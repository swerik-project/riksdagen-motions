<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00341">
  <teiHeader>
    <fileDesc>
      <titleStmt>
        <title>Ökad cykeltrafik kräver ett ansvar</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad cykeltrafik kräver ett ansvar</title>
          <idno type="rdwebb">H102T341</idno>
          <rs type="number">T341</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T341/text</ref>
          <ref type="dokument_url_html">http://data.riksdagen.se/dokument/H102T341</ref>
          <ref type="dokumentstatus_url_xml">http://data.riksdagen.se/dokumentstatus/H102T341</ref>
          <ref type="doc">http://data.riksdagen.se/fil/D9685F11-41C5-4B56-84B0-D7AD37D500FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UWiBq3BnmMt5ADjWQyMFCK" type="signed"/>
        <correspContext corresp="i-UWiBq3BnmMt5ADjWQyMFCK">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-VFNHLpgn3jpnY5M1Uk9TJe" type="numbering">
          <date when="2013-10-07"/>
        </correspAction>
        <correspAction xml:id="i-5HocUyQQ2xYAQ5gbwkG4ZT" type="submission">
          <date when="2013-10-03"/>
        </correspAction>
        <correspAction xml:id="i-VDfQh8FMohSukV4wEKKbo8" type="transfer">
          <date when="2013-10-03"/>
        </correspAction>
        <correspAction xml:id="i-ApnYcBo4i7u3FNAkZ3eAru" type="assigned"/>
        <correspContext corresp="i-ApnYcBo4i7u3FNAkZ3eAru">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EntBEtybk25dtKah9aiPQh">
            Förslag till riksdagsbeslut
          </head>
          <list style="ol">
            <item xml:id="i-PPdGjgF5SHKM4YvikwQD76">
              Riksdagen tillkännager för regeringen som sin mening vad som
              anförs i motionen om att användandet av cykel som färdmedel bör
              öka i enlighet med vad som anförs i motionen.
            </item>
            <item xml:id="i-8NDcSeQKEuTHiJctkszbs6">
              Riksdagen tillkännager för regeringen som sin mening vad som
              anförs i motionen om att bevakning av cykelbanor bör ske i ökad
              omfattning av trafikpolisen i syfte att öka säkerheten för cyklister
              och gångtrafikanter.
            </item>
            <item xml:id="i-BBtV8iAs1BGA3Lcfjw6HwJ">
              Riksdagen tillkännager för regeringen som sin mening vad som
              anförs i motionen om att Trafikverket bör öka insatserna att få
              ut information om trafiksäkert beteende riktad till cyklister
              för att öka trafiksäkerheten för både cyklister och gångtrafikanter.
            </item>
            <item xml:id="i-BpAQmwxSsNkVG5iCp1CdeL">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              förbättra avdragsrätt i skattedeklarationerna för att minska antalet
              resor med bil och för att främja ett ökat cyklande. 1
            </item>
          </list>
          <p xml:id="i-G4xmPP4EFscv78bjTrrRYD">
            1 Yrkande 4 hänvisat till SkU.
          </p>
        </div>
        <div type="motContent">
          <head xml:id="i-3iBdWqq16C7rSzrxqYzTUy" type="h1">
            Motivering
          </head>
          <p xml:id="i-Vn9TRxUQtDTiXQisDxj5ZQ">
            Rekordmånga stockholmare cyklar till och från jobbet varje dag.
            Trafikverkets mål med den regionala cykelplanen för Stockholm
            är 80 mil cykelvägar och 20 procent jobbpendling på cykel år 2030.
            Arbetet med en regional cykelstrategi ingår i EU-projektet Satsa
            II (Samverkan för ett effektivt transportsystem i Stockholmsregionen).
          </p>
          <p xml:id="i-G5eUnzv97weWXxEz27zNFu">
            På ett nationellt plan ska ytterligare uppskattningsvis 40 mil
            cykelväg anläggas enligt Trafikverket till och med år 2025, vilket
            inte är tillräckligt men beräknas åtminstone leda till ökad användbarhet
            av cykelvägnätet och till ökad cykling jämfört med om de inte
            hade genomförts.
          </p>
          <p xml:id="i-4zWTDGjtpGXxLZ1FRM6vbR">
            Som en följd av att bilen ersätts med cykeltransport gynnas vår
            miljö. Men även ur ett hälsoperspektiv är cykeln att föredra som
            transportmedel. Att få fler svenskar att motionera och röra på
            sig i vardagen är en vinst för samhället. Det förbättrar hälsotillståndet
            och främjar även mindre partikelutsläpp i trafiken, vilket påverkar
            den allmänna hälsan i samhället på ett positivt sätt. Cykel är
            även ett fördelaktigt transportsätt framför bilåkande ur trängselsynpunkt.
          </p>
          <p xml:id="i-MFVpTgyvkyvtPUEBjpxafe">
            Fler och fler samhällsplanerare inser värdet av att planera för
            ökad cykeltrafik. Dock har det ökade trafikflödet och bristen
            på hänsyn i trafiken i upprepade fall bidragit till trafikfarliga
            situationer. Det ökade tempot på cykelbanorna har lett till en
            ökad känsla av otrygghet för fotgängare och andra cyklister. Åtta
            av tio cykelolyckor är singelolyckor där inga andra fordon är
            inblandade. Årligen skadas cirka 3 000 cyklister så svårt att
            de måste läggas in på sjukhus. Vid färd i hög hastighet på cykel
            utsätts otvetydigt andra cyklister såväl som fotgängare för fara.
            I många fall finns ingen trafikpolis närvarande som kontrollerar
            eller bötfäller fartsyndarna eller dem som bryter mot trafikregler
            eller beter sig vårdslöst.
          </p>
          <p xml:id="i-6iKAxcESC29ghkaNcfwvtF">
            Det krävs ingen utbildning för att cykla, vilket gör att det
            ibland råder osäkerhet om hur man ska bete sig i trafiken. Med
            tanke på det ökade intresset för att cykla och den ökade olycksrisken
            bör Trafikverket se över insatserna gällande trafiksäkerhetsinformation
            för cyklister. Dessutom bör polisen uppdras att göra stickprovskontroller
            i högre grad.
          </p>
          <p xml:id="i-LtB5c5bjXnBhSM3JfnotHw">
            Mer frekventa kontroller kommer sannolikt att avskräcka cyklister
            från överträdelser och därmed öka trafiksäkerheten.
          </p>
          <p xml:id="i-RL3oaa6V6at2YgoyTyWANq">
            För att cyklandet ska locka en större skara bör man också utreda
            huruvida cykelns ställning ska kunna stärkas jämfört med bilåkande
            vid arbetspendling. I deklarationen ges möjlighet till avdrag
            för cykelresor mellan jobbet och bostaden. Men avdraget är enbart
            250 kronor per år. Cyklar man varje dag är avdraget inte möjligt
            att använda då det bara går att få avdrag för jobbresor, när kostnaden
            överstiger 8 000 kronor per år. Här bör man utreda hur det kan
            bli bättre incitament i skattehänseende, så att fler tar cykeln
            till arbetet.
          </p>
        </div>
        <div type="motSignatures">
          <list>
            <item xml:id="i-LFXcjPtP8yjQjiMMorGSnh">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
