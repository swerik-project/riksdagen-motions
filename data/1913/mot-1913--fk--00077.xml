<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1913--fk--00077">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__fk__77/mot_1913__fk__77-001.pdf"/>
      <div xml:id="i-2GmFBTWzcbA3XEFUWeeJfy" type="motHeader">
        <div xml:id="i-V5mwuDypbQzkhL218sgepB" type="motTitle"/>
        <div xml:id="i-JLJEbMvdTcQvbtrR7sbdjv" type="motSubmissionInfo"/>
      </div>
      <div xml:id="i-P4RYsCSXKw4uMhjGDtY51d" type="motBody">
        <div xml:id="i-W6qFECxmE4pcVa4n7bSEPc">
          <p xml:id="i-JrQtawZSfEuWytPfPrW1kF">
            Motioner i Första kammaren, Nr 77. 1
          </p>
          <p xml:id="i-E1nQoG7qYAdm7ZWqYnD6Jp">
            Nr 77. Av herr Stadener, angående semester för tjänstgörande
            prästmän.
          </p>
          <p xml:id="i-LfVoDadcM9tc5sqjbjeSk4">
            Med den ständigt ökade intensiteten i arbetet har i allt större
            ut- sträckning behovet av tillräcklig vila övergått till ett krav,
            som påkallat lagstiftningens uppmärksamhet och omsorg. Genom åtskilliga
            beslut har lagstadgad arbetsledighet under viss tid av dagen eller
            under viss tid av veckan tillförsäkrats allt flera grupper av
            medborgare. För tjänste- män eller betjänte inom olika grenar
            av förvaltningen har stadgats rätt till semester under viss tid
            av året. Sistlidne riksdag har bifallit en kungl. proposition
            om rätt till semester för vaktmästare vid ett flertal av statens
            ämbetsverk. Det på grund härav den 10 juni 1912 utfär- dade kungl.
            cirkuläret uppräknar icke mindre än 23 dylika ämbetsverk, om vilkas
            vaktmästare cirkuläret föreskriver, att han »må, i den mån sådant
            kan ske utan hinder för göromålens behöriga gång, åtnjuta se-
            mester under 15 dagar». Om till denna samlade ledighet läggas
            årets sön- och helgdagar, finner man att nämnda vaktmästare åtnjuta
            en årlig arbetsfrihet av 2 månader och 15 dagar. Utesluten från
            tillgång till nödig arbetsfrihet är en avsevärd del av prästerskapet.
            Det är visserligen riktigt, att prästerliga tjänster givas, där
            göromålen tillstädja ledighet under någon veckodag i stället för
            den av arbetet upptagna söndagen, men ett stort antal präster
            i synnerhet i städerna, på industriorter samt i de vidsträcktare
            lant- pastoraten äger under hela året varken å helgdag eller vardag
            någon tryggad arbetsledighet. Arbetet kräver mindre intensitet
            under hög- sommaren, men icke ens då erbjuder sig för dessa prästmän
            något till- fälle till frihet från tjänstens ansvar eller uppgifter.
            Det skulle varit önskligt, att en detaljerad framställning kunnat
            givas av det arbete, som i dylika svårskötta pastorat vilar på
            den prästerliga tjänstinnehava- Bihang till Riksdagens protokoll
            1913. 3 saml. 38 häft. (Nr 77)
          </p>
          <pb facs="riksdagen-motions-pdf/data/1913/mot_1913__fk__77/mot_1913__fk__77-002.pdf"/>
          <p xml:id="i-Suv1PPZdcxDDb2PkQFzJBb">
            2 Motioner i Första kammaren, Nr 77.
          </p>
          <p xml:id="i-XWZ8odPHr8hdFZRVpTKvxe">
            ren, men uppgiftens mångskiftande art omöjliggör en sådan redogörelse.
            För iakttagaren, som gör sig förtrogen med det verkliga förhållandet,
            står det dock klart, att det arbete, som åligger prästen som predikant,
            själasörjare, konfirmandlärare, skolrådsordförande, fattigvårdsledamot,
            civilregistrets handhavare, statistiker, i regel dessutom kyrkans
            och sko- lans räkenskapsförare samt ledamot av olika kommittéer
            och företag av allmännyttig art, måste vara särdeles omfattande
            och tröttande. Det är icke underligt om under sådana förhållanden
            snart nog kan inträda ett tillstånd av permanent trötthet, en
            märkbar nedsättning i förmågan av initiativ, en nästan oundviklig
            benägenhet att avböja tan- ken på framsteg, vilka ju städse betyda
            nya ansträngningar och ytter- ligare påfresta den redan förut
            mer än tillräckligt belastade arbetsför- mågan. Att härigenom
            till sist skada tillfogas de olika samhällsupp- gifter, för vilka
            prästen skulle vara verksam, är klart. Att glädjen och arbetslusten
            hos honom själv minskas, är lika så tydligt. Man har ofta och
            på goda grunder jämfört prästens arbete med lärarens. Utsträcker
            man denna jämförelse till ledigheten, så finner man, att en lärare
            vid allmänt läroverk har en semester av omkring 4 må- nader och
            en folkskollärare en semester av fullt 4 månader, vartill i båda
            fallen kommer ledighet under årets sön- och helgdagar samt påsk-
            lov, pingstlov m. m. Prästen däremot äger ingen som helst rätt
            till semester sig tillförsäkrad. Att yngre, för prästerlig tjänst
            utbildade ersoner i så stor omfattning föredragit att arbeta inom
            skolan, och att till följd härav bristen inom kyrkan på tjänstemän
            blivit kännbarare än eljest varit nödigt, har häri sin lätt insedda
            förklaring. Öm en prästman begär ledighet, måste han förete intyg
            om sjuk- dom eller annat laga förfall, som av domkapitlet godkännes.
            Rätt till semester äger han icke. Att förhållandena äro de nu
            nämnda, framgår av de författningar, som äro att i dessa sammanhang
            erinra sig. I kungl. brevet av den 19 december 1748 säges: »Biskopen
            och konsistorium böra i det nogaste tillse, det adjunkter ej må
            var och en sökande av prostar, kyrkoherdar och kaplaner, utan
            åtskillnad om för- samlingen är större eller mindre, förordnas,
            utan noga pröva och fast- ställa, vilka pastorat kunna anses vara
            av den besynnerliga vidlyftighet, förmedelst en eller flera därunder
            lydande kyrkor eller andra omstän- digheter, att någon medhjälpare
            därvid nödvändigt behöves, vilket fast- ställande sedan bör vid
            olika tillfällen till sträng efterlevnad iakttagas. Men uti de
            övriga och mindre församlingarne må adjunkter ej tillåtas eller
            bliva antagna utan församlingens vetskap och intygande, att den
            ordinarie prästmannen, vars egen arbetsplikt är att själv förestå
            den
          </p>
          <pb facs="riksdagen-motions-pdf/data/1913/mot_1913__fk__77/mot_1913__fk__77-003.pdf"/>
          <p xml:id="i-RpEAJB77MTMxmbikhRBFqq">
            Motioner i Första kammaren, Nr 77. 3
          </p>
          <p xml:id="i-Fz86eToCaSkhKxc1tgNkXe">
            honom anförtrodda själavården, genom sjuklighet eller ålderdomssvaghet
            är i det tillstånd, att nödvändigheten fordrar en adjunkts tillförordnande,
            där i slik händelse, men icke eljest, sådant må beviljas.» I kungl.
            cirkuläret av den 21 augusti 1786 &amp; 2 säges: »Begär kyrkoherde
            eller kaplan adjunkt till biträde i tjänsten, må därmed för- faras
            alldeles på sätt kungl. brevet den 19 december 1748 föreskriver,
            och sålunda av konsistorium prövning ske, om och huruledes en
            sådan begäran kan villfaras; och där för sjukdom eller dödsfall
            eller andra omständigheter någon hjälp av präst på kortare tid
            skulle till något ställe fordras, så äger konsistorium eller,
            i händelse skyndsamheten så kräver, prosten att till sådant biträde
            förordna den i kontraktet varande adjunkt, som närmast bor eller
            bäst kan umhbäras.» Dessa författningar, som icke särskilja fall,
            då ämbetsbiträde vid sidan av tjänsteinnehavaren begäres, för
            fall, då ämbetsbiträde i stället för tjänsteinnehavaren behöves,
            antyda intet om semester, och den tolk- ning, de erhållit, inrymmer
            icke heller rätt till semester. Det är denna rätt till semester,
            som behöver erkännande. Att densamma kan i varje särskilt fall
            åtnjutas endast, såvida vederbörande domkapitel finner att göromålens
            behöriga gång därav icke hindras, torde vara klart. Att jämväl
            vederbörande domkapitel bör äga att avgöra den åtskillnad, som
            med hänsyn till arbetsbördan måste göras mellan olika prästerliga
            be- fattningar enligt kungl. brevet av den 19 december 1748, är
            jämväl tydligt. Beviljandet åt prästerskapet av rätt till semester
            kräver inga eko- nomiska anstalter utöver redan förefintliga bestämmelser.
            I ett flertal fall kan angelägenheten, så snart semesterrätt medgives,
            ordnas genom tillfällig, av domkapitlet godkänd arbetsfördelning
            mellan präster inom samma pastorat eller samma kontrakt, sedan
            dessa sig emellan om saken överenskommit. I andra fall torde,
            allt eftersom lagen om kyrkofond av den 9 de- cember 1910 träder
            i tillämpning, stadgandet i sagda lag $ 6 mom. 8 komma till användning.
            Anförda lagrum lyder: »Av kyrkofonden skola utgöras, i den mån
            fondens tillgångar det medgiva, anslag, som Konungen till främjande
            av den kyrkliga organisationens utveckling må finna skä- ligt
            bevilja extra ordinarie präst för särskilt prästerlig tjänstgöring.»
            Och detta lagrum anföres såsom förklaring av de sakkunniga, som
            inom ecklesiastikdepartementet biträtt vid den fortsatta beredningen
            av frå- gan om ordnande av prästerskapets avlöningsförhållanden,
            i deras be- tänkande av den 14 december 1909: »Detta stadgande
            är nytt; och är avsikten därmed att bereda tillgång till anställande,
            dock endast i be-
          </p>
          <pb facs="riksdagen-motions-pdf/data/1913/mot_1913__fk__77/mot_1913__fk__77-004.pdf"/>
          <p xml:id="i-MR3wr5sNtDgkb3Em3wFaDF">
            4 Motioner i Första kammaren, Nr 77.
          </p>
          <p xml:id="i-PZhzFk8kX6TjxWktvBDwhp">
            gränsad omfattning, av hjälppräster, gemensamma för ett helt
            stift eller kontrakt: stifts- och kontraktsadjunkter. För ändamålet
            har förslags- vis beräknats 35,000 kronor.» Såsom lämplig semestertid
            torde, utan att särskild motivering där- för kan behövas, en månad
            årligen kunna anses. Med hänvisning till ovanstående hemställes,
          </p>
          <p xml:id="i-LxCTH2aXVY6Bsu1RES6sYM">
            att Riksdagen ville för sin del besluta att medgiva tjänstgörande
            prästman semester under en månad år- ligen, i den mån enligt vederbörande
            domkapitels be- prövande sådant kan ske utan hinder för göromålens
            behöriga gång, därest tjänsten upprätthålles genom tillfälligt
            åtagande av annan tjänstgörande prästman eller genom förordnande
            av stifts- eller kontraktsadjunkt, för vilkens tjänstgöring Konungen
            funnit skäligt be- vilja anslag ur kyrkofonden.
          </p>
          <p xml:id="i-SXE95mQ6coDZhEmdYte6C5">
            Stockholm den 25 januari 1913.
          </p>
          <p xml:id="i-HF5qUaFFaarqHd3PgzqLZj">
            Sam. Stadener.
          </p>
          <p xml:id="i-AVS5BrZ1wCedLhWati6swX">
            Stockholm, K. B. Boströms Boktryckeri, 1913.
          </p>
        </div>
      </div>
    </body>
  </text>
</TEI>
