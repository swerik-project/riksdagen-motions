<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00418">
  <teiHeader>
    <fileDesc>
      <titleStmt>
        <title>Sänkt riksdagsarvode</title>
        <author corresp="i-YLCb84oKoGK1m8cPa9cw3z">av Karla López (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt riksdagsarvode</title>
          <idno type="rdwebb">GV02K418</idno>
          <rs type="number">K418</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K418/text</ref>
          <ref type="dokument_url_html">http://data.riksdagen.se/dokument/GV02K418</ref>
          <ref type="dokumentstatus_url_xml">http://data.riksdagen.se/dokumentstatus/GV02K418</ref>
          <ref type="doc">http://data.riksdagen.se/fil/996466BD-A5CD-4600-8774-1F52F23E81CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5VGHKLrPqd8BfkUMwUVRmV" type="signed"/>
        <correspContext corresp="i-5VGHKLrPqd8BfkUMwUVRmV">
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction type="referral" xml:id="i-ymV71H8fV5tNamA3WRK9T">
          <date when="2007-10-16"/>
        </correspAction>
        <correspAction type="dismissal" xml:id="i-HjHhEbuSzuUg56BzJMq1gD">
          <date when="2007-10-16"/>
        </correspAction>
        <correspAction type="numbering" xml:id="i-5gwJyZp2Ty6mcLK26J1p7V">
          <date when="2007-10-09"/>
        </correspAction>
        <correspAction type="submission" xml:id="i-JU5o2k3uSTaCL2bwLQiqgc">
          <date when="2007-10-08"/>
        </correspAction>
        <correspAction type="transfer" xml:id="i-VVWP13py7N9a5DaL1rcXBK">
          <date when="2007-10-05"/>
        </correspAction>
        <correspAction type="assigned" xml:id="i-NxgVqbm9h9QEJgSwJZPPk5"/>
        <correspContext corresp="i-NxgVqbm9h9QEJgSwJZPPk5">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4o6VTXtPtVxH5RKefM5rw4">
            Förslag till riksdagsbeslut
          </head>
          <list style="ol">
            <item xml:id="i-SNz2sgPLjZFqBbZawmFuAs">
              Riksdagen tillkännager för riksdagsstyrelsen som sin mening vad
              som anförs i motionen om att sänka arvoden för riksdagsledamöter
              till samma nivå som medelinkomsten bland förvärvsarbetare i Sverige.
            </item>
            <item xml:id="i-WSheCvhHDHSjSnzSEBJSV4">
              Riksdagen tillkännager för riksdagsstyrelsen som sin mening vad
              som anförs i motionen om att kompensera riksdagsledamöterna för
              deras tunga arbetsbörda, inte med pengar, utan genom att ge dem
              bättre arbetsvillkor och semester.
            </item>
            <item xml:id="i-PVY7jbNERWp5ZTGRxi8AKA">
              Riksdagen tillkännager för riksdagsstyrelsen som sin mening vad
              som anförs i motionen om att inleda en diskussion om hållbar konsumtion
              i samhället.
            </item>
          </list>
        </div>
        <div type="motContent">
          <head type="h1" xml:id="i-B6R32itLgw5Ck9HDsPt8qy">
            Motivering
          </head>
          <p xml:id="i-SoZa7xGrknCsHL3KjE8coe">
            I Sverige idag, har vi ökade klyftor mellan fattiga och rika.
            Globalt ser situationen ännu värre ut. Tjugo procent av världens
            befolkning, främst från rika länder såsom Sverige, lever i överflöd,
            medan åttio procent av världens befolkning lever i fattigdom,
            många av dem i extrem fattigdom. Samtidigt som allt fler både
            från rika och fattiga länder strävar efter en bättre levnadsstandard
            ökar den globala påfrestningen på jorden till den grad att den
            hotar vår existens. Situationen är ohållbar. En förändring måste
            till och där måste vi politiker ta vårt ansvar. Vi är folkets
            representanter, det är vår skyldighet!
          </p>
          <head type="h1" xml:id="i-2bBrMqapzqS9FyjCBWgKZ8">
            Kan man representera människor som inte har samma livsstil?
          </head>
          <p xml:id="i-NFHWAEnxes3aRH4ZK9d9wc">
            Sverige präglas av politikerförakt. Politikerförakt har till
            viss del grund i att politiker på höga poster har högre inkomster
            och förmåner än genomsnittsmedborgaren. Det blir då en trovärdighetsproblematik
            då heltidspolitikerna, i detta fall riksdagsledamöterna och statsråden,
            har andra förutsättningar och kan föra en annan livsstil än dem
            de representerar. När man väl kommer till konkreta förslag som
            påverkar människors vardag har man, av förklarliga skäl, svårt
            att förstå hur det drabbar människor med en annan livsföring.
            Därför ser vi gång på gång politiska förslag som drabbar de svagaste
            i samhället i detta fall de fattigaste. Avståndet mellan de förtroendevalda
            och medborgarna ökar då. För att öka förståelsen och förankringen
            är det extra viktigt att de förtroendevalda har samma livsstil
            och har samma villkor som dem de representerar.
          </p>
          <head type="h1" xml:id="i-XXZiFWQksP55An9r6hLMcw">
            Pengar som status ingen bra kombination
          </head>
          <p xml:id="i-V3pLegFE5m9kbmh8AU4vWr">
            Money makes the world go around i dagens värld stämmer detta.
            Har du pengar då har du makt och status. Eftersom det ligger i
            människans natur att söka betydelse, att söka status, blir det
            per automatik att man i dagens samhälle söker efter rikedom. När
            alla söker efter rikedom och pengar skapar vi ett samhälle med
            ett belöningssystem baserat på pengar. När väl pengarna är införskaffade
            har man även hittat ett system för att göra sig av med dem. Man
            får ett gigantiskt utbud av varor och tjänster som man kan spendera
            sina pengar på. Sedan finns det ett stort medie- och reklammaskineri
            som ser till att skapa ett ständigt sug efter att konsumera och
            spendera våra pengar. Därför eftersträvar vi inte bara att tillfredsställa
            verkliga behov utan även skapta behov. Därför konsumerar vi i
            all oändlighet och våra behov blir aldrig mättade.
          </p>
          <head type="h1" xml:id="i-PbREcbecMuM6g49RkmK7Zh">
            Det krävs fyra planeter till för att leva som vi gör
          </head>
          <p xml:id="i-G9CRcG24LdnimSu41Lag3Z">
            Denna gigantiska konsumtionsspiral håller på att utarma jorden.
            Om alla i hela världen skulle ha samma levnadsstandard som vi
            i Sverige skulle vi behöva fyra planeter till. Alla förstår att
            den ekvationen inte går ihop. Ändå envisas vi med att kräva mer
            pengar och mera resurser så att vi kan konsumera ännu mer. Det
            blir aldrig något stopp trots att alla vet att vi har denna levnadstandard
            som vi har på bekostnad av de fattiga länderna. Det internationella
            ekonomiska systemet är gjort på sådant sätt att det gynnar rika
            länder och missgynnar fattiga länder. De varor som produceras
            i fattiga länder missgynnas på olika sätt gentemot varor som produceras
            i rika länder. För att inte tala om alla skulder som de fattiga
            länderna tvingas betala till de rika länderna. De miljöproblem
            som vi skapar på grund av vårt giriga levnadssätt drabbar de fattiga
            länderna värst. Till exempel växthuseffekten och de klimatförändringar
            som den skapar, drabbar värst de fattiga länderna. Därför kan
            man säga att vi kan leva gott på bekostnad av att folk svälter
            i andra länder. Är det solidaritet?
          </p>
          <p xml:id="i-VvinvpRNgLJZVVjEUrm9Vy">
            I takt med att fattigdomen i världen minskar, vilket är bra,
            och globaliseringen sprider sig kommer allt fler att eftersträva
            och uppnå vår levnadsstandard. Därför är det extra viktigt att
            vi ser över vårt sätt att leva och vårt sätt att konsumera för
            att inte planeten ska gå under. I den processen tror jag att vi
            politiker kan spela en avgörande roll.
          </p>
          <head type="h1" xml:id="i-FCobxiJ2v9RzLnNjB74ECa">
            Makthavare är förebilder och avspeglar samhället
          </head>
          <p xml:id="i-HnAnMRCVsChPhed4mwB12Y">
            Vi är inte bara makthavare, vi är också förebilder i samhället.
            Vi sätter dagordningen på många oskrivna regler. Många ser oss
            som statusinnehavare och våra höga arvoden återspeglar det, samtidigt
            som vi är valda för att representera folket och förvalta dess
            väl. Det är ett stort ansvar som vi måste hantera med respekt.
            När vi väl är mycket medvetna om de hemska konsekvenser som vår
            livsstil skapar, ligger det då inte i vårt ansvar att ifrågasätta
            den? Vad vore bättre än att vi föregick med gott exempel? På så
            sätt kan vi förändra synen på status i samhället, inte bara genom
            att öppna för diskussion utan även genom handling. Därför är det
            så viktigt att vi sänker våra arvoden så att de motsvarar genomsnittslönen
            i Sverige inte bara för att öka trovärdigheten och minska avståndet
            till våra väljare, utan också för att ifrågasätta pengars betydelse
            som mått för status och på så sätt bidra till en rättvisare och
            hållbarare värld.
          </p>
          <head type="h1" xml:id="i-V2jefskHBvEus1UFZ9Dyho">
            Lycka mer än pengar
          </head>
          <p xml:id="i-MMdhYLFT8BMwrBUnv4qWh7">
            Om vi nu ska ha status borde det inte vara något som gör oss
            lyckliga? Varför inte tid för att umgås med våra nära och kära
            eller tid för reflektion? Eftersom vårt arbete är mycket ansvarsfullt
            borde vi inte kompenseras då genom att få bättre arbetsvillkor
            och semester istället för höga arvoden? På så sätt slår vi två
            flugor i en smäll. Vi får bättre fungerande, mindre stressade
            ledamöter och lyckliga barn som nu har mer tillgång till sina
            föräldrar, samtidigt som vi sparar upp till 80 miljoner kronor
            om inte mer, då de ekonomiska förmånerna inte är inräknade.
          </p>
        </div>
        <div type="motSignatures">
          <list>
            <item xml:id="i-7o2uzjmvZFe6BZAiK788Up">
              Karla López (mp)
            </item>
          </list>
        </div>
      </div>
    </body>
  </text>
</TEI>
