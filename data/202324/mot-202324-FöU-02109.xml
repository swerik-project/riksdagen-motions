<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FöU-02109">
  <teiHeader>
    <fileDesc>
      <titleStmt>
        <title>Gotlands försvar</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2109 av Jesper Skalberg Karlsson (M)</title>
          <idno type="rdwebb">HB022109</idno>
          <rs type="number">2109</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HB022109/text</ref>
          <ref type="dokument_url_html">https://data.riksdagen.se/dokument/HB022109</ref>
          <ref type="dokumentstatus_url_xml">https://data.riksdagen.se/dokumentstatus/HB022109</ref>
          <ref type="pdf">https://data.riksdagen.se/fil/242E6D1E-863F-4D52-8599-E201AE94BA4B</ref>
          <ref type="docx">https://data.riksdagen.se/fil/164E7097-85AE-4487-9022-E93D8367BFD0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GgmwvcWAPiU18UQ3SS5Mq4" type="signed"/>
        <correspContext corresp="i-GgmwvcWAPiU18UQ3SS5Mq4">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-DNn1GDJjYRbH4jACq7h7z6" type="submitted">
          <date when="2023-10-05"/>
          <time when="11:36:34"/>
        </correspAction>
        <correspAction xml:id="i-T3xPcBwWXChZTgsWkY6GCy" type="reviewed">
          <date when="2023-10-05"/>
          <time when="13:01:46"/>
        </correspAction>
        <correspAction xml:id="i-BjAe8Sp5hGkdMVQJe1VRw6" type="referred">
          <date when="2023-10-17"/>
        </correspAction>
        <correspAction xml:id="i-QaEfc57VBvbi4nv18zt23G" type="assigned">
          <date when="2024-04-11"/>
          <time when="15:42:43"/>
        </correspAction>
        <correspContext corresp="i-QaEfc57VBvbi4nv18zt23G">
          <ref type="assignedTo">Försvarsutskottet</ref>
        </correspContext>
        <correspAction xml:id="i-mntjR4aN7ExD5p3ZNJkH9" type="behandlas_i"/>
        <correspContext corresp="i-mntjR4aN7ExD5p3ZNJkH9">
          <ref type="uppgift">2023/24:FöU4</ref>
          <ref type="ref_dok_id">HB01FöU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU4</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ce8PYzSLjB6ERLYLaUcYdy" type="motHeader">
        <div xml:id="i-Uf77qpj5tpN76dSCeehHEL" type="motTitle">
          Motion till riksdagen 2023/24:2109 av Jesper Skalberg Karlsson
          (M) Gotlands försvar
        </div>
      </div>
      <div xml:id="i-GZoHoYJY4Qnuy8rhtTbsmY" type="motBody">
        <div xml:id="i-Bo4AX7fyUnN7gJbXbMPMqJ" type="motProposal" subtype="förslag">
          <head xml:id="i-HoadwspsJyzHMC5gkpFLPp">
            Förslag till riksdagsbeslut
          </head>
          <list xml:id="i-XPv9EAXwyGsPNdZ2nKH97A">
            <item xml:id="i-6NLznKUKzJ8axZ7Weps1YG" sortKey="Yrkande 1">
              Riksdagen ställer sig bakom det som anförs i motionen om att
              överväga att utveckla och stärka det militära och civila försvaret
              på Gotland och tillkännager detta för regeringen.
            </item>
          </list>
        </div>
        <div xml:id="i-8n2jLgzwj5Jc9LZqh2q8c1" type="motContent">
          <head xml:id="i-UjeG1Yjtg2SsbMSZQfLpV3" type="h1">
            Motivering
          </head>
          <p xml:id="i-6trQRSZorhfir4rHVzTDxc">
            Den europeiska säkerhetsordningen ligger i spillror. Efter att
            vårt närområde under ett antal år blivit allt mer osäkert och
            oförutsägbart pågår nu ett krig i Europa. Det ryska anfallskriget
            mot Ukraina är ett angrepp mot våra värderingar och vårt sätt
            att leva, vilket måste mötas med både diplomatiska verktyg och
            militära vapen.
          </p>
          <p xml:id="i-iJDJGew2SViW2Ldax3WpB">
            Sverige är på god väg att bli fullvärdig medlem i försvarsalliansen
            Nato och kan snart bygga säkerhet tillsammans med våra nordiska
            grannar på en nivå som inte var möjlig tidigare. Att ansöka om
            medlemskap är ett rationellt sätt att söka samarbeten med andra
            som delar våra värderingar.
          </p>
          <p xml:id="i-EQfr9pnLjq3yB183iZU8um">
            Att gå med i Nato är att ta ett tydligt steg ifrån den allianslösa
            hållning som Sverige haft innan. Men det är också rimligt utifrån
            att den nya tidens utmaningar inte nöd­vändigtvis kan mötas med
            samma verktyg och organisation som gällde under det kalla kriget.
            Centralt för att klara de nya uppgifterna är Sveriges förmåga
            att ge och ta emot civilt och militärt stöd vid angrepp och kriser.
            Därför är det välkommet att vår militära utrustning i stor utsträckning
            redan är kompatibel med Natostandard och våra grann­länders system.
          </p>
          <p xml:id="i-Pgz8w1mMasG5yCJ6k6YT4T">
            En god anledning att samarbeta med just de nordiska länderna
            och Nato är det gemensamma intresset kring Östersjön. Vårt innanhav
            är ett nav för svensk och utrikes handel, samtidigt som det har
            varit ett avgörande slagfält i näst intill alla konflikter i Östersjöregionen
            de senaste århundradena. Från Hansans tid till den ryska ockupationen
            av Gotland år 1808 och andra världskrigets ubåtskrig – Östersjön
            är av stort intresse för alla omkringliggande stater. Och mitt
            i Östersjön ligger den svenska ön Gotland.
          </p>
          <p xml:id="i-GNBiAJ9pArqCCQN8qifutS">
            Just på grund av det strategiska läget har Gotland länge haft
            militär närvaro. Gotlands garnison hade verksamhet mellan 1897
            och 2006 men lades ner efter beslut i riksdagen år 2004 för att
            fullfölja den omdaning av försvarspolitiken som Försvars­beslut
            2000 medförde.
          </p>
          <p xml:id="i-TydyYUn2Ksj8iCy2zvYxat">
            Under den tid som Gotlands militärkommando och Gotlands regemente
            haft verksamhet på Gotland har den inkluderat artilleri, infanteri,
            pansar, luftvärn och kustartilleri. Sedan 2016 finns Försvarsmakten
            återigen på plats med permanent närvaro på ön, genom att Stridsgrupp
            Gotland (den 18:e stridsgruppen) kom på plats i juni år 2017.
            Efter ett år övergick sedan organisationen i det nyetablerade
            Gotlands regemente, som utgörs av 181:a pansarbataljonen, Militärregion
            Gotland och Gotlandsgruppen.
          </p>
          <p xml:id="i-LXNGez3CRCpEDXAYMAv8D1">
            Tofta skjutfält, som varit manöverfält och skjutfält sedan 1808,
            är alltså återigen i bruk. I sammanhanget kan nämnas att den förläggning
            som Fortifikationsverket lät bygga år 2017 kostat cirka 780 miljoner
            kronor att färdigställa. Det före detta kasern­området, som såldes
            i samband med nedläggningen av regementet, såldes för blott 40
            miljoner kronor.
          </p>
          <p xml:id="i-KTpRh4wbRpvEf6XxejdGTh">
            Den militära närvaron på ön är välkommen. Med nuvarande förmåga
            kan inte en främmande makt annektera ön eller delar av ön utan
            att Försvarsmakten snabbt kan möta angreppet. Situationer som
            den illegala annekteringen av Krim ter sig osannolika med nuvarande
            förmåga, helt enkelt eftersom det finns kompanier redo för strid.
            Samtidigt som man är ärlig med det bör man dock vara medveten
            om att det inte är en överväldigande förmåga som finns stationerad
            på ön. På sikt bör pansarbataljonen växa till en fullvärdig och
            mekaniserad bataljon. Samtidigt kommer andra militära förmågor
            att behöva tillföras.
          </p>
          <p xml:id="i-M6Z6J71QNW6XYChxZGPYdu">
            Allt detta är kostsamma och personalintensiva verksamheter. En
            alltför omfattande satsning på det militära försvaret är svår
            att genomföra på kort tid – personal behöver utbildas över tid
            och Försvarsmaktens budget skall prövas mot andra satsningar i
            statens budget. Det är helt enkelt inte möjligt att inom loppet
            av några år ställa upp en brigad på Gotland, även om det under
            1900-talet funnits militär närvaro i den omfattningen.
          </p>
          <p xml:id="i-YQoyvQRiSyf8PYoxtsrdwU">
            Istället bör politiken fokusera på det långsiktiga målet om permanent
            och ända­målsenlig militär närvaro på Gotland, i enlighet med
            de prioriteringar som görs av Försvarsmakten. En mekaniserad bataljon
            kompletterad med till exempel luftvärn och artilleri ter sig inte
            omöjligt. Men det är viktigt att komma ihåg att sådana fotovänliga
            militärsatsningar inte sker ur tomma intet. Skall Gotland kunna
            husera över 1 000 man och ha funktionsduglig infrastruktur med
            boende, vägar, kontor, verkstäder, övnings­plats, fiberoptik och
            annat krävs mycket materiel som det kanske inte är lika roligt
            att satsa på. Det kan finnas goda skäl för Försvarsmakten att
            ha tio extra radarsensorer på en hylla i ett lager i Visby – men
            det är sällan politiker vill satsa på dylikt. Att gräva bredbandskabel
            och dra va till ett militärt skjutfält följer samma logik.
          </p>
          <p xml:id="i-4eCdmuU8m1fWTcUTJ8Cm5q">
            Den permanenta militära närvaron på Gotland kräver en stärkt
            infrastruktur som också ger anpassningsmöjligheter framgent –
            bortom den nuvarande planerings­horisonten. Detta behöver framgå
            med tydlighet. Det är svårt att i dag veta hur mycket vatten eller
            energi den militära verksamheten på Tofta skjutfält kommer att
            kräva 2030 och 2045. Men eftersom det är dyrare att lägga ned
            rör eller kabel vid två tillfällen än att lägga ned ordentliga
            doningar från början, bör det senare alternativet nogsamt övervägas
            i dagsläget eftersom det långsiktiga målet är att stärka den militära
            närvaron på Gotland.
          </p>
          <p xml:id="i-5Y7VhjeutSDmWDTop9hBMo">
            Här finns också en tydlig skärningspunkt med de civila intressena
            och det civila försvaret, som det militära försvaret inte klarar
            sig utan. Gotland är förutom mittpunkt i Östersjön också en ö
            med få livlinor till fastlandet. Det finns bara en flygplats och
            det finns bara en stor hamn. Det finns bara två elkablar som förbinder
            Gotland med fastlandet.
          </p>
          <p xml:id="i-7CViiu621HxErXHu6gundw">
            För att stärka Gotlands förmåga att ta emot hjälp utifrån behöver
            det finnas en bättre redundans i transportsystemet. En gotländsk
            reservhamn som kan komplettera Visby hamn är angelägen, och Kappelshamn
            som redan ägs av Fortifikationsverket verkar synnerligen lämplig
            – vilket också Länsstyrelsen på Gotland instämmer i. En utredning
            kring detta tillsattes av den borgerliga regeringen år 2023 och
            behöver tas vidare så snart det är möjligt.
          </p>
          <p xml:id="i-84GMB4iERQKGcn3hgke1hK">
            För att kunna ta emot större plan på Visby flygplats, som exempelvis
            Boeing C-17 Globemaster III, krävs en breddning av landningsbanan
            från storlek C till storlek E. Här finns i dagsläget inga planer
            på bordet. Inför att de två slitna fastlandskablar som förser
            Gotland med el når sin tekniska livslängd krävs en tredje elkabel
            till ön, vilket Svenska kraftnät fick ett uppdrag kring i januari
            2023. Att processen från byggstart till drift­sättande går så
            snabbt och smärtfritt som möjligt är avgörande för Gotland.
          </p>
          <p xml:id="i-KhNDTkXgZrGsdrfCLfVZcU">
            Sveriges operativa förmåga byggs starkare när vi kan samarbeta
            med andra länder. Vi bygger vår säkerhet gemensamt med andra länder
            som delar våra värderingar. Vi har tagit ett stort steg genom
            att ansöka om medlemskap i försvarsalliansen Nato. Men ska vi
            kunna öva på ett fullgott sätt, även när större enheter är på
            besök, krävs det att vi har den nödvändiga infrastrukturen för
            det. Det är också strategiskt viktigt eftersom Gotland vid ett
            väpnat angrepp skulle behöva få mängder av materiel via flygplatsen.
            Det går betydligt fortare om man kan använda större plan som C-17
            än om man använder våra egna TP 84 Hercules. C-17 kan lastas med
            cirka 75 ton och Hercules med knappt 20 ton.
          </p>
          <p xml:id="i-VwvBW7hmianPnhaq6ZTiyb">
            Sammanfattningsvis bör riksdagen ställa sig bakom det som anförs
            i motionen angående möjligheten att förstärka både det militära
            och det civila försvaret på Gotland. Det är nämligen av vikt för
            hela Sverige att vi har en betydande förmåga att skydda tre centrala
            punkter vid angrepp och kriser. Vi behöver skydda Stockholm för
            att det är vår tätbefolkade huvudstad och platsen för den centrala
            statsledningen. Vi behöver skydda Göteborg för att Göteborgs hamn
            är Skandinaviens största hamn sett till handelsvolym och avgörande
            för att försörja Oslo, Köpenhamn och Stockholm. Vi behöver också
            skydda Gotland för att ön är låset i Östersjön och det naturliga
            första steget för en angripare som vill dominera i vårt innanhav.
            Detta bör ges regeringen till känna.
          </p>
        </div>
        <div xml:id="i-UyjCoNtRvJMrqfKya8GBjF" type="signatureBlock">
          <list xml:id="i-83Gfjeo9x28XmiSeqxDov3">
            <item xml:id="i-7pEigPSe2QFiVXHPFyDVZU" who="i-5wVnuGs5cNm9JWZrGWeZfP" type="signature">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
