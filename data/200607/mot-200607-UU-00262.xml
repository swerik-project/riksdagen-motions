<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00262">
  <teiHeader>
    <fileDesc>
      <titleStmt>
        <title>Prostitution och trafficking</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prostitution och trafficking</title>
          <idno type="rdwebb">GU02U262</idno>
          <rs type="number">U262</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U262/text</ref>
          <ref type="dokument_url_html">http://data.riksdagen.se/dokument/GU02U262</ref>
          <ref type="dokumentstatus_url_xml">http://data.riksdagen.se/dokumentstatus/GU02U262</ref>
          <ref type="doc">http://data.riksdagen.se/fil/B5F9B1AA-A049-4484-9A86-99F25E1A0E5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-27cqy3mUCRhDtV1swutfLx" type="signed"/>
        <correspContext corresp="i-27cqy3mUCRhDtV1swutfLx">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-Qq9U6b91aNqQ3fCZTaKBVz">
          <date when="2006-11-07"/>
        </correspAction>
        <correspAction type="dismissal" xml:id="i-4WwQ2QpXxRSxWhd75egTPH">
          <date when="2006-11-07"/>
        </correspAction>
        <correspAction type="numbering" xml:id="i-UVRz7RUqaNJcQnfZEpCt4Q">
          <date when="2006-11-02"/>
        </correspAction>
        <correspAction type="submission" xml:id="i-LQZcDFZv7qYNgWJsJNzzyn">
          <date when="2006-10-31"/>
        </correspAction>
        <correspAction type="transfer" xml:id="i-Wo8eCDux4tUsJM7bkNXZCJ">
          <date when="2006-10-31"/>
        </correspAction>
        <correspAction type="assigned" xml:id="i-3mGXK6yazHodWosJxUKqnW"/>
        <correspContext corresp="i-3mGXK6yazHodWosJxUKqnW">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Nfv4HDaFE7eQxJbD3NdfVs">
            Förslag till riksdagsbeslut
          </head>
          <list style="ol">
            <item xml:id="i-U69mWRRiyJ5wqWWUBRTSxJ">
              Riksdagen tillkännager för regeringen som sin mening vad i motionen
              anförs om att den som utsatts för sexuell exploatering ska kunna
              beviljas flyktingstatus och uppehållstillstånd med stöd av Genèvekonventionen.
              1
            </item>
            <item xml:id="i-RbCiNyUh1THUSgU5pmFqKt">
              Riksdagen tillkännager för regeringen som sin mening vad i motionen
              anförs om att Sveriges bistånd ska integrera ett tydligt könsmaktsperspektiv
              på fattigdomsbekämpning och lägga fokus på att förhindra rekrytering
              för sexuell exploatering.
            </item>
            <item xml:id="i-GchEUwPn1KAu89GadU6zFF">
              Riksdagen tillkännager för regeringen som sin mening vad i motionen
              anförs om att ett nytt politikområde införs. 2
            </item>
            <item xml:id="i-8xbgsiXiHnyiovGQYFbrZb">
              Riksdagen begär att regeringen återkommer med förslag på inrättande
              av nationellt resurscentrum mot prostitution. 2
            </item>
            <item xml:id="i-MptG4GMxFwVQF1mg7FENeE">
              Riksdagen tillkännager för regeringen som sin mening vad i motionen
              anförs om att regeringen i EU bör driva frågan om ett omställningsprogram
              i syfte att skapa ett prostitutionsfritt EU.
            </item>
          </list>
          <p xml:id="i-Ma7UzCkdbVpZJQpurr7ezk">
            1 Yrkande 1 hänvisat till SfU.
          </p>
          <p xml:id="i-XTKywyn5WqoetSLdNgFmJp">
            2 Yrkandena 3 och 4 hänvisade till JuU.
          </p>
        </div>
        <div type="motContent">
          <head type="h1" xml:id="i-Qu6hjSbULHERVRsXtf6U2i">
            Prostitution och trafficking
          </head>
          <head type="h1" xml:id="i-cjQyH64vcGYMaGzsK2Hhu">
            Motivering
          </head>
          <p xml:id="i-Qm6277Xe2itGWTLkbAw1GK">
            US State Department uppskattar att närmare 800 000 kvinnor årligen
            smugglas över gränser i världen för att tvingas in i sexindustrin.
            Mörkertalet är det tiodubbla enligt organisationen Coalition Against
            Trafficking (CATW). Varje år blir 1,2 miljoner barn offer för
            människohandel för sexuella ändamål, enligt Unicef. Till Västeuropa
            kommer runt 500 000 kvinnor och barn om året (International Organization
            for Migration). Generellt finns ingen tillförlitlig statistik
            över hur många som drabbas eftersom det är en dold och olaglig
            verksamhet, men man räknar med ett högt mörkertal och misstänker
            dramatiska ökningar under de senaste fem åren. Till Europa har
            människohandeln från Ryssland, Ukraina, Central- och Sydösteuropa
            ökat. Ett stort antal kvinnor och barn från Sydostasien, Västafrika
            och Latinamerika säljs också till Europa. De länder som har legaliserad
            eller reglerad prostitution har det högsta antalet insmugglade
            utländska kvinnor som prostituerade (CATW). I Sverige upptäcks
            mellan 200 och 500 fall av handel med kvinnor per år, enligt Rikspolisstyrelsen.
          </p>
          <p xml:id="i-HkWZCxBPVzU5aqEmPf9XQH">
            Den globala sexslavhandeln är lukrativ; människor kan säljas
            om och om igen och enligt Europol tjänar de kriminella grupperna
            upp emot nio miljarder dollar per år på handeln med kvinnor och
            barn för sexuella ändamål. Det innebär att sexslavhandeln är världens
            tredje mest lönsamma marknad och världens tredje största organiserade
            brottslighet, efter narkotika och vapen (Europol).
          </p>
          <p xml:id="i-ADxRkeN8gYSD8LWBvHuT55">
            I den globala handeln med människor för sexuella ändamål fråntas
            kvinnor och barn sina mänskliga rättigheter. Den rådande maktordningen
            mellan könen, mäns överordning och kvinnors underordning, världen
            över framställer det som naturligt och självklart för män att
            utnyttja och exploatera kvinnors kroppar. Budskapet är att kvinnor
            är en handelsvara för mäns sexualitet som det står dem fritt att
            köpa, förbruka och göra sig av med.
          </p>
          <head type="h1" xml:id="i-N7acZoR99iSYB3Fv1bbAEg">
            Strategier för att bekämpa sexslavhandeln
          </head>
          <p xml:id="i-T9giBL5pQGamKqCcooqYBT">
            Prostitution och människohandel för sexuella ändamål är inte
            två separata problem utan två sidor av samma mynt. Människohandel
            för sexuella ändamål, s.k. trafficking, handlar om global prostitution.
            Synen på prostitution är avgörande för valet av strategier för
            att bekämpa sexslavhandeln. I den internationella politiska debatten
            om s.k. trafficking försöker många dölja att det handlar om prostitution,
            alltså om makt och exploatering. I vissa länder uppges att frågan
            om prostitution inte ens finns med på den politiska dagordningen.
            Rättsläget beträffande prostitution ser olika ut i de olika EU-länderna.
            Ett av skälen är just att synen på prostitution skiljer sig i
            väsentlig utsträckning mellan de olika länderna. Inte bara lagstiftningen
            utan också tillämpningen av lagstiftningen varierar från land
            till land (detta utvecklas längre fram i motionen under rubriken
            Prostitutionsfritt EU).
          </p>
          <p xml:id="i-DGoBJyDcFB2kmwPnAGG58S">
            Sverige har en radikalt annorlunda syn på prostitution där vår
            världsunika lagstiftning, lagen om förbud mot köp av sexuella
            tjänster, som trädde i kraft den 1 januari 1999, anger att det
            är köparen som har makten och det är också köparen som har straffansvaret.
            EU-kommissionens förslag om ett rambeslut om åtgärder för att
            bekämpa människohandeln både arbetskraftsexploatering och sexuell
            exploatering antogs vid EU:s ministerråd i juli 2002 och året
            efter inrättades en expertgrupp för att tillhandahålla kommissionen
            hjälp på området. Sverige godkände EU:s rambeslut 2002. Men i
            EU-debatten om människohandeln läggs tyngdpunkten snarare på den
            internationella brottsbekämpningen än prostitution. Begreppet
            människohandel osynliggör att det handlar om prostitution och
            den uppenbara risken med att fokusera på kriminalitet och de oetiska
            handlingarna är självklart att frågan om maktförhållandena mellan
            könen hamnar utanför agendan.
          </p>
          <head type="h1" xml:id="i-LTtbXMKnh8RQoMmm2UX6hD">
            Ansvaret för utsatta kvinnor och barn
          </head>
          <p xml:id="i-PQHuR7SFYCzoFiXN7oZFPo">
            Det faktum att kvinnors kroppar inom prostitutionen är tillgängliga
            för mäns maktutövning är det yttersta beviset för att kvinnor
            är strukturellt och systematiskt underordnade män. Arbetet för
            att stoppa prostitution måste ske utifrån insikten att det handlar
            om makt. Kvinnor som transporteras till Sverige för sexuell exploatering
            är mycket utsatta. De fråntas oftast sina pass och är helt utlämnade
            till transportörerna. Ofta våldtas och misshandlas de av transportören
            för att sedan utnyttjas av män i Sverige. Kriminella ligor, många
            med förgreningar i ursprungsländerna, i transitländerna eller
            i Sverige som rekryterar kvinnor och barn till sexslavhandeln
            hotar med förföljelse om offren avslöjar eller vittnar mot brotten.
            Man hotar också med att familjemedlemmar i ursprungsländerna kommer
            att förföljas.
          </p>
          <p xml:id="i-FMdhYS7ZL3v7Cwqk6Tn7Sr">
            Sverige har ett stort och särskilt ansvar för de kvinnor och
            barn som har transporterats hit för sexuell exploatering. Utöver
            det nordiska pågående samarbetet har Sverige undertecknat och
            ratificerat FN-konventionen mot gränsöverskridande organiserad
            brottslighet och dess tilläggsprotokoll om förebyggande, bekämpande
            och bestraffande av handel med människor, särskilt kvinnor och
            barn. Syftet med protokollet är att förebygga och bekämpa handel
            med människor, med särskild hänsyn till kvinnor och barn, att
            skydda och stödja offren för handeln med full respekt för deras
            mänskliga rättigheter samt att främja samarbete mellan konventionsstaterna
            för att uppnå dessa syften. Om Sverige ska uppfylla åtagandet
            skydda och stödja offren för handeln med full respekt för deras
            mänskliga rättigheter krävs det att vi agerar kraftfullt.
          </p>
          <p xml:id="i-BoVDxRdfFyKwKH6eCqVfKP">
            Enligt den bestämmelse i utlänningslagen (1989:529) 2 kap. 4
            §, som trädde i kraft den 1 oktober 2004, är det möjligt att vittnen
            och offer för sexslavhandeln beviljas tidsbegränsat uppehållstillstånd,
            när det anses befogat, vid förundersökning och huvudförhandling
            i brottmål. Vänsterpartiet menar att tidsbegränsat uppehållstillstånd
            inte är tillräckligt. Den som utsatts för sexuell exploatering
            ska kunna beviljas flyktingstatus och uppehållstillstånd med stöd
            av Genèvekonventionen. Detta bör riksdagen som sin mening ge regeringen
            till känna.
          </p>
          <head type="h1" xml:id="i-VRgPjRD95x7rsBzEyfg7Tn">
            Internationellt ansvar för utsatta kvinnor och barn
          </head>
          <p xml:id="i-M6gQCQiQdk3updCpDFihwR">
            Europeiska unionen har också ett särskilt ansvar för de kvinnor
            och barn som varje år förs in över medlemsländernas gränser för
            att utnyttjas i prostitution. I slutet av mars 2005 presenterade
            Unicef, OHCHR och OSSE en gemensam rapport där man hade undersökt
            insatser för att förhindra människohandel som regeringar och enskilda
            organisationer gör på Balkan. FN-organen konstaterar att man inte
            går till botten med problemet och att det saknas långsiktiga strategier
            för att förhindra prostitution och människohandel. Åtgärderna
            handlar i alltför liten grad om att arbeta förebyggande och stärka
            tänkbara offer och hjälpa dem att skydda sig mot dem som organiserar
            prostitution och människohandel.
          </p>
          <p xml:id="i-UqxPUZFpxuf4eTECh44442">
            Vänsterpartiet anser att EU inom ramen för sitt bistånd dels
            bör bekämpa fattigdomen, dels upprätta program för att förhindra
            prostitution och människohandel. För att förhindra att kvinnor
            och barn rekryteras för sexuell exploatering måste också det bistånd
            som Sverige bidrar med till andra länder integrera ett tydligt
            könsmaktsperspektiv på fattigdomsbekämpning och lägga fokus på
            att förhindra rekrytering för sexuell exploatering. Detta bör
            riksdagen som sin mening ge regeringen till känna.
          </p>
          <head type="h1" xml:id="i-WnsomtVYTTeB1GRwmcyNhR">
            Nytt politikområde
          </head>
          <p xml:id="i-8yfZ7RFoNCLvtAEgtobMph">
            Frågor som berör prostitution är föremål för stor debatt både
            nationellt och internationellt. Lagen om förbud mot köp av sexuella
            tjänster (kort sexköpslagen) som trädde i kraft i Sverige den
            1 januari 1999 och skärptes den 1 april 2005, är en världsunik
            lagstiftning i den meningen att den ger köparen straffansvaret.
            Lagen är i enlighet med FN:s konvention om avskaffande av all
            slags diskriminering mot kvinnor (CEDAW) som i artikel 6 slår
            fast att: Konventionsstaterna skall vidta alla lämpliga åtgärder,
            inklusive lagstiftning, för att bekämpa alla former av handel
            med kvinnor och utnyttjande av kvinnoprostitution.
          </p>
          <p xml:id="i-B9PnS5BJgbPntoBcBNGvn2">
            Sexköpslagen har lett till att gatuprostitutionen har minskat
            kraftigt. Det är dock fortfarande svårt att få en bild av den
            mer dolda inomhusprostitutionen. Förutsättningen för att det ska
            finnas en marknad för prostitution och s.k. trafficking är att
            det finns en efterfrågan. Det är män i Sverige som genom sin efterfrågan
            upprätthåller sexhandeln. Enligt Folkhälsoinstitutet (1998) köper
            ungefär var åttonde man i Sverige sex. De representerar ett tvärsnitt
            av Sveriges män i alla åldrar och kommer från alla samhällsklasser.
            Och marknaden expanderar. Via mobiltelefoner och Internet och
            andra forum ökar även annonseringen. Sverige fungerar både som
            en het marknad och som transitland för sexhandeln. Gränshandeln
            med sexuella tjänster är omfattande.
          </p>
          <p xml:id="i-CiXC6MMNLbnR9qTWFCfVxX">
            Till exempel far busslaster med kvinnor från Ryssland och Östersjöregionen
            över gränsen i norra Sverige och fortsätter efter en vecka till
            Norge.
          </p>
          <p xml:id="i-NsEttKtmVpx128UJmP12Mh">
            Människohandel för sexuella ändamål handlar inte enbart om kvinnor
            och barn som transporteras från ett land till ett annat, handeln
            kan också ske inom länder. Polisen är en central aktör i arbetet
            i att bekämpa människohandeln för sexuella ändamål. Men hittills
            har de män som står bakom människohandeln kunnat operera relativt
            ostört eftersom polisen saknar tid och resurser. Därför behövs
            det ett polissamarbete över gränserna, och det behövs fler specialutbildade
            poliser i Sverige. Det är dock av vikt att samtliga aktörer inom
            rättsväsendet, liksom inom alla instanser som behandlar frågor
            om sexualiserat våld, får kunskap för att hantera frågor som rör
            prostitution och människohandel för sexuella ändamål. Undersökningar
            om hur polisen tar emot anmälan om sexualbrott och misshandel
            av kvinnor med utländsk härkomst visar att de distrikt som fått
            utbildning i medvetna satsningar hade färre ouppklarade brott.
            Således behövs utbildning av åklagare, jurister och domare i gällande
            lagstiftning för att de rätt ska kunna använda sig av den. Vi
            behöver en nationell kampanj som sätter fokus på torskar, kopplare,
            taxichaufförer och andra som upprätthåller och stimulerar efterfrågan
            på sexuella tjänster. Arbetet mot prostitution i kommunerna måste
            kartläggas systematiskt och omfatta insatser av polisen, socialtjänsten,
            kvinnojourerna, skolorna, sjukvården och olika organisationer.
            Det behövs en kraftig satsning och utökat stöd till människor
            som befinner sig i prostitution, oavsett nationalitet eller ursprung.
            Sammantaget krävs en handlingsplan och en ordentlig, områdesöverskridande
            satsning i form av ett nytt politikområde. Detta bör riksdagen
            ge regeringen till känna.
          </p>
          <head type="h1" xml:id="i-FtPK1SrQXu9VBczVUofp4W">
            Prostitution i Sverige
          </head>
          <p xml:id="i-GXrHBv98rkVvdJ973upkdh">
            Socialstyrelsen har haft den tidigare regeringens uppdrag att
            fortlöpande följa upp sexköpslagen och samla kunskap om prostitutionens
            utveckling i Sverige. I den senaste rapporten från 2003 anses
            omfattningen av gatuprostitutionen vara betydligt mindre nu än
            innan sexköpslagen infördes. Antalet kvinnor i gatuprostitution
            har minskat totalt sett med 3050 procent sedan lagen infördes
            och nyrekryteringen har nästan helt avstannat (Ekberg 2004). Både
            prostitutionsgrupperna och polisen bekräftar en kraftig minskning
            av den öppna gatuprostitutionen och antalet sexköpare i storstäderna.
            Lagen har också lett till att fler narkotikaberoende kvinnor i
            prostitution har sökt hjälp för sitt missbruk. Det svårare att
            få en bild av den mer dolda inomhusprostitutionen som förekommer
            på bland annat restauranger, hotell, dansställen, massageinstitut
            och genom kontakter som förmedlas via Internet. Personer som erbjuder
            sexuella tjänster mot betalning via Internet är en relativt ny
            företeelse men situationen är likartad i andra länder, varför
            denna utveckling anses vara ett led i samhällets utveckling och
            inte en konsekvens av införandet av sexköpslagen i Sverige.
          </p>
          <p xml:id="i-CMMFT87BfeJr2hCXkEtpfu">
            Prostitution är inte bara ett storstadsfenomen utan förekommer
            även på mindre orter och i olika delar av landet. Uppgifter finns
            på att 48 av landets kommuner hade kännedom om kvinnor i prostitution
            1999 när lagen trädde i kraft. Antalet registrerade misstänkta
            och antalet anmälda brott mot sexköpslagen har ökat alltsedan
            lagen trädde i kraft och tyder på att lagen fungerar. Domen som
            kom i Stockholms tingsrätt den 22 september 2003, där ett dataregister
            räckte som bevis för att döma åtta män för köp av sexuella tjänster,
            tyder på detsamma och visar också på att det har blivit lättare
            att fälla för brott mot lagen.
          </p>
          <p xml:id="i-77n9xSWtYvUFEL9TSNsvi6">
            Vänsterpartiet ser förbudet mot köp av sexuella tjänster som
            ett avgörande verktyg för att bekämpa prostitution utan att skuldbelägga
            den som befinner sig i prostitution. Men parallellt med kriminaliseringen
            av prostitutionsköpare måste staten ta sitt ansvar för människor
            i prostitution och institutionalisera adekvat stöd och hjälp för
            att ta sig ur prostitutionen.
          </p>
          <head type="h1" xml:id="i-LCmqiWiebeHQCe9pnNhaKs">
            Stöd till kvinnor i prostitution
          </head>
          <p xml:id="i-XcUWNc3QVZcciNV9zzrS2P">
            Olika källor visar att våld är nära förknippat med prostitution.
            Enligt en norsk studie (Renland 2002) utsätts kvinnor i prostitution
            för kraftigt våld från köpare i form av våldtäkt, fysisk misshandel
            och/eller rån minst en gång i veckan. Kvinnorna har en förhållandevis
            hög tröskel för vad som definieras som våld och därför är våldet
            ofta underrapporterat (Skilbrei 1998). Prostitutionsgrupperna
            i Malmö och Göteborg och prostitutionscentrum i Stockholm uppger
            också att mäns våld mot kvinnor i prostitution är vanligt förkommande
            och menar att kvinnorna är vana vid våld i sin vardag.
          </p>
          <p xml:id="i-K8HvkiNtS9bi86EWm731Vy">
            Kvinnorna som uppsöker prostitutionsgrupperna vittnar om allvarliga
            incidenter i form av grova övergrepp, våldtäkt, knivhot, inlåsning
            etc. För den som vill ta sig ur prostitution innebär det en mycket
            svår process som ställer stora krav på den enskilda individen:
            bearbeta erfarenheter och trauman, hantera skam, byta livssituation
            och befinna sig i gränslandet mellan två olika levnadsmönster.
          </p>
          <p xml:id="i-Aup3aWUtpaWVsc6djRpfS1">
            Forskning visar att erfarenheter av prostitution ofta leder till
            komplexa behov av stöd av myndigheter. Mot denna vetskap ställs
            flertalet exempel på myndigheters kunskapsbrist, förvirring och
            svårigheter att handskas med människors berättelser av att ha
            sålt sex. Prostitution verkar vara ett svårhanterbart område även
            för dem som i sin professionella roll är vana att hantera svåra
            och känsliga frågor. Samhällets inställning till prostitution
            och egna attityder och värderingar påverkar starkt. Det är heller
            inte alls ovanligt att kvinnor i prostitution har haft flerårig
            kontakt med olika myndigheter utan att dessa har haft vetskap
            om prostitutionen. Med största sannolikhet innebär rädslan för
            föraktfulla reaktioner att kvinnor i kontakter med myndigheter
            inte självmant berättar om sina erfarenheter. För att de som själva
            vill och väljer att sluta prostituera sig inte ska mötas av oförståelse
            eller fördomar är det hög tid att insatserna nu stärks. I lagen
            finns inskrivet att resurser skall sättas in för att stödja och
            hjälpa människor i prostitution.
          </p>
          <p xml:id="i-P1zEjcKRXZT88HQ7LDQor3">
            I Stockholm, Göteborg och Malmö finns specialdesignade verksamheter
            för kvinnor i prostitution som vill ha stöd att förändra sin livssituation.
            I Stockholm anger man att antalet kvinnor som söker deras hjälp
            att komma ur prostitution ständigt ökar men att resurserna är
            små. På mindre orter finns sällan möjlighet eller underlag för
            prostitutionsgrupper eller liknande verksamheter. Även för de
            ideella organisationer som kommer i kontakt med kvinnor i prostitution
            kan det vara svårt att upprätthålla kompetens och beredskap att
            bemöta och arbeta med frågorna. Behoven är många och stora.
          </p>
          <p xml:id="i-t84GcL8L8iUvyXRjznBEU">
            Vänsterpartiet anser att stöd och resurser till människor i prostitution,
            oavsett nationalitet eller ursprung, bör institutionaliseras.
            Det behövs varaktig och kontinuerlig finansiering. Det behövs
            kunskapsspridning och varje instans som kommer i kontakt med prostitution
            måste få tydliga direktiv. Det bör inrättas ett nationellt resurscentrum
            mot prostitution, som ska ha i uppgift att ta emot och stötta
            de som söker vägar ut ur prostitutionen. Detta centrum, som ska
            ha specialistkompetens på området, bör även arbeta med stöd och
            information gentemot institutioner och yrkesgrupper som i sin
            verksamhet möter människor i prostitution. Det bör även samverka
            med berörda myndigheter och organisationer. Vänsterpartiet har
            avsatt pengar i budgetmotionen för 2007 för att inrätta ett nationellt
            resurscentrum. I enlighet med detta anser Vänsterpartiet att regeringen
            bör återkomma med förslag på inrättande av nationellt resurscentrum
            mot prostitution, samt förslag på vilka sätt kommunerna på bästa
            sätt kan stödja och samordna hjälp till människor i prostitution.
            Detta bör riksdagen som sin mening ge regeringen till känna.
          </p>
          <head type="h1" xml:id="i-219xEUmW1zLiaHjfyXtc19">
            Prostitutionsfritt EU
          </head>
          <p xml:id="i-7S4a8aqfaTxRkiRT7wXy6Z">
            EU-länderna är eniga om att handeln med kvinnor och barn för
            sexuell exploatering ska stoppas. Engagemanget för hur man ska
            komma åt rekryterare och transportörer går inte att ta miste på.
            Däremot är det fortfarande kontroversiellt att koppla ihop människohandel
            för sexuella ändamål och prostitution, och den sista och avgörande
            länken i kedjan, sexköparen, lämnas ifred. Köparens roll i prostitutionen
            analyseras inte. Han är befriad från allt ansvar och kan ställa
            vilka krav som helst, så länge han betalar. I december 2000 avslutades
            arbetet med tilläggsprotokollet, Palermoprotokollet, till FN-konventionen
            mot gränsöverskridande organiserad brottslighet. Där definieras
            människohandel för prostitutionsändamål som en grundläggande form
            av sexuell exploatering, och i dokumentet påtalas det att insatser
            bör omfatta hela handelskedjan av rekryterare, transportörer,
            exploatörer och köpare. Till dem som undertecknat konventionen
            och protokollet hör samtliga medlemsländer i EU. Dessutom fastställer
            artikel 6 i FN:s konvention om avskaffande av all slags diskriminering
            av kvinnor (CEDAW) att konventionsstaterna skall vidta alla lämpliga
            åtgärder, inklusive lagstiftning, för att bekämpa alla former
            av handel med kvinnor och utnyttjande av kvinnoprostitution.
          </p>
          <p xml:id="i-SFaeFTvhRy6tUiXSmEPjXi">
            Paradoxalt nog kan vi se en politisk utveckling i flertalet EU-länder
            som arbetar i motsatt riktning. I Tyskland, där prostitution är
            legalt, trädde en ny lag i kraft 2002 som gör det möjligt för
            dem som driver bordellverksamhet eller är anställda på en bordell
            att ansluta sig till socialförsäkringssystemet och få sjukersättning,
            arbetslöshetsersättning och pension. Utländska kvinnor omfattas
            inte av lagen. Inför fotbolls-VM i Tyskland 2006 finansierade
            staten byggen och upprustning av stora bordeller och små drive-in-bås,
            vilket ledde till protester från kvinno- och idrottsorganisationer
            i hela Europa. I Holland, som i oktober 2000 upphävde bordellförbudet
            från 1912, gäller samma arbetsrättsliga lagstiftning för bordellverksamhet
            som för allmän affärsverksamhet. Prostitution är likställd med
            yrkesutövning, vilken som helst, och de prostituerade ska ha arbetstillstånd
            och betala skatt. Särskilda regler finns för prostituerades arbetslöshetsersättning.
            Annonsering av prostitutionsarbete får förkomma på arbetsförmedlingarna.
            Enligt uppgift kommer drygt tre procent av Amsterdams skatteintäkter
            från det s.k. Red Light-distriktet. I Österrike har egenföretagare
            inklusive prostituerade tillträde till socialförsäkringssystemet.
            I Grekland är prostitution och bordeller lagliga men reglerade
            de får inte operera närmare än 200 meter från skolor, kyrkor och
            daghem. Inför de olympiska spelen i Athen 2004 fanns ett lagförslag
            om att upphäva avståndet från ovan nämnda institutioner för att
            underlätta för bordellägare. Men den grekiska regeringen beslöt
            i december 2003 att inte fullfölja förändringen. Detta beslut
            fattades efter massiva påtryckningar från olika organisationer
            och ministrar; bland annat Sveriges dåvarande jämställdhetsminister.
          </p>
          <p xml:id="i-3YxcMjkGdEckkrf875MQJg">
            Utvecklingen inom EU-länderna går med andra ord stick i stäv
            med den FN-konvention och de tillhörande protokollen som samtliga
            EU-länder och EU-kommissionen undertecknat. Innan de 25 ländernas
            BNP blir alltför beroende av inkomster från prostitution och människohandel
            för sexuella ändamål borde det därför inom EU:s ram skapas en
            fond för ekonomisk omställning. Principen kan vara densamma som
            tillämpas vid jordbrukets omställningsstöd.
          </p>
          <p xml:id="i-B7xmFn8a7L3t1rCShgBoFx">
            Vänsterpartiet föreslår att riksdagen beslutar att ge regeringen
            i uppdrag att i EU driva frågan om ett omställningsprogram för
            de länder som har legaliserat prostitution eller som är på väg
            att göra det, i syfte att skapa ett prostitutionsfritt EU.
          </p>
          <p xml:id="i-Jx9pb3ziM4djLVLGBeppeG">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-2Zd88PeZpgRvrbtftfbA4K" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-CdZFCUrKzngw1GBEFKcWik" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-TgBGtYp9CSWVryQd8QYZs2" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-NWzAc3NXGqFNXMxociPhXW" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-HtiXomwUQomojUsvhUsitw" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
