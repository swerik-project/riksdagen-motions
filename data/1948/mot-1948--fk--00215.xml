<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00215">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__215/mot_1948__fk__215-001.pdf"/>
      <fw xml:id="i-6ew2N1N5VSDirbVfaxV4FS">
        Motioner i Första kammaren, nr 215. 11
      </fw>
      <div xml:id="i-H2utg2jSyqq8VvnaUXKfkA" type="motHeader">
        <div xml:id="i-9kn7CNUSiSH7Lbmdv98H5i" type="motTitle"/>
        <div xml:id="i-EFHuuwL7FEVpKkmG6jeYNa" type="motSubmissionInfo"/>
      </div>
      <div xml:id="i-KZL4nq5KHZSyttBiwTBofE" type="motBody">
        <div xml:id="i-8PBaB3BE6gVT8CYBJbPWdJ">
          <p xml:id="i-YJCMXqjCHXomjYjRpuMqHJ">
            Nr 215.
          </p>
          <p xml:id="i-8AQJhhRjm3w7NDFwSmzcru">
            Av herr Näsgård och herr Persson, Ivar, om införande av be- slutande
            folkomröstning.
          </p>
          <p xml:id="i-6eWs22jWokxRzhr6AasxsF">
            I Sverige, liksom i flertalet andra demokratiska stater, ha den
            engelsk: parlamentarismens idéer tillämpats. Den klassiska engelska
            parlamenta- rismen bygger på den förutsättningen, att det endast
            finns två politiska partier, som tävla om makten. Det parti, som
            har majoritet i folkrepre- sentationen, skall inneha regeringsmakten.
            Det andra partiet blir då auto- matiskt ett oppositionsparti,
            som genom sin kritik och aktualiserande av nya frågor söker undergräva
            regeringspartiets maktställning och därmed förbereda sitt eget
            övertagande av regeringsmakten. Innehavet av rege- ringsmakten
            växlar således ständigt mellan tvenne partier. En nödvän- dig
            förutsättning för ett sådant system är att motsättningen mellan
            parti- erna inte är av djupgående principiell natur, så att minoriteten
            vid sin förvandling till majoritet någorlunda respekterar den
            föregående rege- ringens beslut. Utanför det engelska hemlandet
            och dess dominions har det saknats förutsättningar för en parlamentarism
            av det klassiska engelska systemet. I andra länder, där parlamentarismen
            införts, har det existerat flera par- tier, och varje land har
            därför tvingats att utarbeta sin egen variant av detta system.
            Ofta har man sökt skapa majoritet för regeringen genom koalitioner
            av två eller flera partier med någorlunda likartad politisk in-
            riktning, men i andra fall har ett parti ensamt övertagit regeringsmakten,
            trots att det självt icke ägt majoritet i folkrepresentationen.
            Det har i regel varit sällsynt, att ett enda parti förfogat över
            majoritet i något annat land med parlamentariskt system än England.
            Sedan parlamentarismen brutit igenom även i vårt land, ha vi haft
            såväl minoritetregeringar som majoritetsregeringar, bildade genom
            koalition av två partier. Den förstnämnda typen har varit regeln.
            Majoritetsrege- ringar genom koalition ha funnits endast under
            kortare perioder, den liberal-socialdemokratiska ministären Edén
            1917—20 och andra ministä- ren Hansson 1936—539, då socialdemokraterna
            och bondeförbundet gemen- samt innehade regeringsmakten. Först
            1945, då den nuvarande socialdemo- kratiska ministären trädde
            till, erhöll vårt land en majoritetsregering av ett enda parti.
            Då minoritetsregeringar innehade regeringsmakten i vårt land kunde
            debatterna i kamrarnas plena påverka riksdagens reella avgörande
            av
          </p>
          <p xml:id="i-DfKSTgYcrQPdcGZThRCw6i">
            r
          </p>
          <pb facs="riksdagen-motions-pdf/data/1948/mot_1948__fk__215/mot_1948__fk__215-002.pdf"/>
          <fw xml:id="i-WC2dtyYv61knVfxUcAkebM">
            12 Motioner i Första kammaren, nr 215.
          </fw>
          <p xml:id="i-DzoMVRmvfrtoZWUjQ7X3Gb">
            de politiska frågorna. En skicklig argumentering av en talare
            eller en oväntad upplysning om faktiska förhållanden kunde påverka
            utgången av en votering. Sedan numera ett enda parti erhållit
            majoritet äro dessa möjligheter väsentligt kringskurna. Över huvud
            taget har partidisciplinen stramats åt, så att den enskilde riksdagsmannen,
            vilket parti han än till- hör, ogärna intar en annan ståndpunkt
            än den av partiledningen fastslagna, då det gäller avgörandet
            i viktiga politiska frågor. Enligt parlamentarismens teori bör
            regeringen vara politiskt homogen och ensam bära ansvaret för
            landets styrelse. Oppositionens uppgift skall vara att genom ständig
            kritik såväl inskärpa detta ansvar hos regeringen som tvinga denna
            till moderation och måttfullhet. Det politiska läge, i vilket
            vi nu befinna oss, motsvarar någorlunda denna teori. Men trots
            detta ha därmed ingalunda skapats de förutsättningar som den klassiska
            parlamentarismen fordrar för att fungera normalt. Partierna i
            vårt land, liksom för övrigt i många andra länder, ha nu- mera
            utvecklats till stora organisationer, som ha en fast förankring
            inom vissa bestämda socialgrupper. Därav följer att de olägenheter,
            som äro för- bundna med regering genom ett majoritetsparti eller
            en majoritetskoali- tion, ökas. Partierna måste genom sin anknytning
            till bestämda social- grupper söka främja just den grupps intressen,
            från vilken de hämta hu- vuddelen av sitt röstunderlag. Minoriteten,
            som mer eller mindre är ute- stängd från reellt inflytande, blir
            allt mindre villig att acceptera de beslut, som fattas av en knapp
            majoritet. Denna ovillighet blir desto större, som statsmakternas
            beslut nu på ett helt annat sätt än förr direkt ingriper i den
            enskilde medborgarens livsföring. Statens åtgärder bli både för
            indi- viderna, för näringslivet och för de skilda yrkesgrupperna
            av väsentlig be- tydelse. Det bör ej heller förbises att landsomfattande
            fackliga och ekono- miska organisationer kräva medinflytande vid
            avgörandena. Om inte de statliga åtgärderna utformas så, att de
            framstå som uppgörelser, som kun- na godkännas av flertalet av
            de berörda grupperna, kan samhällsfreden sättas i fara. Så långt
            har det ju inte gått i vårt land, där de politiska och fackliga
            överläggningarna trots ibland hårda meningsbrytningar dock på
            det hela taget präglas av koncilians och kompromissvillighet.
            Men faran för en utveckling i annan riktning ligger latent och
            kan bringas till utlös- ning om en knapp majoritet ensidigt dikterar
            beslut, som ogillas av den andra hälften av folket. Under sådana
            förhållanden har den tanken framkastats, att vi skulle överge
            det partiparlamentariska systemet och övergå till det system med
            permanent samlingsregering, som sedan länge praktiserats i Schweiz.
            En- ligt det schweiziska systemet äro alla större partier ständigt
            företrädda i regeringen. Grundtanken bakom detta system är att
            ett land icke kan styras på ett tillfredsställande sätt, om regeringen
            endast stöder sig på
          </p>
          <pb facs="riksdagen-motions-pdf/data/1948/mot_1948__fk__215/mot_1948__fk__215-003.pdf"/>
          <fw xml:id="i-2pwrmHUVNopHBq2UwAuybo">
            Motioner i Första kammaren, nr 215. 13
          </fw>
          <p xml:id="i-KJ23ASPptqJGkYeFjgP7mL">
            den ena hälften av folket eller på en minoritet inom detta, medan
            de grup- per av folket. som icke äga företrädare i regeringen,
            betrakta dess av- göranden med misstro och motvilja. Systemets
            förespråkare anse, att par- lamentarismen enligt den engelska
            typen, omplanterad i ett annat lands miljö, måste leda till ett
            fördjupande av de politiska motsättningarna, varav följer en tendens
            att betrakta alla samhällsfrågor ur partipolitisk och icke ur
            saklig synpunkt. Anhängarna av systemet med permanent samlingsregering
            hävda den meningen att demokratien icke får taga sig uttryck i
            ett ohämmat majoritetsvälde utan vara ett samspel mellan olika
            krafter. Ur detta samspel skola så småningom besluten utkristallisera
            sig. Med den stora omfattning den statliga verksamheten nu fått
            och den be- tydelse de politiska besluten äga för den enskilda
            är det nödvändigt att resultatet av krafternas samspel framträder
            redan i regeringens beslut. Folkrepresentationen kan endast draga
            upp ramen för regeringens verk- samhet. Av dessa skäl anses en
            samlingsregering ofrånkomlig. Inom vårt land har framlidne statsministern
            Per Albin Hansson vid flera tillfällen framträtt som förespråkare
            för tanken på en permanent sam- lingsregering, och vidare kan
            nämnas att flertalet statsvetenskapsmän synas hysa sympatier för
            en sådan omläggning av vårt regeringssystem. Sam- lingsregeringen
            har vid tvenne tillfällen prövats i vårt land, nämligen under
            unionskrisen 1905 genom ministären Lundeberg och under andra världs-
            kriget 1939—45 genom den tredje ministären Hansson. De skäl, som
            framförts för en övergång till permanent samlingsregering, äga
            onekligen stor tyngd. Men det är givet, att nackdelar också äro
            för- knippade med en sådan ordning. Det blir en betydande maktkoncentration
            hos regeringen, och det är också fara värt, att den offentliga
            politiska de- batten, både inom riksdagen och utanför denna, kommer
            att försvagas. Regeringen kommer att sakna den stimulans för sitt
            arbete, som kritiken från oppositionen under det parlamentariska
            arbetet innebär. Kontrollen av dess verksamhet blir också därigenom
            försvagad. Om man i alla fall anser, att samlingsregeringen är
            så värdefull, att man vill acceptera detta regeringssystem, bör
            en sådan reform av regeringssättet kombineras med andra reformer,
            som införa vidgade befogenheter för valmanskåren att direkt kontrollera
            regeringens arbete och aktivt ingripa som en faktor i folkstyret
            vid sidan av uppgiften att välja ledamöter i folkrepresentationen.
            I Schweiz har man för detta ändamål begagnat folkomröstningsinstitutet
            och givit valmanskåren ganska långt gående befogenheter i detta
            avseende. Det schweiziska systemet med samlingsregering förutsätter
            som komple- ment användande av folkomröstningar i viktiga frågor.
            Skulle systemet med permanent samlingsregering komma att tillämpas
            även i vårt land torde det fördenskull vara nödvändigt, att vi,
            liksom för- hållandet är i Schweiz, också begagna folkomröstningsinstitutet
            för att
          </p>
          <p xml:id="i-Qxav7Jn6tgsXNDEMb9ENxC">
            T
          </p>
          <pb facs="riksdagen-motions-pdf/data/1948/mot_1948__fk__215/mot_1948__fk__215-004.pdf"/>
          <fw xml:id="i-9egP4fCtshHDoDx5FvziJz">
            14 Motioner i Första kammaren, nr 215.
          </fw>
          <p xml:id="i-42qRro7mkW9iZz7tajuHVc">
            valmanskåren därigenom direkt skall få säga sin mening om viktiga
            poli- tiska frågor. Frågan om införande av permanent samlingsregering
            tillhör helt den praktiska politiken; en sådan reform kan icke
            genomföras på for- mell väg genom ändring av grundlagen. En utvidgad
            användning av folk- omröstningsinstitutet förutsätter däremot
            givetvis grundlagsändring. Det torde knappast vara sannolikt,
            att tanken på en samregering mellan de stora partierna är mogen
            för förverkligande omedelbart. Praktiska svårigheter lägga tills
            vidare hinder i vägen. Men en under förra året före- tagen gallupundersökning
            visar, att tanken har stora sympatier bland all- mänheten. Den
            meningen synes på allvar ha vunnit insteg i folkopinionen, att
            partiregeringarnas tid bör vara förbi och att den stabila samverkan
            mellan partierna bör bli framtidens form för parlamentarism. Oberoende
            av om denna stabila samverkan kommer till stånd eller ej, kan
            dock användningen av folkomröstning motiveras med liknande skäl,
            som anförts för systemet med samlingsregering. Då regeringsmakten
            inne- has av ett parti med fast anknytning till en viss socialgrupp
            och dess majo- ritet är knapp, blir den övriga delen av folket
            obenägen att stillatigande acceptera de beslut den fattar. Som
            följd därav skärpas de politiska mot- sättningarna. Folkomröstningen
            blir då en säkerhetsventil, genom vilken det politiska trycket
            kan lättas. Det har då och då under de senaste åren framstått
            som tvivelaktigt, om den hållning riksdagens majoritet intagit
            i en viss bestämd fråga verkligen gett uttryck åt folkmajoritetens
            mening. Vid valen påverkas de röstande av en massa olika synpunkter
            och förhållanden. Att en person röstar med ett visst parti innebär
            visserligen att han ger sin ansiutning till partiets allmänt politiska
            inriktning, men icke, att han ovillkorligen ansluter sig till
            alla punkter i dess program. Han kan således gilla de allmänna
            riktinjerna för partiets politik men ogilla dess ståndpunktstagande
            i en viss bestämd fråga. Särskilt kan det senare bli fallet rörande
            sådana frågor, som par- tiet aktualiserat under riksdagsperioden
            men icke berört under valkam- panjen. Enligt principerna för den
            s. k. representativa demokratien avgöra de valda folkrepresentanterna
            efter eget bedömande alla frågor; några lagliga förpliktelser
            för dem att taga hänsyn till valmännens speciella önskemål föreligga
            icke. I Schweiz har folket på ett helt annat sätt traditionsenligt
            deltagit i handläggandet av offentliga angelägenheter än i andra
            länder med demokratiskt styrelsesätt. Den representativa demokratiens
            grund- satser ha därför icke gjort sig så starkt gällande i Schweiz.
            Detta förklarar delvis den livliga användningen av folkomröstningsinstitutet
            i detta land. En användning av folkomröstningsinstitutet i vårt
            land bör i huvudsak lämna principerna för den representativa demokratien
            orubbade. Men i väsentliga och principiellt betonade frågor, där
            besluten komma att på
          </p>
          <pb facs="riksdagen-motions-pdf/data/1948/mot_1948__fk__215/mot_1948__fk__215-005.pdf"/>
          <fw xml:id="i-Ktq5G237jLGxVKxGLYeu8v">
            Motioner i Första kammaren, nr 215. 15
          </fw>
          <p xml:id="i-KtzCci6JZ4cpjg7wWTqCyB">
            ett mera kännbart sätt ingripa i eller påverka den enskildes
            eller vissa näringars eller yrkesgruppers förhållanden, bör folket
            direkt få avgöra, om beslutet skall tillerkännas giltighet eller
            ej. Frågan om folkomröstning upptogs till utredning 1 Sverige
            omedelbart efter det första världskriget, sedan folkstyret genom
            den då vidtagna för- fattningsreformen väsentligt demokratiserats.
            Många hyste då den upp- fattningen, att rätt för väljarna att
            i vissa fall själva träffa beslut rörande rikets styrelse var
            en konsekvens av den nyss beslutade allmänna röst- rätten. Andra
            hävdade den meningen, att folkomröstningen skulle bli ett värn
            mot ett ohämmat majoritetsvälde inom folkrepresentationen. Utred-
            ningen kom emellertid aldrig att gå till grunden med hela folkomröstnings-
            problemet. Detta sammanhängde därmed, att en nykterhetskommitté
            hade framlagt förslag till folkomröstning i den då aktuella frågan
            om införande av ett totalförbud för rusdrycker. Detta förslag
            understöddes med stor energi av det liberala partiet, som hotades
            med sprängning på grund av motsättningarna i förbudsfrågan inom
            partiet. För att göra en omröstning i förbudsfrågan möjlig upptog
            kommittén för utredning av folkomröst- ningsproblemet, vars ordförande
            var den liberale partiledaren Edén, tan- ken på en s. k. fakultativ
            folkomröstning — rätt för regering och riksdag att besluta om
            folkomröstning i en bestämd fråga, varvid omröstningen endast
            skulle vara rådgivande för statsmakterna och icke avgörande för
            frågans lösning. Den konsultativa folkomröstningen inskrevs i
            vår författ- ning 1922 och togs omedelbart i bruk för en omröstning
            i förbudsfrågan. "Kommittén avstyrkte andra former av folkomröstning
            under den motive- ringen, att man först borde avvakta erfarenheterna
            av den konsultativa omröstningsformen. Några erfarenheter av denna
            form ha emellertid aldrig vunnits av den enkla anledningen att
            några dylika folkomröstningar aldrig hållits efter förbudsomröstningen.
            Det är inte heller förvånande att denna begränsade form av folkomröstning
            icke kommit till användning. Den utgör en variant av folkomröstningsförfarandet,
            som endast använts i några få länder i vissa särskilda fall. Den
            kräver för alt komma till användning beslut av regering och riksdag,
            en aldrig så stark minoritet kan icke få till stånd en omröstning.
            Det ligger således i en riksdagsmajoritets händer att avgöra om
            omröstningen skall ske eller icke. Något vapen i händerna på en
            minoritet kan det inte bli. Dessutom lider denna form av folkomröstning
            av den nackdelen att folkets vilja icke blir utslagsgivande för
            frågans avgörande — i varje fall icke formellt; faktiskt kan ju
            saken ligga annor- lunda till. Den konsultativa folkomröstningen
            blir av dessa anledningar tämligen värdelös för folkstyrelsen.
            Att den konsultativa folkomröstningen icke kommit att tillämpas
            i vårt land sammanhänger väl kanske också därmed, att under 1930-talet
            en fort-
          </p>
          <pb facs="riksdagen-motions-pdf/data/1948/mot_1948__fk__215/mot_1948__fk__215-006.pdf"/>
          <fw xml:id="i-FzWEV2FTXzEqdeU6XbPNZb">
            16 Motioner i Första kammaren, nr 215.
          </fw>
          <p xml:id="i-XT9YQRC7GFu9W7Y1XcvTRx">
            skridande avspänning av de politiska motsatserna kom till stånd,
            som kulminerade inför krigsutbrottet hösten 1939. Den normala
            formen för riksdagsbesluten under 1920-talet och 1930-talets första
            hälft var kompro- misser, som utformats genom förhandlingar mellan
            partierna kring ett av en minoritetsregering framlagt förslag.
            Detta var ju en metod, som bidrog att så småningom närma partierna
            till varandra. I och med samlingsregeringens upplösning 1945 och
            regeringsmaktens övergång till det socialdemokratiska partiet
            med dess majoritetsställning i riksdagen tog den politiska borgfreden
            under kriget ett tvärt slut. Under den tid som förflutit sedan
            sommaren 1945 ha de politiska motsättningar- na undan för undan
            skärpts. Frågan om införande av ett folkomröstnings- institut,
            där omröstningens resultat blir direkt avgörande för en frågas
            lösning, s. k. decisiv folkomröstning, bör därför enligt vår mening
            nu upp- tagas till prövning. Även om i framtiden intet parti skulle
            erhålla majoritet i riksdagen motiverar dock den statliga verksamhetens
            ingripande på allt fler områden av samhällslivet, att medborgarna
            genom omröstning få be- sluta i viktiga frågor, som direkt beröra
            deras egen livsföring. Det har ofta påståtts att folkomröstningsinstitutet
            i Schweiz befrämjat en politisk utveckling i konservativ rikning
            och förhindrat folkliga refor- mer. Detta beror emellertid på
            en feltolkning av institutets verksamhet. Någon utpräglad partipolitisk
            betydelse ha folkomröstningarna i Schweiz icke fått. Intet politiskt
            parti har haft utpräglade vare sig fördelar eller nackdelar av
            institutets tillämpning. Det är sant, att viktiga politiska refor-
            mer fallit genom utslag av folkomröstning, men i regel har detta
            berott på att tiden ännu inte varit mogen för reformverket. Då
            reformförslagen senare framlagts i förbättrat skick ha de i regel
            bifallits. Folkomröstningen kan därför sägas ha infört en tendens
            till fördröjning av det politiska reformarbetet men icke till
            förhindrande av detsamma. Den måste förden- skull bedömas som
            synnerligen värdefull för det politiska arbetet. Faktum är också,
            att folkomröstningsinstitutet i Schweiz bidragit till att höja
            såväl det politiska intresset som valmanskårens politiska mognad.
            Rätten och i vissa fall plikten att deltaga i politiska avgöranden
            ha i detta land fram- kallat en starkare känsla av ansvar mot
            det allmänna än vad avlämnandet av en valsedel vid de politiska
            valen förmått göra. Huruvida ett införande av den decisiva folkomröstningen
            i Sverige här skulle medföra samma gynnsamma resultat som i Schweiz
            är naturligtvis omöjligt att på förhand bedöma, men i varje fall
            torde det knappast finnas några mera tungt vägande skäl, som skulle
            kunna anföras för en motsatt mening. Frågan om utformningen av
            ett folkomröstningsinstitut i Sverige bör göras till föremål för
            en ingående utredning med beaktande av de erfaren- heter, som
            vunnits av dess tillämpning i praktiken såväl i Schweiz som i
            andra länder, särskilt i Förenta staterna, där folkomröstningarna
            i vissa
          </p>
          <pb facs="riksdagen-motions-pdf/data/1948/mot_1948__fk__215/mot_1948__fk__215-007.pdf"/>
          <fw xml:id="i-LQdkQTkvTPmCqUxuHzDz6r">
            Motioner i Första kammaren, nr 215. 17
          </fw>
          <p xml:id="i-EvtX1BtSNrZkybZfq7WnKW">
            delstater likaledes spela en betydande roll. Det schweiziska
            systemet bör kunna tjäna som förebild, men folkomröstningen måste
            i vårt land använ- das i betydligt mindre utsträckning än i Schweiz.
            Ett så flitigt begagnande av folkomröstningsinstrumentet som i
            Schweiz skulle icke överensstämma med våra politiska traditioner
            och vanor. Det skulle också sannolikt mera försvaga än öka det
            politiska intresset. Medborgarnas politiska fostran skulle icke
            befrämjas genom tätt återkommande omröstningar, utan snarare skulle
            den enskilde valmannens ansvarskänsla avtrubbas. I Schweiz förekommer
            såväl obligatorisk som fakultativ folkomröstning. I det förra
            fallet måste vissa beslut av folkrepresentationen ovillkorligen
            underställas folket genom omröstning. Så är fallet med alla ändringar
            av författningen, såväl förbundsstatens författning som författningen
            i de särskilda delstaterna, kantonerna. I det senare fallet kan
            en minoritet, an- tingen inom folkrepresentationen eller inom
            valmanskåren, hos regeringen begära, att en bestämd fråga skall
            underkastas folkomröstning. Begäran om folkomröstning kan inlämnas
            först sedan folkrepresentationen fattat beslut i frågan. Men huruvida
            detta beslut skall bli giltigt eller ej, avgöres genom folkomröstningen.
            Går majoriteten vid omröstningen mot folkrepresenta- tionens beslut
            har frågan fallit. Bestämmelserna om den fakultativa folk- omröstningen
            växla från kanton till kanton. Även inom förbundsstaten förekommer
            den fakultativa omröstningen. Såväl lagar som beslut av finansiell
            karaktär, exempelvis rörande grunderna för beskattningen, samt
            i vissa fall överenskommelser med främmande makter kunna bli föremål
            för folkomröstning. I vissa kantoner skola alla nya lagar eller
            ändringar av gamla lagar obligatoriskt underställas folket genom
            omröstning. Begäran om folkomröstning måste skriftligen inlämnas
            till regeringen, förbunds- regeringen eller de särskilda kantonregeringarna,
            av ett visst bestämt minimiantal valmän. Detta minimiantal är
            av växlande storlek i de olika kantonerna, från ungefär 3 till
            15 procent av antalet röstberättigade. I förbundsstaten måste
            begäran vara undertecknad av minst 30 000 valmän, vilket motsvarar
            något mer än 3 procent. Innan folkomröstningen företages åligger
            det regeringen eller folkrepresentationen att sörja för att valmän-
            nen erhålla tillräcklig information om den fråga, vari omröstning
            skall företagas, och om dess behandling av statsmakterna. I vissa
            kantoner kan också en minoritet inom folkrepresentationen begära
            att folkomröstning skall hållas i en viss bestämd fråga. Vid sidan
            av folkomröstningen före- kommer i Schweiz även s. k. folkinitiativ.
            Detta betyder att ett antal val- män, på ungefär liknande sätt
            som vid de fakultativa folkomröstningarna, kunna begära att exempelvis
            ett utformat förslag till en ny lag skall upp- tagas till behandling
            och avgörande. Folkrepresentationen måste först be- handla förslaget,
            varefter det går till folkomröstning i vanlig ordning. Enligt
            vår mening skulle det vara en överloppsgärning att införa obliga-
          </p>
          <p xml:id="i-K2ENMsGHLCTduKFmdHaUe6">
            2 Bihang till riksdagens protokoll 1948. 3 saml. Nr 204—215.
          </p>
          <pb facs="riksdagen-motions-pdf/data/1948/mot_1948__fk__215/mot_1948__fk__215-008.pdf"/>
          <fw xml:id="i-Cz2gHbp87rCmUBNMHoXDQe">
            18 Motioner i Första kammaren, nr 215.
          </fw>
          <p xml:id="i-X45iegNhzUsfh6P2g8d6fZ">
            torisk folkomröstning i vår författning. Det väsentligaste skälet
            för att använda folkomröstningar är att bereda tillfälle för valmanskåren
            att själv få säga sin mening om statsmakternas beslut i en viktig
            och omstridd fråga. Det naturliga måste då vara, att valmännen
            själva begära att få utöva denna rättighet. Folkomröstningen bör
            således vara fakultativ och endast tillämpas, då begäran därom
            framställes. Man kan diskutera huruvida en minoritet inom riksdagen
            också bör tillerkännas rätt att hemställa om folkomröstning. Principiella
            skäl kunna dock anföras mot en sådan rättig- het, emedan folkomröstningen
            bör vara uteslutande en folkets angelägen- het, icke riksdagens.
            Vilka kategorier av ärenden, som skola kunna göras till föremål
            för folkomröstning, kan det råda delade meningar om. Såväl reellt
            som for- mellt kommer en sådan avvägning att erbjuda svårigheter,
            bland annat därför att lagstiftningsbegreppet i vårt land är oklart
            på grund av Kungl. Maj:ts rätt att utöva s. k. ekonomisk lagstiftning.
            Över huvud taget äro gränserna mellan lag och förordning icke
            klart definierade. Som en allmän regel för den nämnda avvägningen
            kan uppställas, att folkomröstning endast bör komma till användning
            i väsentliga och principiellt betonade frågor. I övrigt bör avvägningsproblemet
            bli föremål för mycket noggranna överväganden genom en blivande
            utredning, varvid erfarenheterna från andra länder, där folkomröstningsinstitutet
            tillämpats, böra beaktas. Beträffande den tekniska utformningen
            av folkomröstningsinstitutets funktion torde de schweiziska förebilderna
            kunna användas, modifierade efter våra förhållanden. För att möjligheten
            att anställa folkomröstningar inte skall kunna missbrukas torde
            det dock vara nödvändigt att föreskriva att en förhållandevis
            högre procent av valmanskåren än i Schweiz skall underteckna begäran
            om folkomröstning. Liksom i Schweiz torde det vara nödvändigt
            att statsmakterna lämna valmanskåren information om den fråga,
            som skall avgöras genom omröstningen, så att valmännen få klart
            för sig konsekvenserna av såväl bifall som avslag. Frågeställningen
            vid omröstningen måste vara enkel och klar, valmännen skola endast
            svara antingen ja eller nej. Införande av folkinitiativ i vår
            författning anse vi oss icke böra förorda. Denna rätt skulle lätt
            kunna komma att missbrukas för speciella kår- och yrkesintressen.
            Med anledning av vad som sålunda anförts få vi hemställa,
          </p>
          <p xml:id="i-YVkRKEBYMRie6FoabEHcUx">
            att riksdagen i skrivelse till Kungl. Maj:t måtte begära utredning
            av frågan om införande i vår författning av beslu- tande folkomröstning
            samt att Kungl. Maj:t sedan måtte framlägga förslag för riksdagen
            i ärendet.
          </p>
          <p type="date" id="i-SAwFmgWmoG6KNYkKeoJwAh">
            Stockholm den 24 januari 1948.
          </p>
          <div type="signatureBlock" id="i-BtHy2bpNUrVMRCNwYADW8M">
            <p who="i-TaW174KWoVEkH4KpnMRVNc" type="signature">
              Bernhard Näsgård
            </p>
            <p who="i-FooDdbstXg6Pqwp431p9Bu" type="signature">
              Ivar Persson
            </p>
          </div>
          <p xml:id="i-EBzpLPmfp9KAhB9acWaSbs">
            STATENS REPRODUKTIONSANSTALT 12048
          </p>
        </div>
      </div>
    </body>
  </text>
</TEI>
