<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__521/mot_1961__ak__521-001.pdf"/>
      <fw xml:id="i-HkQQhmgF8cvtya1NQvVmhK">
        Motioner i Andra kammaren, nr 521 år 1961 3
      </fw>
      <div type="motHeader" xml:id="i-MJNVBAMzoUCSFD1Xc1tMgu">
        <div type="motTitle" xml:id="i-BH8BhMFUWT6bfGmJrAiJwa"/>
        <div type="motSubmissionInfo" xml:id="i-Napvd4hGKa2EWL5B8fSFmD"/>
      </div>
      <div type="motBody" xml:id="i-RU3oT4T21j3DnyxVRKb7L">
        <div xml:id="i-V9F5nUFhMfVsewzrJhX9Yc">
          <p xml:id="i-UHBjozRPAhMUwZUfcs3arZ">
            Nr 521
          </p>
          <p xml:id="i-MQtyBotwBxoCh2vfYU1AYE">
            Av herr Hamrin i Kalmar m. fl., i anledning av Kungl. Maj:ts
            fram- ställning om anslag till Bidrag till vatten- och avlopps-
            anläggningar.
          </p>
          <p xml:id="i-8XeLcgnAqgcxXFgytfVJcf">
            (Lika lydande med motion nr 448 i Första kammaren)
          </p>
          <p xml:id="i-26jaVPgRC5nyu3BbjrwSWG">
            Under efterkrigstiden har landsbygdens problem kommit alltmer
            i för- grunden. Anledningen härtill är framför allt den starka
            rationaliseringen inom jordbruket, som genom sammanslagning av
            mindre jordbruksenheter och ökad användning av maskiner friställt
            arbetskraft. Bristen på i stort sett andra arbetsmöjligheter inom
            stora delar av vår landsbygd har gjort att den friställda arbetskraften
            sökt sig till städer och tätorter. Den överfulla sysselsättningen
            har bidragit till att ytterligare accentuera suget från lands-
            bygd till stadsnäringar och åstadkommit en uttunning på landsbygden,
            som vi för endast några årtionden tillbaka ansåg otänkbar. Den
            till jordbruk med binäringar knutna befolkningen har minskat i
            allt hastigare takt och sjönk under tioårsperioden 1940—1950 med
            cirka 517 000 personer och uppgår san- nolikt för närvarande endast
            till något över en miljon människor. Samtidigt har befolkningen
            på den egentliga landsbygden minskat med i det närmaste en halv
            miljon och uppgår numera endast till cirka 2 miljoner människor.
            Det är självklart att den arbetskraft som lämnat jordbruket verksamt
            har bidragit till vår industris utveckling och därmed en produktionsökning,
            som varit förutsättningen för höjd levnadsstandard både på land
            och i stad. Utan en livskraftig och rationell industri hade vi
            i dag inte uppnått det välstånd som vi för närvarande har. Samtidigt
            härmed måste man emellertid konsta- tera, att landsbygdens problem
            ökat i samma takt som befolkningen där minskat. Både samhällsekonomiskt
            och ur ett flertal andra synpunkter vore det önskvärt, om strömmen
            från glesbygd till tätort upphörde och helst för- byttes i sin
            motsats. Det finns också många skäl som talar för att den hittillsvarande
            utveck- lingen inte är ödesbestämd utan kommer att brytas under
            de närmast fram- för oss liggande årtiondena. Några av de starkaste
            skälen är bilismens starka tillväxt, ökad fritid för arbetstagarna
            och den ökade efterfrågan på egnahem. Stat och kommun har i sin
            hand många medel att leda och styra utveck- lingen beträffande
            bebyggelsens lokalisering. Det betyder självklart oerhört mycket
            för en bygd hur de allmänna kommunikationerna ordnas, till vilka
            områden nya skolor, anstalter, lasarett och vårdhem förläggs och
            hur kom- munerna ordnar sina markförvärv för bostads- och industribebyggelse.
            När nu det allmänna har i sin hand inte bara rättigheten att avgöra
            var tätbe-'
          </p>
          <pb facs="riksdagen-motions-pdf/data/1961/mot_1961__ak__521/mot_1961__ak__521-002.pdf"/>
          <fw xml:id="i-XPa1RGHEnSprcNnE2DMkLr">
            4 Motioner i Andra kammaren, nr 521 år 1961
          </fw>
          <p xml:id="i-X2XaucNbCNmkH8Fvrn3GMp">
            byggelse får äga rum utan också möjligheten att med andra medel
            påverka utvecklingen, är det självklart av största vikt att besluten
            fattas efter in- gående prövning och under största möjliga hänsynstagande
            till landsbygdens och den enskildes intressen. Av tillgängliga
            uppgifter synes också den svenska industrien i långt högre grad
            än i andra industriländer vara lokaliserad till mindre samhällen
            och när det gäller småföretagsamheten även till den egentliga
            landsbygden. Allt- jämt torde mindre än 60 Z av de industrianställda
            vara knutna till företag som ligger i städerna. Tendensen under
            efterkrigstiden har i det fallet san- nolikt varit att industrien
            flyttat från de större industristäderna till mindre städer och
            tätorter. Enligt en bearbetning av den officiella industristatistiken
            sjönk antalet industrianställda i de tre stora städerna under
            de fyra första åren på 1950-talet med 8000 personer, medan industrien
            i övriga delar av landet ökade antalet anställda med 10 000 personer.
            Den främsta anledningen till denna utflyttning är sannolikt att
            industrien under den överfulla syssel- sättningens tryck sög upp
            den tillgängliga arbetskraften. Flykten från jord- bruket åstadkom
            alltså under dessa år även en för landbygdens del önskvärd spridning
            av industrien. Därtill kommer industriföretagens behov av allt
            större ytor för enplansbyggande och upplagsplatser. För att avhjälpa
            bostadsbristen har vi under efterkrigstiden satt in ansen- liga
            resurser. Men av de 50—70 tusen lägenheter per år, som byggts
            här i lan- det, har endast cirka 1/4 utgjort egnahem under det
            att 3/4 inrymts i fler- familjshus. Som jämförelse kan nämnas
            att motsvarande siffror för USA är 9/10 och 1/10. Så länge bostadsbristen
            består kan hyresgästerna väntas accep- tera även lägenhet i flerfamiljshus.
            Men vad som sannolikt händer, när bo- stadsbristen en gång släpper,
            har en verkställd gallup givit en antydan om. Av de tillfrågade
            föredrog cirka 70 Z att bo i enfamiljshus. En ökad pro- duktion
            av sådana lägenheter är därför ett oavvisligt krav. Den valfrihet
            beträffande bostadsort, som bilismen redan givit oss, kom- mer
            i framtiden att öka ytterligare. Den tid är inte långt avlägsen,
            när vi här i landet har en bil på var fjärde innevånare, dvs.
            en bil per hushåll. Sam- tidigt ger egnahemmet möjligheter till
            fritidssysselsättning i samma grad som fritiden ökar. Allt talar
            för att egnahemmet som bostadsform snabbt kommer att vinna terräng.
            När vi därför de närmaste åren står inför nya på- frestningar
            på bostadsmarknaden, då de stora barnkullarna från början av 1940-talet
            kommer att bilda familj, måste vi vara beredda att ge större möj-
            ligheter för egnahemsbygge både i tätorter och på landsbygden.
            När som nu är fallet många städer saknar erforderligt markutrymme
            för egnahem kom- mer kringliggande landsbygd att få en större
            chans. Avståndet mellan bostad och arbetsplats spelar sannolikt
            icke den avgö- rande roll, som man många gånger gör gällande.
            Verkställda undersökningar pekar på att man normalt inte endast
            finner sig i utan föredrar att bosätta
          </p>
          <pb facs="riksdagen-motions-pdf/data/1961/mot_1961__ak__521/mot_1961__ak__521-003.pdf"/>
          <fw xml:id="i-U7ggEKGStvFv1tpKqFVJNA">
            Motioner i Andra kammaren, nr 521 år 1961 d
          </fw>
          <p xml:id="i-EHerLhW5z7srDuqacsFG2V">
            sig inom en cirkel med upp till en mils radie från arbetsplatsen
            — ett av- stånd som för arbetstagaren i Stor-stockholm verkar
            föga imponerande. Det har också från industrihåll framhållits
            såsom ett önskemål att inte onödiga hinder finns för en friare
            bebyggelse. Det har många gånger påpekats att frågan om en ökad
            bebyggelse på lands- bygden och en ökad egnahemsbebyggelse i stort
            sett är ett kommunikations- och avloppsproblem. Med ett alltmer
            ökat antal bilar och förbättrade vägar föreligger ur kommunikationssynpunkt
            icke längre några svårigheter att bo på landsbygden. Kvar står
            avloppsproblemet. Men detta problem finns på vår landsbygd alldeles
            oavsett den önskvärda nybebyggelsen. Med stigande standard och
            med större ekonomiska möjligheter för vår landsbygdsbefolk- ning
            önskar allt fler av dem bo i bostäder med moderna bekvämligheter.
            Därtill kommer avloppet från ladugårdar och siloanläggningar,
            som ur sani- tär synpunkt blivit allt större problem, beroende
            inte endast på stigande hygieniska krav utan också på jordbruksdriftens
            utveckling till mer ratio- nella former. Allt talar för att det
            är nödvändigt att inom den närmaste framtiden lösa avloppsproblemet
            för den enstaka bebyggelsen och de små grupperna. Vårt avloppsproblem
            i stort har sedan länge varit föremål för uppmärk- samhet. Vi
            investerar i avloppsanläggningar cirka 500—600 miljoner kronor
            om året men har ändå ett framtida investeringsbehov om cirka 4
            miljarder. De nu befintliga reningsverken tar endast hand om avloppsvattnet
            från 1/4 av landets befolkning, de projekterade anläggningarna
            avses betjäna 2,7 mil- joner människor under det att för ytterligare
            2 miljoner föreligger inga pla- ner men väl ett stort behov av
            nya anläggningar. Projektering, finansiering och drift av dessa
            avloppsanläggningar är fullt riktigt en angelägenhet för kommun,
            industri och enskilda. Forskningen på området bör däremot vara
            en statlig uppgift. För närvarande pågår på olika håll forskning
            inom vattenvårdens område, och frågan är även föremål för utredning
            i vattenvårdskommittén. Hittills har dock alltför litet gjorts
            för att förhindra ytterligare vattenförorening och kanske framför
            allt för att lösa de små anläggningarnas problem. Innan så har
            skett har man här i Sverige icke löst avloppsfrågan. Den forskning
            man på avloppsområdet bedriver i utlandet kan självklart många
            gånger komma oss till godo. Men med vårt klimat och vår spridda
            bebyggelse finns hos oss många problem, om för utländska forskare
            saknar intresse. För övrigt bör det på detta område liksom på
            andra vara en självklar sak att vårt land inte endast skall vara
            tagande part utan också givande i förhållan- de till andra länder.
            Efter motioner vid 1957 års riksdag beslöt riksdagen att bidraget
            till vat- ten- och avloppsanläggningar även finge användas för
            forskning på området. Statsutskottet anförde härvid bland annat
            följande:
          </p>
          <pb facs="riksdagen-motions-pdf/data/1961/mot_1961__ak__521/mot_1961__ak__521-004.pdf"/>
          <fw xml:id="i-8DvXSNoD2revuzpNvH8X6R">
            6 Motioner i Andra kammaren, nr 521 år 1961
          </fw>
          <p xml:id="i-2tSe2tdbRzAKdRs8pxBRgw">
            Vad angår de i motionerna 1:179 och II:239 framförda yrkandena
            är ut- skottet icke berett att enbart på de av motionärerna anförda
            grunderna nu taga ställning till den delfråga av till synes mycket
            komplicerad natur som den enstaka bebyggelsens sanitetsproblem
            utgör. Däremot delar utskottet motionärernas uppfattning, att
            en samordning och intensifiering av forsk- nings- och försöksverksamheten
            beträffande vatten- och avloppsfrågorna över huvud bör komma till
            stånd. I anslutning härtill må nämnas, att här ifrågavarande anläggningsverksamhet
            avser investeringar, för vilka kostna- derna under den närmaste
            tioårsperioden beräknas uppgå till sammanlagt belopp av cirka
            4 miljarder kr. Med hänsyn härtill synes det utskottet san- nolikt,
            att genom den föreslagna forskningsverksamheten rationaliserings-
            vinster av betydande storleksordning skulle kunna åstadkommas.
            Utskottet föreslår därför, att medel från bidragsanslaget må utgå
            till berörda forskning. Det bör därvid få ankomma på Kungl. Maj:t
            att närmare taga ställning till storleken av de medel som rimligen
            böra avsättas för ändamålet samt vidtaga de organisatoriska åtgärder
            som jämväl kunna befinnas erforderliga.
          </p>
          <p xml:id="i-QQxVbQyQj1MjtTHt2xnw6x">
            Anslag har också därefter utgått för forskning, och från och
            med inne- varande år disponerar väg- och vattenbyggnadsstyrelsen
            350 000 kronor för ändamålet. Av den försöksverksamhet som för
            närvarande pågår kan näm- nas vakuum i stället för vatten som
            transportmedel, slagrum och ringkanal. De flesta försök hittills
            har dock det gemensamt att de avser större bebyggel- segrupper.
            Vakuumanläggningens uppfinnare syftar i första hand till att er-
            sätta samhällenas traditionella avloppssystem; slamlaguner och
            ringkanaler ligger på tätorter upp till 1000 innevånare. Sedan
            1950 års avloppsutredning avgav sitt betänkande rörande små avloppsanläggningar
            (SOU 1955:18) har någon större uppmärksamhet icke ägnats dessa
            problem. Vi har tidigare framhållit att även vakuumklosettens
            uppfinnare i första hand syftar till att ersätta samhällenas traditionella
            system. Det är förklar- ligt då tillverkning i stor skala i första
            hand måste baseras på den marknad som större anläggningar kan
            ge. Ingenjör Linjendals uppfinning kan emel- lertid enligt vår
            mening få en utomordentlig betydelse även för ströbebyggel- se
            eller för grupper av mindre antal hus. Klosettstolen blir obetydligt
            dyrare än den nuvarande vattenklosetten. Ledningarna, som är av
            plast, blir billigare än nuvarande ledningar. En vakuumpump är
            också relativt billig och drift- säker. Därtill kommer att man
            inte är beroende av fallet och ej heller av att ledningarna ligger
            på frostfritt djup. Vad som behöver undersökas är att disk, bad-
            och tvättvatten som går i särskilda ledningar inte behöver renas
            samt att avfallet från ett mindre antal klosetter kan tillvaratagas
            utan någon särskild reningsanläggning. Dessa frågor torde kunna
            besvaras genom ett antal praktiska försök under sakkunnig ledning.
            Det är möjligt att Lands- kommunernas förbund skulle ha intresse
            av att medverka för dessa frågors klarläggande. Inte minst med
            hänsyn till planeringen av avloppsledningar och reningsverk är
            det önskvärt att man snarast möjligt får en uppfattning
          </p>
          <pb facs="riksdagen-motions-pdf/data/1961/mot_1961__ak__521/mot_1961__ak__521-005.pdf"/>
          <fw xml:id="i-LL79pqkTUfXTazCH1nMXcp">
            Motioner i Andra kammaren, nr 521 år 1961 7
          </fw>
          <p xml:id="i-LemsQKoJDCbbKDkXo8if3S">
            om i vilken utsträckning den nya uppfinningen kan ersätta nuvarande
            an- ordningar. Försöksverksamheten står nu också inför nya olösta
            problem. Den veten- skapliga forskningen måste hålla jämna steg
            med den tekniska försöks- verksamheten. Limnologer, kemister och
            biologer måste tillsammans taga itu med uppgiften att lösa frågan
            hur man bäst skall tillvarata det slam, som alltid blir en slutprodukt
            vid alla avloppsanläggningar. Vid de större anläggningarna gäller
            det att tillvarata det värde, som ligger i slammet, vid de mindre
            att slutligt oskadliggöra det. även om vattenvårdskommittén inom
            den närmaste tiden kommer att föreslå en ny organisation beträffande
            forsk- ningen inom vattenvården — eller just på grund härav —
            måste vi med statliga medel stimulera unga forskare att ägna sig
            åt hithörande problem för att inom rimlig framtid ha tillgång
            på vetenskapliga krafter. Det bör anses ligga inom ramen för 1957
            års riksdagsbeslut att forskningsstipendier skall kunna utgå från
            vatten- och avloppsanslaget inom ovannämnda områ- den, under förutsättning
            att studier och forskning är avsedda att lösa någon del av avloppsproblemet.
            Liksom hittills bör det ankomma på väg- och vat- -tenbyggnadsstyrelsen
            att i samråd med statens tekniska forskningsråd för- dela tillgängliga
            medel. Det belopp som sedan år 1957 använts för forskningsändamål
            från bidra- get till vatten- och avloppsanläggningar är relativt
            sett blygsamt. Att av en årlig statlig utgift på 45 milj. — eller
            totalt 500—600 milj. kronor — endast utnyttja 350 000 kr. till
            forskning torde vara klart i underkant. En vidgad möjlighet att
            erhålla bidrag och stipendier och en ökad propaganda bland de
            yngre forskarna att intressera sig för området måste till för
            att vi inom rimlig tid skall ha möjlighet att bygga upp den organisation
            inom vatten- vården som alla vet är nödvändig och ofrånkomlig.
            På grund av det ovan anförda får vi härmed hemställa, att riksdagen
            måtte besluta, att det under sjätte huvudtiteln: Bidrag till vatten-
            och avloppsanläggningar uppförda anslaget i ökad omfattning måtte
            få användas till försöksverksamhet och forskning; att från detsamma
            jämväl måtte kunna utgå stipendier för forskning inom närliggande
            vetenskapliga områden; samt att åtgärder vidtages för att om möjligt
            få försöksverk- samhet och forskning på området inriktade på egnahems-
            bebyggelsens och glesbebyggelsens avloppsproblem.
          </p>
          <p xml:id="i-5GTvVB8DToPHyY1rT7GH3V">
            Stockholm den 26 januari 1961
          </p>
          <p xml:id="i-K3ikWY6HE6jh8bSynQW9qF">
            Mac P. Hamrin Elias Jönsson Arvid Nilsson
          </p>
          <p xml:id="i-5E72JZdYNHQK9NFYsf6uQ1">
            i Kalmar i Ingemarsgården i Lönsboda
          </p>
          <p xml:id="i-46TBTMAxTB4pDPY3M4xpEn">
            Wald. Svensson Henning Gustafsson
          </p>
        </div>
      </div>
    </body>
  </text>
</TEI>
