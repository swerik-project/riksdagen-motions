<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01227">
  <teiHeader>
    <fileDesc>
      <titleStmt>
        <title>Handläggningen av mål om skattebrott</title>
        <author>Arne Nygren och Lisa Mattson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Handläggningen av mål om skattebrott</title>
          <idno type="rdwebb">G5021227</idno>
          <rs type="number">1227</rs>
          <ref type="dokument_url_text">http://data.riksdagen.se/dokument/G5021227/text</ref>
          <ref type="dokument_url_html">http://data.riksdagen.se/dokument/G5021227</ref>
          <ref type="dokumentstatus_url_xml">http://data.riksdagen.se/dokumentstatus/G5021227</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4NZZJvvBxFbVVmKHrKJvRY" type="signed"/>
        <correspContext corresp="i-4NZZJvvBxFbVVmKHrKJvRY">
          <note type="signatory" corresp="i-RhK7jwyF7YTEXMoQMKuYsb"/>
          <note type="signatory" corresp="i-KpoF1wWb4vZchJUXXg8UDL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1227/mot_198182__1227-001.pdf"/>
      <fw xml:id="i-UDeTZ7voFbL1ywBTp9HUU">
        Mot. 1981/82:1227 5
      </fw>
      <div type="motHeader" xml:id="i-3So1Dy3rU6Fg3cC1aLaPuC">
        <div type="motTitle" xml:id="i-WcTwxEetzhQF3mviuWZgKS"/>
        <div type="motSubmissionInfo" xml:id="i-B4B1EpGBJFBumuP7mrzUp"/>
      </div>
      <div type="motBody" xml:id="i-Vd91vi223Vc1ySBspZC9Rx">
        <div xml:id="i-E3a6mUGNbiNbFhVTsYPw2D">
          <p xml:id="i-6QzS6Qx4AC6Q2in6A8Qig7">
            Motion
          </p>
          <p xml:id="i-7o1qaeKrf719DXq3irMUDV">
            1981/82: 1227
          </p>
          <p xml:id="i-Jvs8oSeHqkJsE7bN4QXKjN">
            Arne Nygren och Lisa Mattson Handläggningen av mål om skattebrott
          </p>
          <p xml:id="i-BBWYM636HGtRKkAvzFKGT6">
            Den ekonomiska brottsligheten uppenbarar sig i många olika skepnader.
            Mycket vanligt är dock att den yttrar sig i olika former av skattebedrägerier,
            ibland enbart genom sådana brott men ofta också genom olika kombinatio-
            ner av skattebedrägerier och andra brott. Det är väsentligt &gt;:
            skattebrottsligheten bekämpas och stora resurser satsas också
            på att kon.ma åt denna brottslighet. Trots detta tenderar denna
            brottslighet att öka i en alltmer stegrad takt. Det räcker därför
            inte med att bara öka kontrollen. Man måste även förenkla de materiella
            och processuella reglerna för att mer effektivt kunna utnyttja
            de nu befintliga resurserna. När det gäller den processuella sidan
            av bekämpandet av skattebrotten är det i dag rådande läget mycket
            komplicerat och onödigt resurskrävande. För att de allmänna domstolarna
            skall kunna döma en person för skattebrott krävs nämligen ofta
            — men inte alltid — att vederbörandes taxeringar vunnit laga kraft.
            Men taxeringarna prövas av de allmänna förvaltningsdomstolarna
            och en skattefråga kan därför i värsta fall behöva passera taxeringsnämnden,
            länsrätten, kammarrätten, regeringsrätten, tingsrätten, hovrätten
            och högsta domstolen innan en lagakraftvunnen dom föreligger rörande
            frågan om skattebedrägeri förekommit. Ja, i en momsfråga kan det
            rent av bli fråga om ytterligare en prövningsomgång eftersom i
            sådana frågor taxeringsnämnden ersätts av länsstyrelsen, som kan
            få fatta både ett preliminärt beslut och ett slutligt beslut innan
            länsrätten kommer in i bilden. Det säger sig självt att en fråga
            som skall prövas i alla dessa instanser inte blir löst i en handvändning.
            Det kan ofta ta 5-10 år. En sådan ordning är varken samhället
            eller den skattskyldige och för brott misstänkte betjänt av. Visserligen
            vinner den skattskyldige på att saken tar lång tid. Utredningen
            blir allt sämre och han kan bli frikänd till slut trots att han
            kanske begått ett brott. I vart fall blir straffet efter så lång
            tid förmodligen ganska milt. Å andra sidan kommer den skattskyldige
            ofta att under hela handläggningstiden lida psykiskt och kanske
            helt knäckas. Det bör därför vidtas åtgärder som förkortar handläggningstiden
            väsent- ligt utan att man eftersätter den rätssäkerhet som ligger
            i att såväl skattefrågan som ansvarsfrågan prövas ordentligt och
            av dem som bäst behärskar resp. fråga. En framkomlig väg att uppnå
            detta mål på skulle följande kunna vara. I de fall då åklagaren
            finner att han vill åtala någon för ett skattebrott och han bedömer
            att det är mycket viktigt att processen drivs skyndsamt, såsom
            när det är fråga om stora belopp, häktning eller betalningssäkring,
            bör
          </p>
          <pb facs="riksdagen-motions-pdf/data/198182/mot_198182__1227/mot_198182__1227-002.pdf"/>
          <p xml:id="i-GpCGRivRmbN3AVnyTasnf5">
            åklagaren i samråd med taxeringsintendenten kunna få begära att
            prövning- en av taxeringarna överflyttas till tingsrätten, som
            ju skall pröva åtalet. Har taxeringarna ännu inte överklagats
            till länsrätten eller eftertaxering där ännu inte begärts, skulle
            taxeringsintendenten få överklaga taxeringarna direkt till tingsrätten
            eller där få ansöka om eftertaxering. Finns taxeringsmålet däremot
            redan hos länsrätten skulle taxeringsintendenten bara få yrka
            att målet överflyttas till tingsrätten för fortsatt handläggning
            och prövning. Har taxeringarna redan avgjorts av länsrätten och
            förts vidare till kammarrätten, borde dock även fortsättningsvis
            målet rörande taxeringarna få avgöras av förvaltningsdomstol.
            I stället bör då förtursbehandling omedelbart begäras hos kammarrätten.
            När taxeringsmålet överlämnats till eller instämts till tingsrätten
            skall det förberedas där på samma sätt som i länsrätten, men med
            betydligt kortare handläggningstid med hänsyn till att målet är
            brådskande. Motpart till den skattskyldige skall således taxeringsintendenten
            vara och den handläggande tjänstemannen bör vara en kvalificerad
            skattehandläggare, som lånas ut av länsrätten till tingsrätten.
            Brottmålet handläggs parallellt med taxeringsmå- let och båda
            målen förs fram samtidigt till avgörande i samband med tingsrättens
            huvudförhandling. Vid denna bör både åklagare och taxerings- intendent,
            eventuellt biträdda av vederbörande taxeringsrevisor, medver-
            ka. Domstolen bör vara sammansatt av en ordinarie tingsrättsdomare
            som ordförande, en ordinarie länsrättsdomare samt 4-6 nämndemän.
            Den länsrättshandläggare som förberett taxeringsmålet bör tjänstgöra
            som protokollförare och som föredragande av handlingarna i taxeringsprocess-
            målet. Taxeringsmålet bör handläggas i huvudsak enligt förvaltningsprocess-
            lagens regler. Därigenom undviker man att varenda handling i det
            målet skall behöva föredragas vid huvudförhandlingen. Rätten måste
            då också av praktiska skäl meddela två skilda domar, en i taxeringsmålet
            och en i brottmålet. På liknande sätt skulle i förekommande fall
            momsmål efter det att länsstyrelsen meddelat slutligt beslut kunna
            överföras till tingsrätt. Genom den skisserade ordningen kan skattemålen
            komma att avgöras snabbare. Dessutom prövas målen både av skattejurister
            och brottmålsju- rister, vilket torde innebära en förbättring
            i förhållande till den nu rådande ordningen enligt vilken brottmålsjuristerna
            utan specialkunskaper i skatte- frågor måste söka tränga in i
            svåra skatteproblem i samband med prövningen av brottmålen.
          </p>
          <p xml:id="i-MYhWQPSWBstbpWMTWNttvr">
            Från tingsrätten bör målen kunna överklagas till hovrätten. Måhända
            bör man även i denna instans komplettera rätten med en domare,
            som är särskilt kunnig i taxeringsfrågor genom att en ordinarie
            kammarrättsdomare knyts till hovrätten i dessa mål. Däremot torde
            det inte behövas någon motsvarande ordning i högsta
          </p>
          <pb facs="riksdagen-motions-pdf/data/198182/mot_198182__1227/mot_198182__1227-003.pdf"/>
          <fw xml:id="i-3v8r4uF8UF62eEnofmS5dj">
            Mot. 1981/82:1227 6
          </fw>
          <p xml:id="i-BVVnYVAb7nTRUFPCshEnpX">
            domstolen frånsett att föredraganden lämpligen skulle kunna vara
            en regeringsrättssekreterare. Den här skisserade ordningen bryter
            visserligen mot systemet att alla mål av en viss kategori skall
            följa samma processordning. Den särskilda karaktär som dessa mål
            har med kombinerade skatte- och brottmålsfrågor motiverar att
            målen behandlas på ett särskilt sätt. Det kan för övrigt tilläggas
            att det under de senaste åren skett en förändring av vår domarkårs
            sammansättning på så sätt att den tidigare klart urskiljbara gränsen
            mellan förvaltningsdomare och domare i allmän domstol tenderar
            att mattas. Det finns numera domare med erfarenhet från både de
            allmänna domstolarna och förvaltningsdomstolarna. Detta förhållande
            skulle kunna underlätta genomförandet av den skisserade ordningen.
            Det förfarande vi nu beskrivit innebär genomgripande förändringar
            av handläggningen av skattebrottmål. En sådan bör aktualiseras
            först sedan frågan utretts och ingående belysts från olika utgångspunkter.
            Vi yrkar därför inte nu att det skisserade förfarandet skall genomföras.
            Men behovet av en förändring är enligt vår mening så stort, att
            riksdagen bör uttala att handläggningen av skattebrottmål bör
            reformeras, så att målen kan avgöras väsentligt snabbare än enligt
            nuvarande regler. Detta bör ges regeringen till känna. Med hänvisning
            till det anförda hemställer vi att riksdagen som sin mening ger
            regeringen till känna vad som i motionen anförts om behovet av
            snabbare handläggning av skattebrottmål.
          </p>
          <p xml:id="i-RQ4zmGrLWpAjn7ijTy4Z69">
            Stockholm den 26 januari 1982
          </p>
          <p xml:id="i-4Lr6nNP8jYcTxSXB4a1PjB">
            ARNE NYGREN (s) LISA MATTSON (s)
          </p>
        </div>
      </div>
    </body>
  </text>
</TEI>
