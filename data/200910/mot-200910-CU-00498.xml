<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00498">
  <teiHeader>
    <fileDesc>
      <titleStmt>
        <title>Rättvis handel</title>
        <author corresp="i-5QNmudGpnjjRJCTYzakn9H">av Karin Svensson Smith (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvis handel</title>
          <idno type="rdwebb">GX02C498</idno>
          <rs type="number">C498</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C498/text</ref>
          <ref type="dokument_url_html">http://data.riksdagen.se/dokument/GX02C498</ref>
          <ref type="dokumentstatus_url_xml">http://data.riksdagen.se/dokumentstatus/GX02C498</ref>
          <ref type="doc">http://data.riksdagen.se/fil/B1343BBC-30D6-45D0-BDA7-2F903ACB4F6D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8HEEGWhJShEzPUH2nKyLxH" type="signed"/>
        <correspContext corresp="i-8HEEGWhJShEzPUH2nKyLxH">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-TwG6ejeFekwnQbVCcyyPsf" type="numbering">
          <date when="2009-10-09"/>
        </correspAction>
        <correspAction xml:id="i-PwqwcJmCDXub8SAMnh8Fxd" type="submission">
          <date when="2009-10-06"/>
        </correspAction>
        <correspAction xml:id="i-TjV1UjVo1fUCrs6bm6DhK" type="transfer">
          <date when="2009-10-06"/>
        </correspAction>
        <correspAction xml:id="i-SpRJDBstRZcoptori9rbW8" type="assigned"/>
        <correspContext corresp="i-SpRJDBstRZcoptori9rbW8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TrxAejmkbi1A3uLYiCi125" type="motBody">
        <div xml:id="i-KFqf3JhJApR2Fog7drfC3k" type="motProposal" subtype="förslag">
          <head xml:id="i-5bwtyToWhxT6XmihaLW1Ze">
            Förslag till riksdagsbeslut
          </head>
          <list xml:id="i-EXZaJMk7nKE975aqySLuTn" style="ol">
            <item xml:id="i-anrwsYmyaPqEGLrXx57m7">
              Riksdagen begär att regeringen lägger fram ett förslag till mål
              för andelen rättvisemärkt av den totala konsumtionen av importerade
              varor samt en strategi för hur målet ska nås.
            </item>
            <item xml:id="i-UCfjfgnWQjjDieHVJPN6D">
              Riksdagen tillkännager för regeringen som sin mening vad som
              anförs i motionen om att i den statliga upphandlingen genom krav
              på underleverantörer och importörer följa grundläggande arbetsrätt.
              1
            </item>
            <item xml:id="i-Xar66Jr7Q9GHE6pFRTfXdr">
              Riksdagen tillkännager för regeringen som sin mening vad som
              anförs i motionen om att de statliga bolagens arbete med socialt
              ansvar, mänskliga rättigheter och etik bör utvärderas och granskas
              externt och att denna process bör bli transparent. 2
            </item>
            <item xml:id="i-UGnRtNrHtWb2PBMPtgamor">
              Riksdagen begär att regeringen återkommer till riksdagen med
              förslag till nya kriterier för etisk upphandling, utöver anslutning
              till ILO:s åtta kärnkonventioner. 1
            </item>
            <item xml:id="i-RPd4oydEk7ecrVQPgi6XLP">
              Riksdagen tillkännager för regeringen som sin mening vad som
              anförs i motionen om att Konsumentverket bör få i uppdrag att
              hantera frågan om att anpassa handeln till etiska och rättvisa
              kriterier.
            </item>
          </list>
          <p xml:id="i-28G7j1gDdbkgXB9dk312JL">
            1 Yrkandena 2 och 4 hänvisade till FiU.
          </p>
          <p xml:id="i-3Bdi6CyAiV7U7Ka8GZxVsV">
            2 Yrkande 3 hänvisat till NU.
          </p>
        </div>
        <div xml:id="i-HzGEDK9pn7B2iF4yeW1Y29" type="motContent">
          <head xml:id="i-S4KUQ54yfyjFJCsLwqoFBi" type="h1">
            Inledning
          </head>
          <p xml:id="i-T9Ru8D7kjYuj2SB9WYamXr">
            Organisationen för Fairtrade/Rättvisemärkt har prisbelönats för
            sin opinionsbildande verksamhet under Almedalsveckan. Priset var
            välförtjänt och kan knappast ha överraskat någon av oss som var
            där. Många känner ett ansvar för att med sina inköp bidra till
            en rättvis värld där alla som skördar, utvinner eller bearbetar
            produkter vi köper har gjort detta under rimliga arbetsvillkor
            samt för en rimlig ersättning.
          </p>
          <head xml:id="i-XdWjDFb7kRUrdfK1GQvS2B" type="h1">
            Mål för rättvisemärkt
          </head>
          <p xml:id="i-BAHs3hhZ8xhCD6LZzZPskt">
            Rättvisemärkt syftar till att skapa en etisk och social märkning
            som garanterar att varan producerats under rättvisa villkor och
            ger konsumenter en möjlighet att genom köpval kunna bidra till
            en positiv utveckling i fattiga länder. Märkningen uppstod för
            att ge marginaliserade bönder marknadstillträde och möjlighet
            att sälja i stora volymer samt att erbjuda konsumenten en vara
            som är producerad med respekt för mänskliga rättigheter. Rättvisemärkt
            handel bidrar till en bättre och friare tillvaro för både barn
            och vuxna i de fattigare delarna av världen genom att arbetare
            och odlare får skäligt betalt för sitt arbete, barnarbete motverkas,
            demokratin och organisationsrätten främjas, diskriminering på
            grund av kön, hudfärg och tro motverkas, ekologiskt odlande uppmuntras
            samtidigt som produkterna håller god smak och kvalitet.
          </p>
          <p xml:id="i-99a1Zpgvm4Qzd5RR1PZEcs">
            Riksdagen har antagit ett mål för andelen ekologiska livsmedel
            i förhållande till den totala livsmedelskonsumtionen. Sverige
            kan ta ansvar för att motverka barnarbete och ovärdiga arbetsförhållanden
            i andra länder genom att sätta upp ett motsvarande mål för rättvisemärkt.
          </p>
          <p xml:id="i-PU5ZBiz7yLLMd3aCfKc6PM">
            Riksdagen bör därför begära att regeringen lägger fram ett förslag
            till mål för andelen rättvisemärkt av den totala konsumtionen
            av importerade varor samt en strategi för hur målet ska nås.
          </p>
          <head xml:id="i-48tNzpt1EdrRdFwnisG4HJ" type="h1">
            Rättvisemärkt i den statliga upphandlingen
          </head>
          <p xml:id="i-4qig1KcTzR66Bmkvvnnya4">
            För några år sedan uppmärksammades att svenska kommuner använder
            sten som importerats från Kina. Stenen producerades under mycket
            dåliga arbetsvillkor. Dålig skyddsutrustning och bristande arbetsmiljö
            leder bland annat till stendammslunga. Det finns ingen bra statistik
            över hur många offren är, men enligt radioprogrammet Kaliber som
            refererar till uppgifter från WHO dog för tio år sedan 24 000
            människor varje år av stendammslunga i Kina, främst i gruvnäringen.
            Svenska kommuner har nu tagit initiativ till att i dialog med
            stenbranschen jobba för att minska dessa problem. En uppförandekod
            ska antas och kommunerna sätter därmed tryck på industrin att
            hjälpa till och förbättra villkoren för de arbetare som producerar
            sten för Sveriges kommuner. Många kommuner intresserar sig för
            att ställa etiska krav i sin upphandling och att underlätta för
            de kommuninnevånare som genom sina val av varor vill bidra till
            att minska orättvisorna i världen. Malmö har som första kommun
            i Sverige beslutat att bli en Fair Trade City. Sedan dess har
            flera andra kommuner ansökt och blivit godkända som Fair Trade
            City. Universitet och högskolor arbetar också för att fylla kriterierna
            för rättvis handel. I många andra industrialiserade länder pågår
            liknande verksamhet. Sverige är på intet sätt främst.
          </p>
          <p xml:id="i-Axmxnu4wE1SudpXcdmYwip">
            Staten skulle genom att aktivt börja konsumera rättvisemärkta
            produkter kunna bidra till hållbar utveckling och att många fattiga
            bönder får skäligt betalt för sina produkter. Riksdagen bör därför
            uttala att den statliga upphandlingen genom krav på under­leverantörer
            och importörer följer grundläggande arbetsrätt.
          </p>
          <head xml:id="i-PweG3XYxhudrkTgFW572Tt" type="h1">
            Etiska regler för statliga bolag
          </head>
          <p xml:id="i-vpK685howq6zDNxv91JSf">
            I rapporter från Amnesty Business Group får staten och bolagen
            mycket kritik för avsaknaden av etikpolicy som hanterar de risker
            som bolagen utsätter sig för när de opererar på den globala marknaden.
            Staten får också kritik för att den etikpolicy som företagen har
            inte följs upp. Regeringen har i sin ägarpolitik uttalat att alla
            statliga bolag ska ha en etikpolicy. Trots detta har fortfarande
            inte alla statliga bolag en sådan policy. Riksrevisionen har kritiserat
            regeringen för att riktlinjerna till de statliga bolagen beträffande
            deras samhällsuppdrag är otillräckligt formulerade.
          </p>
          <p xml:id="i-NMXA7kqKxsP2fc9Fma6KAg">
            I den internationella diskussionen kring företagens ansvar är
            en av de viktigaste frågorna att etikpolicy följs upp genom oberoende
            kontroll och att uppföljningen är transparent och går att utvärdera
            för intressenter utanför bolaget. Detta är en självklarhet då
            etikpolicy annars lätt bara blir ett PR-redskap.
          </p>
          <p xml:id="i-8VR55xe4NJcqaKVUhoEYn7">
            Riksdagen bör uttala att de statliga bolagens arbete med socialt
            ansvar, mänskliga rättigheter och etik utvärderas/granskas externt
            och att denna process blir transparent.
          </p>
          <p xml:id="i-9VyqRKRL94te14pksVH8cb">
            Riksdagen har antagit ett mål för andelen ekologiska livsmedel
            i förhållande till den totala livsmedelskonsumtionen. Sverige
            kan ta ansvar för att motverka barnarbete och ovärdiga arbetsförhållanden
            i andra länder genom att sätta upp ett motsvarande mål för rättvisemärkt.
            Riksdagen bör därför begära att regeringen lägger fram ett förslag
            till mål för andelen rättvisemärkt av den totala konsumtionen
            av importerade varor samt en strategi för hur målet ska nås.
          </p>
          <head xml:id="i-oVTM97Th5SeiuyHJvv9ds" type="h1">
            Gå längre än vad baskraven i ILO-konventionerna stadgar
          </head>
          <p xml:id="i-NL3yKEQBiHY5AEzAyHkpG1">
            Orättvisorna i världen ökar. För att motverka detta är det angeläget
            att vi i Sverige ställer samma krav på arbetsförhållanden som
            vi gör i vårt eget land. Därför bör vi gå längre än vad EU-kommissionen
            anslutit sig till i form av det som föreskrivs i ILO:s åtta kärnkonventioner.
            Miljöstyrningsrådet har engagerat sig i formerna för hur detta
            ska kunna ske. Även Stefan Edmans statliga utredning om Biffen,
            bilen och bostaden förespråkar tydliga guider för etisk upphandling.
            Det brittiska parlamentet har anslagit 30 miljoner pund till den
            internationella organisationen för Fairtrade för att ta fram kriterier
            för starkare etiska krav på inköp.
          </p>
          <p xml:id="i-7DyE1U5GzZuEGaHzgcEYmZ">
            Riksdagen begär att regeringen återkommer till riksdagen med
            förslag till nya kriterier för etisk upphandling utöver anslutning
            till ILO:s åtta kärnkonventioner.
          </p>
          <head xml:id="i-PWqjc9YJ9o37P45FyyZZ2L" type="h1">
            Rättvis handel en fråga för Sida och Konsumentverket
          </head>
          <p xml:id="i-4FFtpvQyzGhTQrDbjy9wqu">
            I dag får organisationen för Fairtrade/Rättvisemärkt anslag via
            Sidas informationsanslag. Frågan om granskning av hur varor tillverkas
            är även en väsentlig konsumentfråga som berör såväl enskilda konsumenter
            som offentliga och privata uppköpare.
          </p>
          <p xml:id="i-EJyiGbXgsuYNP9c7JQ7WFp">
            Riksdagen bör därför för regeringen tillkännage sin mening om
            att Konsumentverket bör få i uppdrag att hantera frågan om att
            anpassa handeln till etiska och rättvisa kriterier.
          </p>
        </div>
        <div xml:id="i-BafUtYE874qyRW2Gz7rXjZ" type="signatureBlock">
          <list xml:id="i-JNtEM66FJoQ5sDdVtUE9v5">
            <item xml:id="i-D4AfCbzTh7VJywxAw32atJ" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
