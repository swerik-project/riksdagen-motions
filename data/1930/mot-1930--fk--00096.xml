<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00096">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__96/mot_1930__fk__96-001.pdf"/>
      <fw xml:id="i-LSG43wmsKyRbwYA6CrbEE2">
        Motioner i Första kammaren, Nr 96.
      </fw>
      <div xml:id="i-NtGNjK7bqFdBbaChT6Ku4K" type="motHeader">
        <div xml:id="i-CQzrTf13RGJNTRekBvH6YF" type="motTitle"/>
        <div xml:id="i-XECGZvKpAXX2TJxW2bamnW" type="motSubmissionInfo"/>
      </div>
      <div xml:id="i-Nrpn7d33pZbNfH2hC8hE22" type="motBody">
        <div xml:id="i-HB1iQR8JkNzQNRFfgfEKQH">
          <p xml:id="i-SNMXvcUpc3uxPxCjFyyCJ">
            -J
          </p>
          <p xml:id="i-Kw4mbA2UTucevQBE43kD87">
            Nr 96.
          </p>
          <p xml:id="i-GeA9fYd88NsTL5zchuLVAX">
            Av herrar Roos och Bodin, om utsträckning av tiden för jakt å
            alfågel.
          </p>
          <p xml:id="i-2S7AumJiKvFALQwpRQNSnH">
            För befolkningen vid vår östersjökust har sedan gammalt sjöfågelsjakten
            varit en ganska viktig inkomstkälla. Särskilt under vintrarna,
            då fisket i Östersjön vid många kuststräckor ligger mer eller
            mindre nere eller ger ringa utbyte, har jakten på sjöfågel varit
            av stor betydelse för kustborna. Dels var nämligen denna jakt
            för många det kanske enda medlet att skaffa färskt kött, dels
            inbringade försäljningen av hela jaktbytet eller fjädern av de
            skjutna fåglarna en ej föraktlig inkomst. Av särskilt stor betydelse
            har denna jakt varit på Gotland och i all synnerhet vid dess ostkust,
            där fisket under vintern är av mycket ringa omfattning. Bland
            sjöfåglarna har vid Gotland alfågeln haft den största betydelsen,
            emedan den vid öns kuster varje vinter förekommer i tallösa skaror.
            Ehuru även andra sjöfåglar äro allmänna i dessa farvatten, övergår
            dock alfågeln högst betydligt övriga arter i talrikhet. Trots
            att denna fågel vid Gotland sedan gammalt varit föremål för en
            ivrig jakt, har ej heller någon förminskning i dess antal kunnat
            förmärkas där. Enligt tidigare jaktbestämmelser var fångst av
            alfågel tillåten hela vintern ända till den 20 maj. Den mest inbringande
            jakten bedrevs också under efter- vintern, då fåglarna äro feta,
            sedan de haft tillfälle att under ett par månader hålla till på
            grundbankarna utanför kusten med den där rådande rika till- gången
            på de bottendjur, av vilka alfågeln förnämligast livnär sig. Under
            denna tid är även fjädern bäst. För många av kustbefolkningen
            på Gotland har därför bestämmelsen i 1927 års jaktstadga, att
            alfågel i likhet med ett flertal andra sjöfåglar ej får fångas
            i Östersjön under tiden 1 januari—31 mars, betytt ett ganska kännbart
            ekono- miskt avbräck. Enligt vad som framgår av det betänkande
            rörande ändringar i bestämmelserna om jakt och fågelskydd, som
            av särskilt tillkallade sakkunniga avgavs den 15 maj 1922, torde
            de förnämsta motiven för denna betydande inskränkning i jakt-
            tiden för alfågeln hava varit dels att förhindra massdöd i de
            isvakar, som ofta uppstå under eftervintern och i vilka sjöfågeln
            tränger ihop sig i täta skaror, dels att fridlysningstiden för
            alfågeln borde för att underlätta kontrollen över stadgebestämmelsernas
            efterlevnad sammanfalla med den, som gäller för de andra sjöfågelsarter,
            vilka uppehålla sig på samma lokaler som alfågeln. Emot dessa
            motiv kan emellertid invändas dels att sådan vakbildning, som
            förekom-
          </p>
          <pb facs="riksdagen-motions-pdf/data/1930/mot_1930__fk__96/mot_1930__fk__96-002.pdf"/>
          <fw xml:id="i-RLiyqAQWfYm2tY3VYEaJjq">
            8 Motioner i Första kammaren, Nr 96.
          </fw>
          <p xml:id="i-VM92NHHUjjFufWupeocXfb">
            mer vid fastlandets skärgårdskuster, sällan uppstår vid Gotland,
            där ju för övrigt isbildningen över huvud taget är av betydligt
            mindre omfattning än vid fastlandskusten, dels att övervakningen
            av efterlevnaden av jaktstadgans bestäm- melser rörande sjöfågelsjakten
            vid Gotland i hög grad underlättas därigenom, att öns kuster äro
            alldeles öppna så att nästan varje skytt, som idkar jakt utanför
            kusten, i allmänhet utan svårighet kan iakttagas från en mängd
            punkter på stranden. Då härtill kommer, att som ovan framhållits,
            intet tyder på att alfågeln vid Gotland avtagit i antal, synes
            ur jaktvårdssynpunkt intet vägande skäl kunna anföras för ett
            bibehållande av nu gällande jaktförbud för denna fågel under tiden
            1 januari—31 mars. Denna fridlysning av alfågeln under eftervintern
            framstår därför som en onödig inskränkning i försörjningsmöjligheterna
            för den ofta under mycket knappa ekonomiska villkor levande gotländska
            fiskare- befolkningen. Med stöd av vad sålunda anförts hemställa
            vi,
          </p>
          <p xml:id="i-4YSfYPNjyZ7W5B3nCC4rpa">
            att riksdagen ville hos Kungl. Maj:t anhålla om sådan ändring
            i jaktstadgan av den 25 november 1927, att jakt av alfågel måtte
            varda tillåten vid kusten av Gotland under tiden 1 januari—31
            mars.
          </p>
          <p xml:id="i-J8oCEeaPskuGNeGTMxArKg" type="date">
            Stockholm den 20 januari 1930.
          </p>
          <p xml:id="i-EA7nXScV1mr6jCptR9h5ys">
            Gustaf W. Roos. L. G. Bodin.
          </p>
        </div>
      </div>
    </body>
  </text>
</TEI>
