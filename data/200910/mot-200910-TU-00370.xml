<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00370">
  <teiHeader>
    <fileDesc>
      <titleStmt>
        <title>Trafikmedicinska centrum för fortsatt mobilitet</title>
        <author corresp="i-FrTJne8fam41FasSB9mLUA i-2Gu4ZGJPSHe5VzhGSDaUPk">av Kerstin Engle och Inger Jarl Beck (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafikmedicinska centrum för fortsatt mobilitet</title>
          <idno type="rdwebb">GX02T370</idno>
          <rs type="number">T370</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T370/text</ref>
          <ref type="dokument_url_html">http://data.riksdagen.se/dokument/GX02T370</ref>
          <ref type="dokumentstatus_url_xml">http://data.riksdagen.se/dokumentstatus/GX02T370</ref>
          <ref type="doc">http://data.riksdagen.se/fil/E4189742-E955-4D8D-A5FD-78D686EC609A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LesVPrY281qfyB55iu5UnZ" type="signed"/>
        <correspContext corresp="i-LesVPrY281qfyB55iu5UnZ">
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-2Gu4ZGJPSHe5VzhGSDaUPk"/>
        </correspContext>
        <correspAction xml:id="i-Eb8JfbXbTqzsph9bmq4AyN" type="numbering">
          <date when="2009-10-06"/>
        </correspAction>
        <correspAction xml:id="i-6FTCeN9TFq8UJSL5FDJPjt" type="submission">
          <date when="2009-10-05"/>
        </correspAction>
        <correspAction xml:id="i-KEF2ygSYuFALDXVQizGEZ9" type="transfer">
          <date when="2009-10-01"/>
        </correspAction>
        <correspAction xml:id="i-JSrQL3edviJ4EqmTeo8Dj" type="assigned"/>
        <correspContext corresp="i-JSrQL3edviJ4EqmTeo8Dj">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5xnsNBLJrKo6Y77tKXtT4C" type="motBody">
        <div xml:id="i-8NT7bLaLpQ3qfjsi9B8hty" type="motProposal" subtype="förslag">
          <head xml:id="i-CLq9CV5hcqJgrnTjavHqpg">
            Förslag till riksdagsbeslut
          </head>
          <p xml:id="i-Kcj18zLVNzb6qDSok9s8QV">
            Riksdagen tillkännager för regeringen som sin mening vad som
            anförs i motionen om behovet av trafikmedicinska centrum för att
            bibehålla äldres och funktionsnedsattas mobilitet.
          </p>
        </div>
        <div xml:id="i-CcMqsvUcb2fzqiofyyEXnF" type="motContent">
          <head xml:id="i-JtHMa8Zxjk73LcsNJThsve" type="h1">
            Motivering
          </head>
          <p xml:id="i-QtyF7Jxgr9ogKLyycvhfhR">
            Bilens betydelse för äldres mobilitet och hälsa har uppmärksammats
            alltmer på senare år. Detta har flera förklaringar. Antalet äldre
            i samhället ökar påtagligt. Andelen äldre som har körkort och
            bil stiger också stadigt. Fyrtiotalisterna, som är den första
            riktigt bilburna generationen, närmar sig pensionsåldern.
          </p>
          <p xml:id="i-FobdHg8K23uyj6NTgDnhBw">
            Med en ökande andel äldre personer i vårt samhälle har frågan
            om hur dessas mobilitet ska bevaras alltmer kommit i fokus. Bilkörning
            är här en nyckelaktivitet och bilens betydelse för mobilitet och
            autonomi kan knappast överskattas.
          </p>
          <p xml:id="i-S7gFdAb5wti9f3ybfXAupT">
            Det är dock angeläget att synen på körkortet ändras, d.v.s. att
            körkortet är ett kompetensbevis och inte en mänsklig rättighet.
            Då kan man också motivera krav på kompetensunderhåll både vad
            gäller körförmåga och trafikkunskaper.
          </p>
          <p xml:id="i-HciHHhm3LDSQM6ad23JyPS">
            Vi vet att äldre bilförare är överrepresenterade räknat i dödsfall
            och svåra skador i trafiken. Förklaringen till detta är främst
            den gamla kroppens minskade tålighet för olyckstraumat. Inget
            tyder på att friska äldre bilförare har någon ökad risk för olycksinblandning.
            Jämfört med den yngsta gruppen bilförare utfaller jämförelsen
            kraftigt till de äldres fördel. Det finns dock också en påtaglig
            riskökning för äldre bilförare med vissa sjukdomar, särskilt sådana
            som påverkar hjärnans funktioner.
          </p>
          <p xml:id="i-FV49XCVx6MAhBVynZsbWTi">
            I framtiden måste vi försöka anpassa trafiksystemet så att även
            förare med vissa funktionsnedsättningar kan fortsätta köra bil.
            För gruppen med påtagliga nedsättningar av hjärnans funktion måste
            man räkna med att majoriteten inte kan fortsätta som bilförare.
            I vissa fall kan bilkörning kanske vara möjlig med någon typ av
            begränsat körkort, t ex på kända vägsträckor. För att detta ska
            bli ett realistiskt alternativ krävs förändringar i lagstiftningen.
            För äldre som blir av med möjligheten att köra bil kan konsekvensen
            bli att en stor grupp äldre istället utsätts för ökade risker
            som oskyddade trafikanter. Samhällsekonomiskt har frågan stor
            betydelse, t ex för efterfrågan på färdtjänst.
          </p>
          <p xml:id="i-giuzrtE94ZFnjnGUWWHah">
            Trafikmedicinskt centrum vid Karolinska universitetssjukhuset,
            Huddinge (TrMC), utför årligen 5001 000 körkortsutredningar med
            frågeställningen medicinsk körkortslämplighet. Inriktningen är
            i huvudsak nuvarande eller blivande körkortsinnehavare med funktionsnedsättningar
            i hjärnan, framför allt av kognitiv typ (högre mentala processer).
          </p>
          <p xml:id="i-DEtCzFLHyKUzwnd8Q2SwqZ">
            Det finns olika aspekter på hur äldres mobilitet ska kunna upprätthållas.
            Den enskildes ansvar för att upprätthålla sin bilkörningskompetens
            är en aspekt. Med äldre som målgrupp bör trafikskolorna vara en
            viktig resurs för att kunna erbjuda fortbildning/uppfräschning
            av såväl teorikunskaper som praktisk bilkörning. Mycket talar
            för att den äldre föraren kan förlänga sin aktiva bilkörningsperiod
            genom regelbundet kompetensunderhåll. Detta gäller inte minst
            äldre kvinnliga förare som ofta slutar köra i förtid på grund
            av osäkerhetskänsla.
          </p>
          <p xml:id="i-7Sb9xLgDGqTxVoRJzLYd1n">
            I nollvisionens anda och med äldres hälsa och mobilitet som prioriterade
            mål måste samhällets åtgärder inriktas på att öka de äldres mobilitet
            och samtidigt förbättra säkerheten.
          </p>
          <p xml:id="i-P2sqkstbUYdzRYCikzrfLR">
            Läkarkåren har här en viktig uppgift, men läkarnas utbildning
            och kunskap inom området är inte tillräcklig för att svara upp
            mot det ansvar som genom lagar åligger dem. Relativ okunskap samt
            avsaknaden av remissinstanser för bedömning av körkortsfrågor
            har bidragit till att läkarna hittills legat lågt. En viktig aspekt
            är dock att läkarna måste ta ett större ansvar, men de kan samtidigt
            behöva stöd genom t ex trafikmedicinska centrum. Trafikmedicinska
            centrum kan vara ett viktigt medel för att bibehålla äldres mobilitet.
          </p>
          <p xml:id="i-WxsSNndR9nABrots6goara">
            Den körkortsmedicinska verksamheten ligger i gränslandet mellan
            trafiksektorn och hälso-/sjukvårdssektorn och oklarhet råder i
            hur undersökningar av personer, vars körkortsinnehav ifrågasätts
            på grund av sjukdom, ska finansieras.
          </p>
          <p xml:id="i-YDnw23PoyFS67UTzLDmqhu">
            Frågan har blivit än mer aktuell i och med landstingens ekonomiska
            situation och därmed sammanhängande prioriteringsproblem. Landstingen
            har dock ett delansvar i körkorts- och mobilitetsfrågorna. Det
            är önskvärt att hitta ett hållbart alternativ för finansiering
            av körkortsmedicinska undersökningar.
          </p>
          <p xml:id="i-7VdmACJ9nAy49z2QiEV1tg">
            Trafikmedicinska centrum kan bli en viktig beståndsdel om äldres
            bilkörningsperiod ska kunna förlängas i säkra former.
          </p>
          <p xml:id="i-8evYzhnSSshzHgn1hkLShm">
            I regeringens utredning En reformerad körkortsutbildning resoneras
            kring Vägverkets förslag om att det ska finnas trafikmedicinska
            centrum. Utredaren lämnar dock inga egna förslag och det framgår
            att finansieringsfrågan är oklar. Det är angeläget att regeringen
            går vidare med frågan och framlägger förslag om centrum och dess
            finansiering.
          </p>
        </div>
        <div xml:id="i-6kYuiXw7t6d5Ti9Td3AGR1" type="motSignatures">
          <list xml:id="i-Cs1ppJsR3CaWg4M2MVHSqi">
            <item xml:id="i-UcQrNmk1EMJq1LaYzzMEDn" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-DtMH1MGtT7bQWwcV4eyLjr" who="i-2Gu4ZGJPSHe5VzhGSDaUPk">
              Inger Jarl Beck (s)
            </item>
          </list>
        </div>
      </div>
    </body>
  </text>
</TEI>
