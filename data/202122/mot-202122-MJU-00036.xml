<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-00036">
  <teiHeader>
    <fileDesc>
      <titleStmt>
        <title>Hållbart fiske i Östersjön</title>
        <author corresp="i-7axeS8wLb7dXdWECyhESJs">av Aron Emilsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:36 av Aron Emilsson (SD)</title>
          <idno type="rdwebb">H90236</idno>
          <rs type="number">36</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H90236/text</ref>
          <ref type="dokument_url_html">http://data.riksdagen.se/dokument/H90236</ref>
          <ref type="dokumentstatus_url_xml">http://data.riksdagen.se/dokumentstatus/H90236</ref>
          <ref type="docx">http://data.riksdagen.se/fil/0D8FD79E-7F02-4457-8E10-8C70E32BB8D2</ref>
          <ref type="pdf">http://data.riksdagen.se/fil/D58A390E-F373-4980-A848-0374AD1745DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-USUHz3XvYp8LnLBiBUGgan" type="signed"/>
        <correspContext corresp="i-USUHz3XvYp8LnLBiBUGgan">
          <note type="signatory" corresp="i-7axeS8wLb7dXdWECyhESJs"/>
        </correspContext>
        <correspAction xml:id="i-PgNjWhw3LJSVy2zcPJsqPf" type="submitted">
          <date when="2021-09-21"/>
          <time when="14:55:40"/>
        </correspAction>
        <correspAction xml:id="i-CMNMXJyaGMLgyuK99tdSi8" type="reviewed">
          <date when="2021-09-21"/>
          <time when="16:30:28"/>
        </correspAction>
        <correspAction xml:id="i-77NfH3MRgFt1BePswQCxyu" type="referred">
          <date when="2021-10-14"/>
        </correspAction>
        <correspAction xml:id="i-WxaxhWZTgk4TXUn5AgKWyt" type="assigned">
          <date when="2022-10-05"/>
          <time when="09:14:08"/>
        </correspAction>
        <correspContext corresp="i-WxaxhWZTgk4TXUn5AgKWyt">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-yvNx4AX41AFsZGvZjQDtP" type="behandlas_i"/>
        <correspContext corresp="i-yvNx4AX41AFsZGvZjQDtP">
          <ref type="uppgift">2021/22:MJU23</ref>
          <ref type="ref_dok_id">H901MJU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU23</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PHd5xGzP4qU6G9KZPon5aY" type="behandlas_i"/>
        <correspContext corresp="i-PHd5xGzP4qU6G9KZPon5aY">
          <ref type="uppgift">2021/22:MJU17</ref>
          <ref type="ref_dok_id">H901MJU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU17</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LBCQHkQzC2WkTdko319GuH" type="behandlas_i"/>
        <correspContext corresp="i-LBCQHkQzC2WkTdko319GuH">
          <ref type="uppgift">2021/22:MJU24</ref>
          <ref type="ref_dok_id">H901MJU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU24</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WAkNYVECHnJZ6Z18h1SrSY" type="motHeader">
        <div xml:id="i-8ejwwQby76DymUHSBPZQ2c" type="motTitle">
          Motion till riksdagen 2021/22:36 av Aron Emilsson (SD) Hållbart
          fiske i Östersjön
        </div>
      </div>
      <div xml:id="i-HnU2SziEEz2EN7RHqF7KHF" type="motBody">
        <div xml:id="i-2gQY5vaRn8sQ5wxFRXXdnw" type="motProposal" subtype="förslag">
          <head xml:id="i-QW7PCH4iaVg9orqAVWJfpG">
            Förslag till riksdagsbeslut
          </head>
          <list xml:id="i-5aurrKGuT5uoBHF1MeNUve" style="ol">
            <item xml:id="i-NcQUUaJV12RmhTDcA2tatk">
              Riksdagen ställer sig bakom det som anförs i motionen om en översyn
              av fredade zoner och trålgränsen och tillkännager detta för regeringen.
            </item>
            <item xml:id="i-PRRAXk6mJkYxX47FzXGysG">
              Riksdagen ställer sig bakom det som anförs i motionen om ökad
              jakt på skarv och tillkännager detta för regeringen.
            </item>
            <item xml:id="i-CruonUU4JdHk4XMY8tUiV1">
              Riksdagen ställer sig bakom det som anförs i motionen om begränsningar
              av sälbeståndet och åtgärder mot förstörelse av fiskeredskap och
              tillkännager detta för regeringen.
            </item>
            <item xml:id="i-B7pAAMsjBt6HeFE4f1ufqB">
              Riksdagen ställer sig bakom det som anförs i motionen om översyn
              av det fria fisket och tillkännager detta för regeringen.
            </item>
            <item xml:id="i-LaFjFZyTxHYhZF7TJJyJ9d">
              Riksdagen ställer sig bakom det som anförs i motionen om implementering
              av den nordiska fiskestrategin och tillkännager detta för regeringen.
            </item>
            <item xml:id="i-JuCKdx2zKksozrnX3RxFMk">
              Riksdagen ställer sig bakom det som anförs i motionen om att
              utreda förutsättningarna för regionalt förvaltningsansvar i vissa
              avseenden och tillkännager detta för regeringen.
            </item>
            <item xml:id="i-Gdbh5Ar6arfwdersw6Xx9U">
              Riksdagen ställer sig bakom det som anförs i motionen om begränsningar
              av trålfiske i sårbara områden och tillkännager detta för regeringen.
            </item>
          </list>
        </div>
        <div xml:id="i-VuK9BjtzucoLZvZHGckqP" type="motContent">
          <head xml:id="i-6pZUWic3KWKuEXEvteY8ep" type="h1">
            Motivering
          </head>
          <p xml:id="i-997RcgimFe2fknYjSW9JMT">
            Det svenska fisket är i många avseenden en näring där kultur,
            arv, miljö och identitet samspelar med sysselsättning, ekonomi
            och livsmedelsproduktion. Det småskaliga kustnära fisket med tusenåriga
            rötter har gjort avtryck i närmiljön, landskapet och nationen.
            Själva fisket och fångsten genom dess fiskare, redskap och båtar
            har tillsammans med de traditioner, sedvänjor och berättelser
            som odlats av och uttryckts i fisket tillsammans oerhört mycket
            att berätta om vilka vi är, varifrån vi kommit och inte minst
            hur vi kan omvandla en konservativ försiktighetsprincip och förvaltarskapstanke
            i praktisk produktion genom kunskap traderad från generation till
            generation. Yrkesfisket sysselsätter idag mycket få människor
            och det gränsöverskridande storskaliga fisket är i många avseenden
            vinnare i konkurrensen. Det är dock inte ett givet utfall. Det
            är inte heller det faktum att allt färre ser en utkomst i yrkesfisket.
            Mycket beror på dels politiska beslut och byråkratiska system,
            dels strukturomvandlingar och bonde- och fiskarsamhällets omvandling
            till först industri- och därefter tjänstesamhälle. En del av detta
            är förändringar som givit människor bättre levnadsomständigheter.
            Andra delar är effekter som kunde avhjälpas och lindras genom
            politiska beslut där beslutsfattandet anammar ett stödjande och
            inte alltför styrande och begränsande regelverk för de som för
            näringen och arvet vidare. Genom en lyhörd fiskeripolitik kunde
            kanske till och med fler kunna tänka sig att generationsväxla
            och söka sig till näringen om den förmår signalera framtidstro.
          </p>
          <p xml:id="i-54q5ojS17cu5FWEYm3vBx1">
            Det råder idag ett högt tonläge i svensk havsdebatt. Inte sällan
            med fog då inte minst vårt innanhav Östersjön lider av decennier
            av vanskötsel genom storskaliga utsläpp, övergödning och bottendöd
            och till det delvis överfiske och allt svagare fiskbestånd. Samtidigt
            riktas inte sällan alltför ensidig kritik och begränsningar mot
            yrkesfisket och fiskare. Sanningen är emellertid inte svartvit.
            Man bör iaktta försiktighet med att ställa fiskare mot miljö.
            Det ena är en förutsättning för det andra, och allt handlar om
            klokt och konservativt förvaltarskap för livskraftiga bestånd
            och samförstånd.
          </p>
          <p xml:id="i-2nfLPsvip3SeXjw8YGC4Pi">
            Frågan om hur fisket bör bedrivas för att stärka Östersjöns återhämtning
            och inte vara tärande utan närande för levande kuster och hav
            är relevant. Fiskaren har en viktig roll för ett välmående ekosystem,
            för svensk livsmedelsförsörjning och för kustbygdens utveckling,
            men de facto också för miljöövervakning och för kunskapsförsörjning.
          </p>
          <p xml:id="i-3YPvphyRi7Bjyod7hEq6eq">
            Rapporter och observationer, bland annat kustfiskövervakningen
            under år 2020 genom Statens lantbruksuniversitet (SLU) har pekat
            på att abborre och gädda tenderar att minska i stora delar av
            Östersjön. Dessa är båda rovfiskar. Rovfiskar är viktiga för ekosystemets
            balans genom att de håller bytesfisken i schack och därmed kan
            minska övergödningssymptom som trådalger i kustområden. Dessa
            båda arter är därtill viktiga målarter för det kustnära yrkes-
            och fritidsfisket.
          </p>
          <p xml:id="i-HohTKZoMnnamHbzsVphbJv">
            Samtidigt ser vi positiva resultat i provfisket. Den rödlistade
            ålen i Fjällbacka ökar, och det gör även gösen i Kvädöfjärden
            i de södra delarna av Östergötland, sillen i Torhamn och siken
            vid Holmöarna, rapporterar SLU.
            <ref xml:id="i-KdMSKKk2YXCCiupYHL9db5" target="i-8JiiWPiPaLu3Rj6XAGWFQG">
              [1]
            </ref>
          </p>
          <head xml:id="i-Xf73pDMzKZpGrkfK7nnev" type="h2">
            Bottentrålning
          </head>
          <p xml:id="i-KF91dQefrhqhw8vdD3ZxVw">
            I över 70 år har bottentrålning varit förbjuden i Öresund. Det
            har varit omtvistat men samtidigt givit resultat. Torsken är generellt
            sett livskraftig och fin, till skillnad från torskbeståndet i
            Östersjön som blivit alltmer småvuxet och svagt. Storskalig, industriell
            bottentrålning skapar stora revor i den livsmiljö som är nödvändig
            för många arter. Det gäller i viss mån likaså skonsamma och selektiva
            bottentrålar. Utöver det fångar botten­trålare upp stora bifångster,
            vilket ger en tömningseffekt i hög hastighet.
          </p>
          <p xml:id="i-WcYUum3jNJNkMMNku7uGwM">
            Trålningen bidrar förvisso till sysselsättning och livsmedelsförsörjning,
            men samti­digt kan vi konstatera att det pelagiska industrifisket
            i Östersjön och Bottenhavet i alla delar är långt ifrån hållbart.
            Att stora mängder strömming fiskas av industritrålare och processas
            till fiskmjöl och olja är till exempel problematiskt. Vid ett
            enda tillfälle kan de mest storskaliga båtar landa över 1 000
            ton, vilket är mer än vad det samlade kustfisket fångar med skötar
            årligen.
          </p>
          <p xml:id="i-4v4ysFxvhAJCb8BpknyYp7">
            Vi kan notera stora ekosystemförändringar längs stora delar av
            våra kuster de senaste åren. Det är nödvändigt att ta ett helhetsgrepp
            om en ekosystembaserad förvaltning av våra gemensamma fiskresurser.
            En resurs som i hög utsträckning måste säkras för ett småskaligt
            yrkesfiske, fritids- och sportfiske och som grund för skärgårds-
            och landsbygdsutveckling.
          </p>
          <p xml:id="i-5mMp1RbUQCgx21HFZ443fF">
            Den nu tillämpade förvaltningsmodellen för sill är inte oproblematisk.
            Sillen är i dåligt biologiskt skick. Svag tillväxt, sen könsmognad
            och hög dödlighet är några problem hos arten. Om sillbeståndet
            i Östersjön på sikt skulle kollapsa, vore det en miljökatastrof.
            Sillen har en central roll i ekosystemet; den äter mindre fiskar
            och blir föda åt större predatorer, fåglar och däggdjur. Sillen
            är vital för Östersjöns ekosystem.
          </p>
          <p xml:id="i-958EcD7fMELW7nqYPaNC6">
            Med anledning av detta samlat finns det skäl att i svagare områden
            se över sill­kvoterna i nära samråd med de småskaliga kustfiskarna
            för ett mer hållbart och uthålligt fiske. Vidare anser jag att
            riksdagen bör uppdra åt regeringen att se över ökade möjlig­heter
            för fredade zoner och att flytta ut trålningsgränsen från det
            kustnära fisket samt att Sverige samtidigt verkar för ett hållbart
            internationellt avtal kring detta och i EU-förhandlingar bidrar
            till att freda sårbara zoner för storskalig industriell botten­trålning
            för att skapa utrymme för återhämtning av bestånd och ett hållbart
            fiske framåt.
          </p>
          <head xml:id="i-6ANomyrfgH8ebGj86WWP8G" type="h2">
            Skarv och säl
          </head>
          <p xml:id="i-7L5r6hBYumAu9EdjucgW6o">
            Populationen av skarv tillika det växande beståndet av säl påverkar
            kraftigt det småskaliga kustfiskets förutsättningar och framtid.
          </p>
          <p xml:id="i-RPEvUZSdKWA9scLi1WBHJW">
            I dag är sälarna i Östersjön lika vanliga som de var på 1930-talet,
            och skarvar och deras spår syns vid många stränder och öar. Forskare
            från bland annat Stockholms universitet och SLU uppskattar att
            sälarna årligen konsumerar omkring 100 000 ton fisk från Östersjön.
            Samma siffra gäller för fåglarna, varav skarvar står för omkring
            40 procent.
          </p>
          <p xml:id="i-YF3yZsyMD1sFN3ZiUkRBrN">
            Enkel matematik gör gällande att denna situation inte är hållbar.
            Därtill har vi kunnat notera att sälen sprider sälmask, vilket
            hämmar torskens tillväxt. Här krävs åtgärder för att begränsa
            dessa arters påverkan, såsom ökad jakt och stödjande åtgärder
            från det offentliga till insatser som håller undan säl och skarv
            från fisket och fångstredskapen.
          </p>
          <p xml:id="i-HmWF91z7NUWN1GBaAKWoM4">
            En stor del av de fiskarter det småskaliga och kustnära fisket
            vanligen fiskar anses konsumeras av säl och mellanskarv i lika
            stor omfattning som fiskarna lyckas landa.
          </p>
          <p xml:id="i-QSqKBXfw2pNqFcJ8RWyCyi">
            Forskare uppskattar också att skarvens konsumtion av ål är av
            samma storleksordning som fiskets fångster. Slutsatsen är att
            förvaltningen på allvar måste ta hänsyn till skarvens och sälens
            inverkan på fiskbestånd.
          </p>
          <p xml:id="i-FqRU9Xjf3m2W1kjkWfwYxf">
            Professor Sture Hansson, vid Stockholms universitet, uttrycker
            i magasinet Fiskejournalen att skarvpopulationen kan reduceras
            med närmare 75 procent och ändå vara en väldigt vanlig fågel.
            <ref xml:id="i-EwQJbFVd9yh45jk3EFxwfx" target="i-RPstQbjDTn5rWY268SEzrD">
              [2]
            </ref>
          </p>
          <p xml:id="i-JVrMwgs9vpKbHrgQgFPx59">
            Beaktas i sammanhanget bör också det faktum att skarv inte bara
            kontaminerar miljö och konkurrerar med kustfisket och fritidsfisket
            – artens höga konsumtion av fisk begränsar naturligtvis andra
            sjöfåglars tillgång till fisk, vilket är oroväckande för andra
            fågelarters populationer på sikt.
          </p>
          <head xml:id="i-MujvViDZp7k59Bjjn9Syey" type="h2">
            Översyn av fritidsfisket, dess fångstmängder och redskap
          </head>
          <p xml:id="i-UWjjDY6mggCHBbJ1FUYmHf">
            Havs- och vattenmyndigheten informerade i juli 2019 om nya fiskeregler
            längs kusten från Västernorrland till norra Uppsala för att stärka
            kustnära bestånd. I samband med det rapporterade man också att
            fritidsfisket är det helt dominerande fisket längs berörd kust
            och står för ungefär 75–98 procent av fångsterna av gös, gädda,
            öring och sik, enligt utredare vid enheten för fiskereglering.
            <ref xml:id="i-443GEjhvscpCB8simYs7aU" target="i-K2sCh7CkycHiPoZXPFKrLp">
              [3]
            </ref>
          </p>
          <p xml:id="i-Qy6S9mdLaV6mWpXQHXuEMW">
            Sport- och fritidsfisket är en vital gren av det svenska friluftslivet
            och bidrar till både nytta, nöje och rekreation, vilket generellt
            bör värnas. Samtidigt kan man i skärgårdar konstatera att det
            så kallade fria fisket inneburit problem och motsättningar, då
            framför allt storskaligt fritidsfiske med redskap som tar upp
            större fångster på ett ohållbart sätt konkurrerar med det småskaliga
            yrkesfisket och bedrivs på annat sätt än vad gemene man klassificerar
            som fritidsfiske. Mot bakgrund av denna problematik bör regleringen
            kring det fria fisket ses över för att åter gagna det småskaliga
            sport- och fritidsfisket å ena sidan och yrkesfisket och fiskbeståndens
            fortbestånd å andra sidan.
          </p>
          <head xml:id="i-2vipcJXSwYnpTWmjMMEwbT" type="h2">
            Nordisk fiskestrategi
          </head>
          <p xml:id="i-BybDUSTiY72rGWnizRVdH4">
            Fisket kan i våra nordiska länder räknas som en kulturbärande
            näring. Frågor i skär­ningspunkten mellan ekonomi, kulturarv och
            miljö, är lika eller likartade mellan länderna och skulle gagnas
            av ett systematiskt angreppssätt. Inte minst eftersom de olika
            värdena och olika länderna är sammanflätade och vi delar kustytor
            och havsmiljö.
          </p>
          <p xml:id="i-QWNyVKstESJKndjyMmLN6p">
            Genomtänkta strategier med helhetssyn som omfattar alla de nordiska
            länderna och fiskets olika värden har i ljuset av detta möjlighet
            att skapa synergieffekter mellan långsiktig näringsverksamhet,
            kulturarv och miljö.
          </p>
          <p xml:id="i-SdPDA8EqSufWokxz1naVju">
            Mot bakgrund av detta bör regeringen ta initiativ till en dialog
            med de andra nordis­ka länderna för att utveckla gemensamma miljöstandarder
            och utveckla förvaltnings­systemen i de olika länderna så att
            de harmonierar med varandra. Målsättningen bör vara att optimera
            den långsiktiga nyttan och att säkerställa livskraftiga fiskbestånd
            och möjliggöra ett levande kustfiske. Att främja och stärka det
            nordiska fisket går också i linje med strategiska prioriteringen
            ”Ett grönt Norden” inom ramen för Nordiska rådet.
          </p>
        </div>
        <div xml:id="i-MAzkRhVF49TBacUNLxTFR7" type="signatureBlock">
          <list xml:id="i-5eFvKQrfMk8SwSHL34BaPj">
            <item xml:id="i-V15fsiijtTGZAGD6djNuRv" type="signature">
              Aron Emilsson (SD)
            </item>
          </list>
        </div>
        <div xml:id="i-6rkxLjZi6a5BeaoVCvoTGU" type="motNotes">
          <noteGrp xml:id="i-LhU3aoCEqyDcRNx5u86Kt5">
            <note xml:id="i-8JiiWPiPaLu3Rj6XAGWFQG">
              [1] https://www.sfpo.se/nyheter/halsan-hos-kustfisken-battre-men-fortfarande-tydligt-paverkad.
            </note>
            <note xml:id="i-RPstQbjDTn5rWY268SEzrD">
              [2] https://fiskejournalen.se/ostersjon-fagel-och-sal-ater-200-000-ton-fisk-om-aret/.
            </note>
            <note xml:id="i-K2sCh7CkycHiPoZXPFKrLp">
              [3] https://www.mynewsdesk.com/se/havochvatten/pressreleases/hav-infoer-nya-fiskeregler-laengs-kusten-fraan-vaesternorrland-till-norra-uppsala-foer-att-staerka-kustnaera-bestaand-2890240?utm_source=rss&amp;utm_medium=rss&amp;utm_campaign=Subscription&amp;utm_content=current_news.
            </note>
          </noteGrp>
        </div>
      </div>
    </body>
  </text>
</TEI>
