<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-00243">
  <teiHeader>
    <fileDesc>
      <titleStmt>
        <title>Organskörden i Kina</title>
        <author corresp="i-M1BGVoUpAkXK7M1XiJWRAe">av Niclas Malmberg (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:243 av Niclas Malmberg (MP)</title>
          <idno type="rdwebb">H402243</idno>
          <rs type="number">243</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H402243/text</ref>
          <ref type="dokument_url_html">http://data.riksdagen.se/dokument/H402243</ref>
          <ref type="dokumentstatus_url_xml">http://data.riksdagen.se/dokumentstatus/H402243</ref>
          <ref type="docx">http://data.riksdagen.se/fil/2F3EB537-8F9A-498A-A90C-793ACAD8FD92</ref>
          <ref type="pdf">http://data.riksdagen.se/fil/75100EFC-EEDD-4269-ABEA-1B59D93489A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Lq2pwFKkjp3uUNtGJ3Qx8k" type="signed"/>
        <correspContext corresp="i-Lq2pwFKkjp3uUNtGJ3Qx8k">
          <note type="signatory" corresp="i-M1BGVoUpAkXK7M1XiJWRAe"/>
        </correspContext>
        <correspAction xml:id="i-DDfmdk1jKMis8gaYQPJgeW" type="submitted">
          <date when="2016-09-29"/>
          <time when="12:46:00"/>
        </correspAction>
        <correspAction xml:id="i-DY5PpBxiAjpwtyUwh21zhQ" type="reviewed">
          <date when="2016-09-30"/>
          <time when="11:12:57"/>
        </correspAction>
        <correspAction xml:id="i-CiUeT3TeogLwx59CnA1kuu" type="referred">
          <date when="2016-10-14"/>
        </correspAction>
        <correspAction xml:id="i-RjaeRCp3MnbXbnbSLuFaZT" type="assigned">
          <date when="2018-05-16"/>
          <time when="18:37:56"/>
        </correspAction>
        <correspContext corresp="i-RjaeRCp3MnbXbnbSLuFaZT">
          <ref type="assignedTo">Socialutskottet</ref>
        </correspContext>
        <correspAction xml:id="i-PTAEgDU1tCe8JjCDM8ULk3" type="behandlas_i"/>
        <correspContext corresp="i-PTAEgDU1tCe8JjCDM8ULk3">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DpkLXrRxb9ctvxdLmEEnAr" type="motHeader">
        <div xml:id="i-Vi98ViaPTS3gWU4CfCd9ua" type="motTitle">
          Motion till riksdagen 2016/17:243 av Niclas Malmberg (MP) Organskörden
          i Kina
        </div>
      </div>
      <div xml:id="i-54d2YQDpRL3SirLVWaN4vB" type="motBody">
        <div xml:id="i-Xn8UgeKWmAW9aJaEYg45Et" type="motProposal" subtype="förslag">
          <head xml:id="i-U1zwdp5kzne7Vc6FoyDntr">
            Förslag till riksdagsbeslut
          </head>
          <list xml:id="i-LHGL8Vm5n8UvMquQhvgSMx">
            <item xml:id="i-7HMkpkd1fyhofXrtheVfrc" sortKey="Yrkande 1">
              Riksdagen ställer sig bakom det som anförs i motionen om att
              se över Sveriges möjligheter att bidra till att stoppa organskörden
              i Kina och tillkännager detta för regeringen.
            </item>
          </list>
        </div>
        <div xml:id="i-RGHAu5pye5FVz9zMEV9Yu8" type="motContent">
          <head xml:id="i-Y5M8YncQ95a3aBBB3nLhiF" type="h1">
            Människor i Kina mördas för att regimen ska tjäna pengar på organtransplantationer
          </head>
          <p xml:id="i-EdraGsJy2E3Nb6tQNTkJeX">
            Bristen på tillgängliga organ för transplantationer är ett globalt
            bekymmer. Sedan den första transplantationen 1954 har organtransplantationer
            räddat och förlängt livet på tusentals patienter. De stora medicinska
            framgångarna har lett till att fler och fler patienter väntar
            på ett nytt organ. Behovet av organ har också ökat i och med att
            människor i rika länder lever längre och i större utsträckning
            drabbas av medicinska åkommor som innebär att organen sviktar,
            liksom att förändringar i livsstil har lett till att diabetes
            och hjärt- och kärlsjukdomar blivit vanligare.
          </p>
          <p xml:id="i-62R6JvRtDhpBxNU58sqXYz">
            Obalansen mellan tillgången och efterfrågan på organ för transplantation
            har utgjort en grogrund för en global svart marknad för mänskliga
            organ. Organtransplantationer i Kina står för den absolut största
            merparten av detta, där organ kan tillhandahållas snabbt genom
            att fångar mördas vid en matchning av rätt organ och blodgrupp.
            Särskilt utsatta är Falun gong-utövare, som fängslats utan annan
            anledning än att de just utövar Falun gong. En förmodat hälsosam
            livsstil har gjort deras organ särskilt eftertraktade för transplantationer!
          </p>
          <p xml:id="i-DZswGoQZ1Qpv39hH4aVxL7">
            På internationell och regional nivå finns principer och regelverk
            som syftar till att stävja handel med organ i dess olika skepnader.
            Principen att det ska vara förbjudet att göra ekonomisk vinst
            på människokroppen och dess delar har bland annat fastslagits
            av Världshälsoorganisationen (WHO) år 1987 och av Europarådet
            i en konvention som antogs 1997. Under 2014 antog Europarådet
            vidare en särskild konvention mot handel med organ.
          </p>
          <p xml:id="i-NN18ggvQY4ZFmXtdv847ZY">
            Även på nationell nivå har frågan reglerats. Nästan alla länder
            i världen har infört lagstiftning eller annan reglering som innebär
            förbud mot handel med mänskliga organ. I vissa länder finns lagstiftning
            som riktar sig till de personer som är mottagare av organ. Begreppet
            transplantationsturism används ibland för att beteckna företeelsen
            att personer i behov av en organtransplantation reser utomlands
            för att genomgå en transplantation. Enligt den konvention mot
            handel med organ som Europarådet antog under 2014 gäller att konventionsstaterna
            själva får avgöra om säljare och mottagare av organ ska kunna
            straffas. Spanien och Israel är exempel på länder som har kriminaliserat
            mottagande av organ med okänt ursprung.
          </p>
          <head xml:id="i-2GqFLYV7ttXzFxaQp7oGHE" type="h1">
            Lagstiftningen i Sverige idag
          </head>
          <p xml:id="i-QDPebYWTSRpdR5eFt7TnBy">
            Relevant lagstiftning kring donationer av organ och transplantationer
            finns i lagen (1995:831) om transplantation m.m., medan vissa
            bestämmelser, såsom förbudet mot handel med biologiskt material,
            återfinns i lagen (2006:351) om genetisk integritet m.m.
          </p>
          <p xml:id="i-AfdUXkSkSQUbAkqHGD1Crc">
            I transplantationslagen, som trädde i kraft den 1 juli 1996,
            infördes ett förbud mot handel med organ för transplantationsändamål.
            Dessförinnan hade det inte funnits några författningsbestämmelser
            i svensk rätt som direkt tog sikte på överlåtelser av organ eller
            annat biologiskt material från människa. År 2006 överfördes straffbestämmelsen
            om handel med biologiskt material till en ny lag, lagen (2006:351)
            om genetisk integritet m.m. Den överfördes med endast några små
            justeringar.
          </p>
          <head xml:id="i-7k1qgpGZ3hEMJj4KZseyqi" type="h1">
            Bestämmelsen lyder:
          </head>
          <p xml:id="i-EkFiyQ3vv421r1b3cxe7aY">
            8 kap. 6 § Den som i vinstsyfte tar, överlämnar, tar emot eller
            förmedlar biologiskt material från en levande eller avliden människa
            eller vävnad från ett aborterat foster döms till böter eller fängelse
            i högst två år. Till samma straff döms den som använder eller
            tar till vara sådant material för transplantation eller annat
            ändamål trots insikt om att materialet tagits, överlämnats, tagits
            emot eller förmedlats i vinstsyfte. I ringa fall skall inte dömas
            till ansvar.
          </p>
          <p xml:id="i-PsEMr8q5agfTCi4KvuC6Jf">
            Med biologiskt material avses även material från mänskliga ägg
            samt från celler och cellinjer från sådana ägg.
          </p>
          <p xml:id="i-NMjYis55HAnDCkmqrmiUnn">
            Förbudet mot handel av biologiskt material gäller inte blod,
            hår, modersmjölk och tänder. Det gäller inte heller avidentifierade
            cellinjer från befruktade ägg eller från ägg som har varit föremål
            för somatisk cellkärnsöverföring.
          </p>
          <p xml:id="i-QVC9CQGPszsVUBbyng2GWr">
            I förarbetena till lagen hänvisades bland annat till att WHO
            hade uppmanat medlemsstaterna att vidta åtgärder, bland annat
            genom lagstiftning, för att förhindra köp och försäljning av mänskliga
            organ för transplantation. Det påtalades också att ett antal europeiska
            länder hade infört lagstiftning mot organhandel.
          </p>
          <p xml:id="i-WPmduzKSkqetdsgi8Y7vVC">
            I förarbetena betecknades ett uttryckligt förbud som en betydelsefull
            markering för att klargöra att den kroppsliga integriteten och
            den respekten som tillkommer en avliden inte får göras till föremål
            för köpslående. För att ett förbud skulle få någon verkan bedömdes
            en straffrättslig regel vara nödvändig. Syftet med regeln var
            att kriminalisera
          </p>
          <list xml:id="i-Cs5E4nK8Xeyzrog5x88Npz" style="ul">
            <item xml:id="i-QKMh9Pzcur4sVUk3vakhw9">
              den som för transplantationsändamål köper eller säljer organ
              eller annan vävnad om överlåtelsen sker i vinstsyfte,
            </item>
            <item xml:id="i-VME1AnZjRLmtASdvox8Aiq">
              den som i vinstsyfte förmedlar köpet eller försäljningen, och
            </item>
            <item xml:id="i-PF5aWJDtim7guWRjKtH9Pu">
              den som utför en transplantation med insikt om att transplantatet
              förvärvats mot betalning som inneburit en vinst för säljaren.
            </item>
          </list>
          <p xml:id="i-9qUX3FP6E4hCZRPqaJEY2T">
            De rättshandlingar som omfattas av förbudet är alla former av
            tagande, överlämnande, mottagande eller förmedling av biologiskt
            material i vinstsyfte. Även köp för egen eller nära anhörigs räkning
            omfattas av förbudet, även om inte kriteriet om vinstsyfte uppfyllts.
          </p>
          <head xml:id="i-LBePeVgTGbsg5JH9VbXUGW" type="h1">
            Svensk domstols behörighet att döma till ansvar för brott begångna
            utomlands
          </head>
          <p xml:id="i-SW2zFTepAGfDovBqWYPAR4">
            Den svenska straffbestämmelsen har en nationell begränsning vad
            gäller räckvidden; svensk domstol är endast behörig att döma till
            ansvar för brott som är begångna i Sverige. Inom straffrätten
            finns en folkrättslig princip som innebär att dubbel straffbarhet
            krävs för att en svensk domstol ska vara behörig att döma för
            brott begångna utanför Sverige.
          </p>
          <p xml:id="i-6uaitbKQGruNt9KDdg6dDm">
            Vissa typer av brott är dock enligt lagstiftning undantagna från
            regeln. Några exempel på det är brott enligt lagen (2003:148)
            om straff för terroristbrott och brott enligt lagen (1982:316)
            med förbud mot könsstympning av kvinnor. I dessa fall är svensk
            domstol behörig att döma, oavsett hur lagstiftningen på gärningsorten
            är utformad (dvs. utan att kravet på dubbel straffbarhet är uppfyllt).
            När det gäller den sistnämnda lagen, motiverades undantaget från
            kravet på dubbel straffbarhet framför allt med behovet av en effektiv
            kriminalisering av könsstympning. Det ansågs vara otillfredsställande
            att kriminaliseringen skulle kunna kringgås genom att en person
            utför eller låter utföra ingreppet i ett land som tillåter kvinnlig
            könsstympning. I sammanhanget framhölls också ingreppets grymhet
            och dess svåra, bestående och invalidiserande skador. Liknande
            undantag skulle kunna införas för organtransplantation.
          </p>
          <head xml:id="i-UHzdocRv8G8z3gpCmVnN5E" type="h2">
            Spanien
          </head>
          <p xml:id="i-HW1WjAumG2fqXwHxub4jwE">
            Under 2010 infördes en ny brottsbestämmelse i den spanska brottsbalken
            rörande organhandel. I bestämmelsen anges att det är straffbelagt
            att förespråka, främja, bistå eller offentliggöra olagligt förvärvande
            av eller bedriva handel med mänskliga organ eller transplantation
            av dem. Sådana handlingar kan ge fängelse i sex till tolv år om
            det rör sig om ett primärt organ eller tre till sex år om det
            inte rör sig om ett sådant organ. Även den som tar emot ett organ
            och som ger sitt samtycke till en transplantation med kännedom
            om organets illegala härkomst kan dömas till ansvar. Samma straffskala
            gäller i dessa fall.
          </p>
          <p xml:id="i-D4muxYPyfs5fTQeWCF25py">
            Av den spanska lagstiftningen i övrigt framgår att det är förbjudet
            att avlägsna och transplantera organ om det finns ekonomiska mellanhavanden
            inblandade. Varken donatorn eller någon annan fysisk eller juridisk
            person ska få ersättning för donation av mänskliga organ. Mottagaren
            ska inte avkrävas någon ersättning för ett mottaget organ. Vidare
            är all annonsering angående behov av organ eller dess tillgänglighet
            i syfte att få en ekonomisk vinning förbjuden.
          </p>
          <head xml:id="i-MhGkG3Eu9RLdxhu4w8vwd2" type="h2">
            Israel
          </head>
          <p xml:id="i-2VWQjH3NcPzvEJuYRMqALu">
            En ny lag om transplantationer av organ antogs i Israel i mars
            2008. Det är enligt lagen straffbart att köpa, sälja och förmedla
            organ. Personer som gör sig skyldiga till dessa brott kan dömas
            till fängelse i tre år och en större bötessumma. Förbudet gäller
            oavsett om avsikten var att avlägsna eller transplantera organet
            inom eller utom landets gränser. Andelen organdonationer var mycket
            låg i Israel vid en internationell jämförelse samtidigt som efterfrågan
            på organ var stor. Bristen på organ ledde till att israeler i
            behov av en organtransplantation reste utomlands för att få ett
            nytt organ vilket bekostades av den nationella hälso- och sjukvårdsförsäkringen.
            Ett av syftena med lagen var att komma till bukt med de transplantationsresor
            utomlands som förekom.
          </p>
          <head xml:id="i-8JJmzoFAFGnMTMdF6rSe2q" type="h2">
            Dags att också Sverige agerar
          </head>
          <p xml:id="i-L9F3Z6tt5WXAmn1gJ2Zpm">
            Det som är möjligt i Spanien och Israel är också möjligt även
            i Sverige. Om allt fler länder ansluter till en princip om att
            göra det olagligt att köpa organ vars ursprung inte är säkerställt
            minskar marknaden för organhandel. Lagstiftningen måste självfallet
            ta sikte på alla organtransplantationer som sker utanför Sveriges
            gränser. I praktiken är det dock i Kina som den stora mängden
            övergrepp sker. Som med andra globala frågor kommer inte en förändrad
            lagstiftning i Sverige lösa problemet i sig. Men det kan bidra
            till att fler länder går samma väg till dess att det inte längre
            finns något vinstintresse att mörda människor för att komma åt
            deras organ. Riksdagen bör därför ge regeringen till känna vad
            som anförs i motionen om att se över möjligheterna att Sverige
            bidrar till att stoppa organskörden i Kina.
          </p>
        </div>
        <div xml:id="i-3V6HFy279H7sKuwQKVyqxU" type="signatureBlock">
          <list xml:id="i-WEJ1QvCR2DpeVkLNvQD83S">
            <item xml:id="i-He2gd2KRpKWu8affUEYnSy" type="signature">
              Niclas Malmberg (MP)
            </item>
          </list>
        </div>
      </div>
    </body>
  </text>
</TEI>
