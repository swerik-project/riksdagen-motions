<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00355">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__355/mot_1969__ak__355-001.pdf"/>
      <fw xml:id="i-ScQvksaQMoJ994gDj7kSRA">
        Nr 353-360 Motion i Andra kammaren, nr 355 år 1969 1
      </fw>
      <div xml:id="i-HnNoiaU3rN5GqToRqPKaKp" type="motHeader">
        <div xml:id="i-P6ZpddP99a2xd6XUnXAZUv" type="motTitle"/>
        <div xml:id="i-PuYmi1D3gwDQ5tyPNaPCTD" type="motSubmissionInfo"/>
      </div>
      <div xml:id="i-BkPb3ZJzpN4LVW1MW4G4vS" type="motBody">
        <div xml:id="i-LZqhApEp8kcwvnN6bG9uGG">
          <p xml:id="i-5QitjKn34mDPDuUV6njmP2">
            Nr 355
          </p>
          <p xml:id="i-6WesHUQDfMWR3pKvJv4qbQ">
            Av herr Wedén m. fl., angående kriminalvårdens framtida utform-
            ning, m.m.
          </p>
          <p xml:id="i-H7orLuzcD3DqG7GCKt4R81">
            (Lika lydande med motion nr 311 i Första kammaren)
          </p>
          <p xml:id="i-WMkiq5Z1GTsvXKjx6U9K9t">
            Motionens innehåll I denna partimotion begär folkpartiet ökad
            satsning på kriminalvården, främst frivården. I motionen framhålls
            att samhällets ansträngningar att motverka asocialitet inte ger
            tillfredsställande resultat. Det krävs därför en utveckling och
            förnyelse av de förebyggande och resocialiserande åt- gärderna.
            Den kriminologiska forskningen som alltför länge varit eftersatt
            i vårt land måste förstärkas. En parlamentarisk utredning om kriminal-
            vårdens utformning bör tillsättas. Den bör få resurser för att
            bl. a. bedriva försöksverksamhet. Emellertid får reformarbetet
            inte avstanna i väntan på utredningens re- sultat. Frivården kommer
            under alla förhållanden att behöva förstärkas. Det föreslås därför
            att frivården får de 40 nya tjänster och den ökning av anslaget
            till understöd åt villkorligt frigivna som kriminalvårdsstyrelsen
            begärt. Kostnadsökningen i förhållande till regeringens förslag
            blir 562 000 kr. Beträffande fångvårdsanstalterna begärs elva
            tjänster för att förbereda de intagnas frigivning genom arbets-
            och bostadsanskaffning m. m., fem tjänster för fritidsverksamhet
            samt höjt anslag till studie- och fritids- verksamhet, allt för
            en kostnad av 545 000 kr. En försöksverksamhet föreslås, där övervakaren
            utbytes mot en »kontakt- man&gt; utan övervaknings- eller rapporteringsskyldighet.
            Dessa uppgifter lik- som anskaffande av arbete, bostad, utbildning
            etc. föreslås därvid i stället bli lagda på skyddskonsulenten
            och dennes fast anställda medarbetare. På fångvårdsanstalterna
            föreslås försöksverksamhet med samarbetsnämnder, där representanter
            för de intagna är med. Behovet av förstärkta resurser för polisen
            behandlas i en särskild motion. De tilltagande anpassningssvårigheterna
            till samhällslivet som yttrar sig i kriminalitet, asocialitet,
            narkomani och alkoholmissbruk utgör ett av den industrialiserade
            världens svåraste samhällsproblem. Visserligen rör problemet direkt
            endast en relativt liten del av befolkningen, men de aso- ciala
            missanpassningssymtomen medför stora ekonomiska avbränningar för
            samhället och leder ofta till svåra förluster och lidanden för
            de enskilda
          </p>
          <p xml:id="i-HLzy8aQhBaZE7wVpZa7aFH">
            1— Bihang till riksdagens protokoll 1969. 4 saml. Nr 355—360
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-002.pdf"/>
          <fw xml:id="i-VVMkc2UKLDNNpCSmC9Yv5o">
            2 Motion i Andra kammaren, nr 355 år 1969
          </fw>
          <p xml:id="i-Doqrq6kJaGNp5Ks38v6Y51">
            som drabbas av brott. även för de missanpassade innebär situationen
            ofta en katastrof. Två förhållanden inger särskild oro. Många
            tecken tyder på att anpass- ningssvårigheterna ökar och att fler
            människor dras in i asocialitet av olika former. Samhällets ansträngningar
            att förebygga denna utveckling och att bota asocialitet, som redan
            uppstått, ger inte tillfredsställande resultat. Särskilt åtgärderna
            för rehabilitering inger besvikelse. Man lyckas inte på något
            varaktigt sätt skydda samhället från verkningarna av t. ex. krimi-
            nalitet och man misslyckas ofta med rehabiliteringen av individen
            samtidigt som de åtgärder som vidtas ökar det lidande som själva
            missanpassningen innebär. Dessa förhållanden kräver en helhjärtad
            satsning på kriminalvård och missbrukarvård, inte bara i form
            av en förstärkning av de nuvarande be- handlingsresurserna utan
            — än viktigare — på en utveckling och förnyelse av de förebyggande
            och rehabiliterande åtgärderna mot större effektivitet. I den
            svenska kriminalpolitiken har rehabiliteringen fastslagits som
            kri- minalvårdens dominerande funktion. Kriminalvården har — frånsett
            mind- re reformer och en mer human umgängeston mellan personal
            och intagna/ frivårdade — i stort sett följt ett månghundraårigt
            mönster. Frihetsbe- rövandet har länge i västerlandet varit den
            viktigaste reaktionen mot dem som bryter samhällets regler. I
            dag kallas detta frihetsberövande ibland behandling och avses
            ha en rehabiliterande effekt. Modern forskning har visat att frihetsberövandet
            i sig tvärtom ofta verkar nedbrytande och kon- firmerar det asociala
            beteendet. Återfallsfrekvensen efter anstaltsvård vi- sar också
            Klart att anstaltsvårdens rehabiliterande effekt är liten i förhål-
            lande till de resurser den tar i anspråk. Den yttersta orsaken
            till att man inte övergivit mindre lämpliga instrument för återanpassning
            torde vara att frihetsberövandets gamla funktion som sanktion
            på regelbrott icke an- ses kunna undvaras. Allmänpreventionen
            kräver frihetsstraff.
          </p>
          <p xml:id="i-DXHyZYKfK4Gmx426GbzNx7">
            Regler och sanktioner
          </p>
          <p xml:id="i-HFX2THnqY92x7cD6QUdkbT">
            Alla samhällen uppställer regler för samlevnaden mellan invånarna,
            vilka måste följas av åtminstone en majoritet för att inte samhället
            skall upphöra att fungera och invånarnas trygghet och försörjningsmöjligheter
            hotas. Det torde vanligen vara nödvändigt att säkra reglerna genom
            något slag av hot om påföljd. Likaså torde det ofta vara nödvändigt
            att visa med- borgarna att hotet är allvarligt menat, genom att
            låta hotet verkställas mot den som konstateras bryta mot reglerna.
            I denna mening är allmänpreven- tionen en realitet. Det moderna
            samhällets sanktioner mot regelbrytare består av många olika moment.
            Brottslingen upptäcks och drabbas i de flesta fall av för- dömande
            från omgivningen, blir socialt utstött, får genomgå pressande
            förhör och domstolsförhandlingar samt drabbas slutligen av den
            egentliga
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-003.pdf"/>
          <fw xml:id="i-LYtabgEqoP9PsWHTD2Wkbk">
            Motion i Andra kammaren, nr 355 år 1969 3
          </fw>
          <p xml:id="i-5Y66NaFdsvqWRcgokhjiPE">
            påföljden: böter, förlust av körkort eller tjänsteställning eller
            frihetsbe- rövande, Därvid kan övriga moment i sanktionsprocessen
            i många fall ha en större avskräckande effekt än frihetsberövandet.
            Man kan också förmoda att den allmänpreventiva effekten av olika
            på- följder varierar för olika brott. Vid rena vinningsbrott torde
            t. ex. höga böter i kombination med stor upptäcktsrisk kunna ha
            en avsevärd effekt. För brott som begås i desperation kan sanktionssystemet
            som helhet ha li- ten betydelse. Inga hot om straff är verkningsfulla
            om upptäcktsrisken är liten.
          </p>
          <p xml:id="i-B7bxmGUPSfG4JDWZvQPBT">
            Behovet av forskning
          </p>
          <p xml:id="i-UN6rJWsfWRjPNg7B5vP52m">
            I Sverige har frihetsberövandet humaniserats och vissa rena vårdmoment
            har införts. Man har också ansett det möjligt att presumera att
            vissa un- dantag kan göras från regeln att påföljd alltid måste
            följa på upptäckt och infört åtalseftergift och mildare påföljder
            som exempelvis skyddstillsyn. Dessa reformer har genomförts på
            grundval av försiktiga gissningar beträf- fande allmänpreventionens
            betydelse och verkningar. Ännu finns inga tillfredsställande belägg
            för den ena eller den andra teorin om allmän- preventionens funktion.
            Forskningen har på detta område hittills varit obe- tydlig. Ändå
            är detta en nyckelfråga för hela uppläggningen av kriminalvår-
            den. Om det kan konstateras att frihetsberövanden inte har någon
            allmänt avskräckande effekt kan man förändra kriminalvården till
            verklig vård, till att omfatta endast rehabiliterande åtgärder.
            Om man däremot konsta- terar att frihetsberövanden har en avskräckande
            effekt, måste man också ta reda på vilka former av frihetsberövanden
            som verkar avskräckande, vilka brott det gäller och vilka människor
            det påverkar samt vilken reha- biliterande effekt hotet om frihetsberövande
            har inom frivården. Hittillsvarande forskningsförsök tyder på
            att det är en komplicerad ve- tenskaplig uppgift att skapa större
            klarhet kring allmänpreventionen. Detta får dock inte hindra koncentrerade
            forskningsinsatser på denna upp- gift. Man kan förutsätta att
            oavsett vilket svaret blir på de frågor som ställs till forskningen
            beträffande effekten av frihetsberövanden, så kom- mer det att
            avsevärt förändra den nuvarande kriminalvårdens inriktning.
          </p>
          <p xml:id="i-HUGigK8ycMmr1DagiVqJXY">
            Framtidens kriminalvård
          </p>
          <p xml:id="i-ShM8aP1PQEBx6zxemaA25n">
            I väntan på framtida forskningsresultat beträffande allmänpreventionens
            roll och verkningssätt är det inte möjligt att nu närmare ange
            den önsk- värda utvecklingen inom kriminalvården. Man kan emellertid
            förutsätta att rehabiliteringsåtgärderna kommer att få den dominerande
            rollen i den framtida kriminalvården och att frihetsberövanden
            kommer att användas i mindre omfattning och i andra former än
            för närvarande. Även under fri- hetsberövandet måste rehabiliterande
            åtgärder komma att få större plats. Sanktionerna måste avpassas
            mera efter individen än efter brottet. 1» — Bihang till riksdagens
            protokoll 1969. 4 saml. Nr 355-—360
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-004.pdf"/>
          <fw xml:id="i-7v7qwP6xYor6XjvbU5vdHB">
            4 Motion i Andra kammaren, nr 355 år 1969
          </fw>
          <p xml:id="i-GS5V86qYPbM1im6opbzeeT">
            Det är dock väsentligt att rättssäkerhetsaspekterna bevakas.
            Åtgärder som väsentligt ingriper i individens integritet kan inte
            få företas utan att samhället har ett starkt behov av att skydda
            sig mot en återupprepning av brottet. Mindre förseelser kan inte
            få föranleda tvångsåtgärder av reha- biliteringsskäl. Kraven på
            rättssäkerhet innebär att domstolarna också i framtiden måste
            avgöra själva skuldfrågan och att en övre gräns för gra- den av
            tvång i påföljden, vare sig denna är avsedd som rehabilitering
            eller sanktion i förhållande till brottet, fastslås i lag. Minimigränser
            för påfölj- der i relation till brottet är däremot kanske inte
            nödvändiga. Rehabilite- ringsåtgärderna bör sedan beslutas av
            ett organ med starkt inslag av be- handlingsexpertis. | Avsevärt
            större resurser måste ges för rehabilitering. Myndigheterna måste
            få reella möjligheter att förbättra individens levnadsvillkor
            t. ex. genom att förse honom med bra bostad och ordentlig utbildning.
            I USA har man efter intressanta experiment börjat diskutera möjlig-
            heten av att kraftigt variera behandlingsmetoderna efter olika
            människo- typer. I Sverige ligger behandlingsforskningen långt
            efter. Man kan hop- pas att den nu kommer att byggas ut sedan
            riksdagen 1967 — efter initia- tiv från folkpartiet — beslöt att
            en plan för den kriminologiska forsk- ningen skulle upprättas
            och att ett behandlingsforskningsorgan pröviso- riskt skulle inrättas
            inom kriminalvårdsstyrelsen. Ingen av dessa åtgärder har emellertid
            ännu vidtagits. Detta är beklagligt eftersom det nu krävs en kraftig
            och snabb satsning för att vi inom rimlig tid skall nå internationell
            nivå inom den kriminologiska forskningen.
          </p>
          <p xml:id="i-Fc6fvbjwbahaUrEd3NgutB">
            Frivårdens resurser
          </p>
          <p xml:id="i-D9ATUyVPEX9NsaGFrj15Qc">
            Reformarbetet kan inte avstanna i väntan på att forskning, som
            ännu inte påbörjats, skall ge resultat. Tvärtom måste försöksverksamhet
            och experiment av olika slag ge forskarna material att arbeta
            med. Kriminal- vårdens resurser bör ökas så att den nuvarande
            politikens intentioner verkligen kan genomföras. Verksamheten
            måste kontinuerligt följas och dess effekter värderas. Hittills
            har stora och dyrbara reformer genomförts utan att några egentliga
            försök gjorts att konstatera deras effekter. Ibland har också
            reformerna förfuskats genom att man inte ställt tillräckliga me-
            del till förfogande för deras genomförande. En halvhjärtad satsning
            på en ny idé ger ofta sämre resultat än att fortsätta en beprövad
            verksamhet. En halvhjärtad satsning kan också kompromettera viktiga
            reformer för framtiden. Det viktigaste området för förnyelse inom
            dagens kriminalvård är i da- gens läge otvivelaktigt frivården.
            Det är där de stora resultaten ur behand- lings- och rehabiliteringssynpunkt
            för närvarande står att vinna. Nya experiment med frivårdens användning
            och utformning för olika kategorier av klienter måste vidtas.
            Det gäller också att ge frivården sådana resurser
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-005.pdf"/>
          <fw xml:id="i-132pcPSSbjKTfXYpAMyw8F">
            Motion i Andra kammaren, nr 355 år 1969 3
          </fw>
          <p xml:id="i-UQgsH21fkEbr7qhvzY35cF">
            att den över huvud taget har en möjlighet att fungera på ett
            godtagbart sätt. I dag är frivården anslagsmässigt klart missgynnad
            på anstaltsvårdens bekostnad. Omkring 85 2 av kriminalvårdsanslagen
            används för ca 5 000 intagna i anstaltsvård och ungefär 15 2 går
            till ca 20 000 personer i frivård. På den anstaltsintagne satsas
            72 kr. per dag; den frivårdade kostar sam- hället ca 1:85 kr.
            per dag. Men det är inte bara anslagsmässigt som fri- vården är
            missgynnad. Den försöks- och experimentverksamhet som trots allt
            förekommer inom kriminalvården sker praktiskt taget helt och hållet
            inom anstaltssektorn. Det krävs en medveten politisk satsning
            för att frivården skall få de resurser som är en förutsättning
            för att den skall ge resultat. Satsningen på frivården kommer
            inte automatiskt att bli större, även om klientelet ökar starkt.
            Det finns en inbyggd automatik i anstaltsväsendets kostnads- ökningar,
            som gör att frivården knappast kommer att få större utrymme om
            inte en medveten politisk omorientering sker. Samma automatik
            gör också att vårdsidan på anstalterna blir klart underförsörjd
            i förhållande till bevakningssidan. En sluten anstalt måste ha
            full personalstyrka dygnet runt för den yttre bevakningen. Om
            en eller flera tjänster skärs bort i den yttre bevakningen kommer
            anstalten att förlora själva sitt syfte som sluten anstalt. Prutningarna
            tenderar alltid att ske på vårdsidan och inom frivården. , : Den
            i och för sig positiva men tämligen planlösa humaniseringen av:den
            svenska kriminalvården måste nu ersättas av en medveten satsning
            på re- habiliteringsaspekten och på frivården. En medveten styrning
            måste ske av resurser, reformvilja och forskningsinsatser. Satsningen
            måste följas upp och resultatet av de olika åtgärderna värderas.
            Denna satsning kan endast åstadkommas genom rent politiska åtgärder.
            Vi kräver därför en parlamentarisk utredning om den svenska kriminalvårdens
            inriktning inför sjuttiotalet, dess plats i samhällsutvecklingen
            och dess andel av resurserna. I detta utredningsuppdrag bör ingå
            att överväga hur fångvårdsanstalters storlek och utformning kan
            påverka vård- och rehabiliteringsmöjligheterna för de intagna.
            Debatten om den s. k. Kumlaserien har visat hur bristfälliga de
            överväganden varit som lett till tidigare planer för mycket stora
            fång- vårdsanstalter. Vårt krav om en parlamentarisk utredning
            om kriminal- vårdens målsättning understryks av statskontorets
            yttrande över förslaget till omorganisation av kriminalvårdsstyrelsen.
            Statskontoret uttalade att man inte var beredd att tillstyrka
            en omorganisation, eftersom kriminal- vårdens målsättning inte
            var tillräckligt klart definierad. Man förordade en utredning.
          </p>
          <p xml:id="i-7uva8XtkxnYCntauqrSqF1">
            Frivårdens organisation
          </p>
          <p xml:id="i-9ZyUiD2jVWLtzRBeuPLcwh">
            En angelägen reform inom frivården avser fördelningen av arbetsupp-
            gifterna mellan yrkesutbildad personal och lekmän. Sedan fyrtiotalet
            har
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-006.pdf"/>
          <fw xml:id="i-UE8gtviRFP7KH9c3YYHv1T">
            6 Motion i Andra kammaren, nr 355 år 1969
          </fw>
          <p xml:id="i-SRTHkogyrySJNiy9b7D2cq">
            man inom kriminalvården strävat efter att öka användningen av
            utbildad arbetskraft och minska lekmannainslaget. Inom frivården
            har man på grund av anslags- och personalbrist varit tvungen att
            bibehålla ett betydande mått av lekmannainsatser. I den nyare
            kriminalvårdsdebatten har man börjat diskutera om inte den strävan
            som tidvis funnits inom svensk socialpolitik att i skilda sammanhang
            minska de frivilliga insatserna delvis har inne- burit att man
            berövat människovården en viktig stimulans. Den utbildade personalens
            insatser är särskilt värdefulla när det gäller att hjälpa klienterna
            med anskaffande av arbete och bostad, hänvisning till utbildning
            och eventuellt erforderlig sjukhusvård eller annan rehabili- tering,
            erforderliga övervakningsuppgifter och dylikt. Däremot kan man
            knappast räkna med att dessa befattningshavare i någon större
            utsträckning skall kunna fungera som personliga kontakter med
            samhällslivet, hjälpa klienten att finna lämpligt umgänge samt
            att bistå honom som personlig vän och rådgivare. För dessa uppgifter
            kan lämpliga lekmän ofta vara bättre ägnade, särskilt om de befrias
            från kontroll- och rapportuppgifter, som kan göra det svårt för
            dem att få förtroendefull kontakt med klienten. En rimligare uppdelning
            av sysslorna inom frivården mellan lekmän och tjänstemän förefaller
            vara att tjänstemännen i högre utsträckning än för närvarande
            får ansvaret för sina enskilda klienters socialpolitiska behov
            i form av understöd, bostad etc., medan lekmännen får till uppgift
            att fun- gera som kontaktmän, vänner och rådgivare. Detta system
            förutsätter en viss ökning av den fasta personalen. En ökning
            av den fasta personalen skulle också möjliggöra inrättande av
            joursystem. Den nuvarande bristen på ordnad jour har många gånger
            visat sig vara en allvarlig olägenhet. Givetvis uppkommer ofta
            akuta situationer, där det är av vikt att snabbt erhålla kontakt
            med skyddskonsulenten eller någon av hans medhjälpare. För närvarande
            får dessa tjänstemän ofta tas i anspråk på kvällar, lör- dagar
            och söndagar utan någon formell skyldighet att vara anträffbara
            och utan någon ersättning. Vi vill inte föregripa den parlamentariska
            utredning som vi själva här föreslår, men vi anser att den modell
            vi här ställt upp för frivårdsarbetet borde prövas i något eller
            några distrikt för att ge ledning vid upplägg- ningen av planerna
            för framtidens frivård. Modellen förefaller mest läm- pad för
            storstadsdistrikt, där behovet av en ökning av den anställda »pro-
            fessionella&gt; personalen under alla omständigheter är stort
            och där de so- ciala uppgifterna på grund av större administrativa
            enheter, bristande personkännedom etc. är avsevärt besvärligare
            än på mindre orter. Det är också nu nödvändigt att åter diskutera
            frivårdens organisation. Den nuvarande organisationen innebär
            att frivårdens klienter är tvungna att vända sig till ett otal
            olika myndigheter för att ordna sina personliga för- hållanden.
            Ekonomiska bidrag lämnas av socialnämnden och skyddskon-
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-007.pdf"/>
          <fw xml:id="i-T4LULmsim1FY8KgtUmZK4n">
            Motion i Andra kammaren, nr 355 år 1969 7
          </fw>
          <p xml:id="i-CjGFexBMfKkeVJtP34TRbA">
            sulenten, arbetsanskaffning sköts av arbetsförmedlingen, arbetsvården
            och skyddskonsulenten etc. En samordning med kommunens socialvård
            torde avsevärt förenkla administrationen av ärenden. I direktiven
            till. den nyli- gen tillsatta socialutredningen finns bl.a. angivet
            att utredningen skall diskutera socialvårdens kommunala basorganisation.
            Vi har vid tidigare tillfällen uttalat att den sociala basorganisationen
            i kommunerna bör ut- vidgas att omfatta all psykisk och social
            människovård. För villkorligt frigivna är det särskilt en brist
            i det nuvarande systemet som känts besvärande. Övervakaren-kontaktmannen
            är oftast en person som den frigivne inte tidigare haft kontakt
            med. Oftast har inga samtal mellan dem ägt rum under anstaltstiden,
            och inga framtidsplaner har ut- arbetats utöver vad assistenten
            på anstalten eventuellt kan ha haft tid att utarbeta. Det är uppenbart
            att kontakten mellan klient och övervakare-kon- taktman skulle
            bli mycket bättre om den regelmässigt kunde påbörjas redan under
            första delen av anstaltsvistelsen. Övervakaren kunde då också
            fungera som anstaltsbesökare och allmän kontakt över muren. Det
            finns i och för sig ingenting som hindrar att övervakare utses
            redan i början av anstaltsvistelsen eller att den tidigare övervakaren
            håller nära kontakt före frigivningen, men det förekommer endast
            i liten utsträck- ning. Redan i dag finns möjlighet att låta övervakararvodet
            utgå också un- der anstaltstiden, men för att denna möjlighet
            skall utnyttjas i större om- fattning krävs en medveten satsning
            från kriminalvårdsmyndigheterna. Även om det till att börja med
            kan visa sig besvärligt att konsekvent följa en sådan politik
            i samtliga fall borde det vara möjligt att ge allmänna di- rektiv
            härom. Eventuellt skulle man kunna bedriva en verksamhet av denna
            typ som försöksverksamhet vid vissa anstalter eller vissa frivårdsdistrikt.
          </p>
          <p xml:id="i-Q3QaTRxUhCexG5vBWka7Hf">
            Anslagsökningar inom frivården
          </p>
          <p xml:id="i-BgumqcyVT8EWdQLjLmtsmw">
            Förutom de långsiktiga insatser för frivården som vi här krävt
            vill vi framföra krav på förstärkning av frivårdens resurser redan
            i år. Det är symtomatiskt för anstaltsvårdens automatik, när det
            gäller att dra åt sig anslagsökningarna, att Kungl. Maj:t i årets
            budget skurit ner anslagsäskan- dena inom anstalts- och frivården
            med ungefär lika många tjänster, ett tjugotal. Men anstaltsvården
            har i dag totalt 3 739 tjänster medan frivår- den har 256. Lika
            signifikativt är det att kriminalvårdsstyrelsen av ca 200 anställda
            har endast en tjänsteman som sysslar med frivården. Vi yrkar att
            frivården erhåller anslag till de tjugo tjänster som kri- minalvårdsstyrelsen
            begärt utöver Kungl. Maj:ts förslag. Vi kräver också att anslaget
            till understöd åt villkorligt frigivna höjs till 2 milj. kr. i
            en- lighet med kriminalvårdsstyrelsens förslag. Anslagets storlek
            har under många år i själva verket inneburit att många villkorligt
            frigivna i kritiska
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-008.pdf"/>
          <fw xml:id="i-8Nf8k1axPdR6gKkveu2Ahy">
            8 Motion i Andra kammaren, nr 355 år 1969
          </fw>
          <p xml:id="i-LUWAEmP9sysTfnNTYDW4ce">
            situationer ställts helt utan medel från kriminalvården. Detta
            har i vissa enskilda fall i realiteten inneburit att alla möjligheter
            till rehabilitering omintetgjorts.
          </p>
          <p xml:id="i-HEpTRKnY2mtXmU74mCMFYR">
            Studie- och fritidsverksamhet "Vi har i denna motion främst velat
            behandla frivårdens problem och be- hov. Vi är medvetna om att
            denna ökade satsning på frivården delvis måste och bör ske på
            anstaltsvårdens bekostnad. Samtidigt kan man inte undgå att påpeka
            att de delar av anstaltsvården är underförsörjda som särskilt
            syftar till att förbereda den intagne för ett liv i frihet. Den
            behandling som i dag ges är nästan helt koncentrerad på arbetsträning
            och sker ofta inom yrken där den intagne inte kommer att kunna
            vara verksam efter frigiv- ningen. Den för rehabiliteringen betydelsefulla
            fritids- och studieverksam- heten är vanlottad, även om en viss
            uppmuntrande uppryckning företagits särskilt genom inrättandet
            av studiegården i Uppsala och semesterverksam- heten vid olika
            öppna anstalter. Det är viktigt att dessa experiment utvidgas
            och permanentas. : De nuvarande anslagen för fritidsverksamhet
            är alltför knappt tillmätta. Anslagen för fritidsverksamhet på
            interneringsanstalten Hall uppgår för innevarande budgetår till
            sju öre per intagen och dag. Detta bör ställas i relation till
            den totala kosthaden för den intagne, vilken är 72 kr. per dag.
            Kriminalvårdsstyrelsen har begärt blygsamma anslagsökningar för
            att 'äanställa ytterligare fem fritidsassistenter samt en höjning
            om 200 000 kr. för studie- och fritidsverksamhet. Departementschefen
            har endast god- känt en mindre ökning av anslaget till verksamheten.
            Kriminalvårdssty- relsen har också begärt tjänster för en fångvårdsinspektör,
            två assistenter och åtta biträden för arbetet med de intagnas
            frigivning. Behovet av att arbeta med att förbereda de intagnas
            frigivning behöver inte ytterligare betonas. Vi stöder kriminalvårdsstyrelsens
            krav i detta avseende. Inom en nära framtid borde man överväga
            att utvidga studiemöjligheterna till att omfatta också de icke
            studiebegåvade. Anstaltstiden borde begagnas för att låta de intagna
            ta igen de elementära skolkunskaper i t. ex. mate- matik, modersmål
            och engelska som många av dem av olika skäl inte in- hämtade under
            sin skoltid. Det kan tänkas att det också kan finnas in- tresse
            bland dem som vårdas i frihet att delta i sådan verksamhet. På
            lång sikt kan man över huvud taget förutse en uppmjukning av gränserna
            mellan anstaltsvård och vård i frihet. Frivården kommer att behöva
            in- stitutioner för korttidsvård av svårt nergångna klienter liksom
            utbildnings- anstalter av olika typer. Anstaltsvården kommer att
            i större utsträckning kunna ge möjligheter till arbete och studier
            under frigång. Anhöriga och vänner kan få större möjligheter att
            hålla kontakt med intagna.
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-009.pdf"/>
          <fw xml:id="i-j4tv4mmJs2toWoJ1bzCTT">
            Motion i Andra kammaren, nr 355 år 1969 9
          </fw>
          <p xml:id="i-7gGoCeXi4jEA7cZiD4qqgm">
            Medinflytande Vi anser alltså att man i så hög grad som möjligt
            bör använda anstalts- tiden till att införa de intagna i sådana
            verksamhetsformer som är van- liga i de anpassade människornas
            samhälle. Med denna utgångspunkt kan det vara lämpligt att låta
            de intagna få medinflytande i därför lämpliga frågor. De experiment
            som gjorts med samarbetsnämnder, där represen- tanter för de intagna
            och för personalen diskuterar de inre förhållandena på anstalten,
            bör utvidgas. Försöksverksamheten med olika former av med- inflytande
            bör startas på så många anstalter som möjligt.
          </p>
          <p xml:id="i-LwpTncan3dmuoWrY9jKiY9">
            Brottsförebyggande verksamhet
          </p>
          <p xml:id="i-2a4XE1zcCUhZ5x6SZFw5ov">
            Vi har här förutom de generella aspekterna kring allmänpreventionen
            inte tagit upp den brottsförebyggande verksamheten. Det är givet
            att detta i grunden är den viktigaste delen av kriminalpolitikens
            problem. Det är emellertid också den svåraste delen. Detta är
            om något ett okänt område som berör grunden för hela samhällets
            uppbyggnad. Vi vill här bara på- peka att den faktor vi hittills
            känner som effektivt avskräckande från brott — en hög upptäcktsrisk
            — förutsätter en mycket större satsning på poli- sen än vad som
            nu görs. Med hänvisning till vad som ovan anförts hemställer vi,
            att riksdagen måtte besluta att i skrivelse till Kungl. Maj:t
            begära en parlamentarisk utredning om kriminalvårdens framtida
            utformning samt att denna utredning får resurser att följa pågående
            försöksverksamhet på området för att starta ny försöksverksamhet
            i enlighet med vad som ovan anförts, att försöksverksamhet med
            den av oss ovan skisserade uppdelningen av uppgifter mellan lekmän
            och tjänstemän inom frivården startas, att riksdagen måtte under
            andra huvudtiteln, rubriken F 2 Fångvårdsanstalterna, anvisa ett
            — i förhållande till Kungl. Maj:ts förslag — med 545 000 kr. till
            207 660 000 kr. förhöjt anslag för inrättande av fem tjänster
            som assisten- ter för fritidsverksamheten vid anstalterna samt
            en tjänst som fångvårdsinspektör, två assistenttjänster och åtta
            biträ- destjänster för arbetet med de intagnas frigivning ävensom
            höja anslaget till studie- och fritidsverksamhet med 115 000 kr.,
            att riksdagen måtte under andra huvudtiteln, rubriken F 3 Frivården,
            anvisa ett — i förhållande till Kungl. Maj:ts förslag — med 562
            000 kr. förhöjt anslag om 31 996 000 kr. till inrättandet av ytterligare
            tjugo tjänster inom frivården
          </p>
          <pb facs="riksdagen-motions-pdf/data/1969/mot_1969__ak__355/mot_1969__ak__355-010.pdf"/>
          <fw xml:id="i-7aGcZvwAwCBVgHcqA5djRy">
            10 Motion i Andra kammaren, nr 355 år 1969
          </fw>
          <p xml:id="i-SKkhhkpJqJ5Njv6HQRMcJe">
            samt höja anslaget till understöd åt villkorligt frigivna med
            250 000 kr., att riksdagen måtte uttala att försöksverksamhet
            med oli- ka former av medinflytande bör startas vid så många av
            kriminalvårdens institutioner som möjligt.
          </p>
          <p xml:id="i-H5QjwEC6nVXBNerYyEJg9M" type="date">
            Stockholm den 24 januari 1969
          </p>
          <div xml:id="i-6ej32eu6qR11oEuiP7jovX" type="signatureBlock">
            <list xml:id="i-X9AfjgPF61DLM3JdB5CYc8">
              <item xml:id="i-QstsFA8p924BztbvqdZVwP" who="i-BtszRKWKgFfiTcr2r2Ek6j" type="signature">
                Sven Wedén (fp)
              </item>
              <item xml:id="i-Du2bHyJs4e4qGqkHCSW9Wb" who="i-6PeNM1B9NsCjyScL117vps" type="signature">
                Sven Gustafson (fp)
              </item>
              <item xml:id="i-2w4P9XE4BSaHp6sEJ3PqWu" who="i-QoeFZWNQgLDU6t6B6RuPtd" type="signature">
                Daniel Wiklund (fp)
              </item>
              <item xml:id="i-9ZSrpGJHRRmK7xh3g1Y549">
                i Göteborg
              </item>
              <item xml:id="i-8ATvPKyqiWthGUpepKcgNx">
                i Stockholm)
              </item>
            </list>
          </div>
          <p xml:id="i-M4L2jRM5AWP8xjEnqt2wp6">
            Elias Jönsson (fp) Ingemar Mundebo (fp) Cecilia Nettelbrandt
            (fp) i Ingemarsgården
          </p>
          <p xml:id="i-6v6i2DqwUcCS6pyCnRzNiJ">
            Per Ahlmark (fp) Sven Antby (fp)
          </p>
        </div>
      </div>
    </body>
  </text>
</TEI>
