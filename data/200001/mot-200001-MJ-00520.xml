<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0520/mot_200001_MJ_0520-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16
          </p>
          <p>
            2000/01 mnr: MJ520 pnr: s9025
          </p>
          <p>
            Motion till riksdagen 2000/01:MJ520
          </p>
          <p>
            av Anne Ludvigsson (s)
          </p>
          <p>
            Djurskyddskrav i svinuppfödningen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att Sverige bör införa förbud mot att fixera,
            kastrera och tandslipa grisar. 2. Riksdagen tillkännager för regeringen
            som sin mening vad i motionen anförs om att Sverige i EU bör verka
            för förbud mot att fixera, kastrera, svans- och tandklippa och
            tandslipa grisar.
          </p>
          <p>
            Motivering
          </p>
          <p>
            I EU-länderna hålls miljontals suggor i produktionssystem som
            gör att de inte kan vända sig om eller ens röra sig. Den här s.k.
            fixeringen innebär att en sugga stängs in i ett bås som är obetydligt
            större än hon själv, med golv som ofta består av ren betong eller
            spalt. Båsen används bland annat för att suggan skall vara lättare
            att inseminera (befrukta på konstgjord väg). I de flesta EU- länder
            står suggan fixerad under hela tiden som hon är dräktig, dvs nästan
            4 månader. Eftersom en sugga föder två tre kullar per år, betyder
            det att hon står fixerad nästan hela sitt vuxna liv. Det leder
            till att suggan lättare drabbas av hälsoproblem. I Sverige får
            suggor fixeras i upp till en vecka. I Storbritannien förbjöds
            fixering av suggor 1999. Kastrering utan bedövning är en mycket
            smärtsam procedur, som görs för att grisköttet inte skall lukta
            illa när det steks. (Cirka en procent av alla galtar har så hög
            halt av ämnet skatol att köttsmaken påverkas.) I Sverige används
            kastrering utan bedövning rutinmässigt på alla små galtkultingar
            yngre än två veckor. En annan form av stympning som är tillåten
            i Sverige är att slipa ner grisars tänder yngre än en vecka. Tandslipning
            och klippning genomförs med motiveringen att grisarna inte skall
            skada sig själva eller suggans spenar. Sverige bör på alla sätt
            verka för att driva kraven på ett bättre liv för Europas grisar
            nu när Sverige blir ordförandeland i EU. För att kunna göra det
          </p>
          <pb facs="riksdagen-motions-pdf/data/200001/mot_200001_MJ_0520/mot_200001_MJ_0520-0002.pdf"/>
          <p>
            2000/01:MJ520
          </p>
          <p>
            17
          </p>
          <p>
            på ett trovärdigt sätt måste förbättringar till även i Sverige.
            Sverige bör i EU verka för att alla grisar ges tillräckligt med
            utrymme så att de kan uträtta olika behov på olika områden (vila,
            gödsling, mat). Viloutrymmet skall bestå av ett fast golv och
            grisarna måste ha tillgång till tillräckligt med bök- och bäddmaterial.
          </p>
          <p>
            Stockholm den 3 oktober 2000
          </p>
          <p>
            Anne Ludvigsson (s)
          </p>
        </div>
      </div>
    </body>
  </text>
</TEI>
