<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1026/mot_1970__ak__1026-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 1026 år 1970 11
          </p>
          <p>
            Nr 1026
          </p>
          <p>
            Av fru Nilsson och herr Gustavsson i Alvesta, om frivillig tilläggs-
          </p>
          <p>
            sjukpenning vid barnsbörd, m. m. (Lika lydande med motion nr
            869 i Första kammaren)
          </p>
          <p>
            Enligt lagen om allmän försäkring utgår tilläggssjukpenning till
            kvinnlig försäkrad, som i anledning av barnsbörd avhåller sig
            från förvärvsarbete och som omedelbart före nedkomsten eller den
            beräknade tiden därför un- der minst 270 dagar i följd varit placerad
            i sjukpenningklass tre eller högre. Till både förvärvsarbetande
            kvinnor och hemmafruar utgår vid barnsbörd moderskapspenning med
            1080 kronor. En hemarbetande kvinna eller en kvinna arbetande
            i familjens eget företag har möjlighet att teckna frivillig tilläggssjukpenningförsäkring.
            Tilläggssjukpenningen utgår emellertid inte vid barnsbörd för
            dem som är med i den frivilliga försäkringen. Denna skillnad i
            förmån mellan dem som är med i den obligatoriska försäkringen
            och dem som har en frivillig försäkring förefaller oss omotiverad.
            Den fri- villiga försäkringen borde omfatta samma förmåner som
            den obligatoriska. Syftet med den frivilliga tilläggssjukpenningen
            för hemarbetande husmödrar eller i familjens eget företag arbetande
            är att ge ekonomisk ersättning vid tillfällen då deras arbetsinsatser
            uteblir på grund av sjukdom. Dessa kvin- nor får vid barnsbörd
            vidkännas ett liknande inkomstbortfall som den för- värvsarbetande
            kvinnan även om det inte på samma sätt som beträffande den förvärvsarbetande
            kan mätas i pengar. Vi är medvetna om de svårigheter som skulle
            följa av rätt till frivilligt tecknad tilläggssjukpenning under
            de 180 dagar som moderskapspenningen är hänförlig till. Med hänsyn
            till numera förekommande familjeplanering skulle möjligheten stå
            öppen att vid en lämplig tidpunkt före ett planerat havandeskap
            teckna försäkring för tilläggssjukpenning för att komma i åt-
            njutande av tillägg till moderskapspenningen. Den belastning som
            ett så- dant utnyttjande skulle lägga på den frivilliga tilläggssjukpenningförsäk-
            ringen kunde medföra att den frivilliga försäkringen bleve förenad
            med stora kostnader. Dessa svårigheter får inte vara avgörande
            för vår inställning till hemma- fruarnas och jämförbara gruppers
            rätt att erhålla samma ekonomiska er- sättning som förvärvsarbetande
            kvinnor vid inkomstbortfall i samband
          </p>
          <pb facs="riksdagen-motions-pdf/data/1970/mot_1970__ak__1026/mot_1970__ak__1026-002.pdf"/>
          <p>
            12 Motion i Andra kammaren, nr 1026 år 1970
          </p>
          <p>
            med barnsbörd. Hur de redovisade svårigheterna skall övervinnas
            bör bli föremål för skyndsam utredning. För att inte kostnaden
            för tilläggssjukpenning vid nedkomst helt skall belasta det relativt
            begränsade försäkringskollektiv, som de frivilligt försäk- rade
            utgör, bör försäkringskassorna erhålla statsbidrag med 50 Z av
            ut- gifterna för tilläggssjukpenning vid nedkomst. För att inte
            förmånen skall utnyttjas genom tillfälligt tecknande av frivillig
            försäkring bör föreskrivas att den försäkrade skall ha varit försäkrad
            för tilläggssjukpenning under en oavbruten tid av ett och ett
            halvt år före nedkomsten eller från den tidpunkt då möjlighet
            förelegat för henne att vara försäkrad för tilläggssjukpenning,
            övergångsvis dock från den tidpunkt då här berörda bestämmelser
            träder i kraft. Dessa frågor har tidigare behandlats i riksdagen.
            Man har hittills ryggat tillbaka för de svårigheter som är förbundna
            med finansieringen och för riskerna för missbruk av möjligheterna
            till tilläggssjukpenning i sam- band med nedkomst för frivilligt
            försäkrade. Vi anser tiden vara kommen att, trots svårigheterna,
            ge hemarbetande kvinnor och i eget företag arbetande samma möjligheter
            som förvärvsarbetande att få ersättning för inkomstbort- fall
            i samband med barnsbörd. I detta sammanhang vill vi också aktualisera
            frågan om grundsjukpen- ningens storlek. Sedan 1 januari 1966
            är grundsjukpenningen 6 kr. Även om vi är medvetna om de problem
            som är förenade med en kraftig höjning av grundsjukpenningen,
            finner vi det angeläget att en översyn sker av grundsjukpenningens
            storlek. Sedan föregående höjning har en relativt kraftig penningvärdeförsämring
            ägt rum, En höjning av nivån skulle fram- för allt medföra en
            förbättring för hemmafruarna. I samband med över- synen bör också
            prövas möjligheten att höja maximigränsen för den frivilliga tilläggssjukpenningen.
            Frågan om en höjning av statsbidragsandelen för att möjliggöra
            detta bör prövas. Med hänvisning till det ovan anförda hemställes,
            att riksdagen i skrivelse till Kungl. Maj:t måtte anhålla om 1.
            utredning av frågan om frivillig tilläggssjukpenning vid nedkomst
            för hemarbetande kvinnor och kvinnor arbetande i familjens eget
            företag i enlighet med vad i motionen an- förts; samt 2. utredning
            angående en höjning av grundsjukpenningen och tilläggssjukpenningen,
            varvid frågan om en höjning av den statliga bidragsandelen bör
            prövas. Stockholm den 28 januari 1970
          </p>
          <p>
            Anna-Lisa Nilsson (cp) Rune Gustavsson (cp)
          </p>
          <p>
            i Alvesta
          </p>
        </div>
      </div>
    </body>
  </text>
</TEI>
