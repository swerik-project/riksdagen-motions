<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-01512">
  <teiHeader>
    <fileDesc>
      <titleStmt>
        <title>Studenters psykosociala hälsa och arbetsmiljö</title>
        <author corresp="i-R1Vn1Lw6jr8YHTAmgGqoM4 i-Atz7ai4RJKnyNCwfSAJEeC">av Mats Berglund och Jonas Eriksson (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1512 av Mats Berglund och Jonas Eriksson (båda MP)</title>
          <idno type="rdwebb">H7021512</idno>
          <rs type="number">1512</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7021512/text</ref>
          <ref type="dokument_url_html">http://data.riksdagen.se/dokument/H7021512</ref>
          <ref type="dokumentstatus_url_xml">http://data.riksdagen.se/dokumentstatus/H7021512</ref>
          <ref type="docx">http://data.riksdagen.se/fil/A8EC2BCC-BDEF-42AA-B378-963B844C5361</ref>
          <ref type="pdf">http://data.riksdagen.se/fil/BE386342-3116-4835-B9A5-3E5249FEDC9B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R1Vn1Lw6jr8YHTAmgGqoM4</idno>
            <name>Mats Berglund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DM8Po1PYERD1DbPnu4ADjC" type="signed"/>
        <correspContext corresp="i-DM8Po1PYERD1DbPnu4ADjC">
          <note type="signatory" corresp="i-R1Vn1Lw6jr8YHTAmgGqoM4"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-FkNFMZ2zqRh4EUkGkkUZMZ" type="submitted">
          <date when="2019-10-02"/>
          <time when="12:20:04"/>
        </correspAction>
        <correspAction xml:id="i-LABQ8BHrq3iFfZM2mNPWsB" type="reviewed">
          <date when="2019-10-02"/>
          <time when="13:19:07"/>
        </correspAction>
        <correspAction xml:id="i-Uh1MhbehRKuFLjVkW8EKeE" type="referred">
          <date when="2019-10-11"/>
        </correspAction>
        <correspAction xml:id="i-VWTMjqWCuRta6rMFKRKK65" type="assigned">
          <date when="2020-04-23"/>
          <time when="11:32:52"/>
        </correspAction>
        <correspContext corresp="i-VWTMjqWCuRta6rMFKRKK65">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-KRJS27cPLR4H8QKpMBz2bZ" type="behandlas_i"/>
        <correspContext corresp="i-KRJS27cPLR4H8QKpMBz2bZ">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qz7HS8gtY3Mr74v6YqTfjR" type="behandlas_i"/>
        <correspContext corresp="i-Qz7HS8gtY3Mr74v6YqTfjR">
          <ref type="uppgift">2019/20:SfU17</ref>
          <ref type="ref_dok_id">H701SfU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1512 av Mats Berglund och Jonas
          Eriksson (båda MP) Studenters psykosociala hälsa och arbetsmiljö
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-K1iaSCSejVKYxTbJo89BeX">
            Förslag till riksdagsbeslut
          </head>
          <list style="ol">
            <item xml:id="i-8iCsYzuhtB3KpN4TrCpq8S">
              Riksdagen ställer sig bakom det som anförs i motionen om att
              utföra en nationell kartläggning av studenters psykosociala hälsa
              och lämna förslag på åtgärder samt tillkännager detta för regeringen.
            </item>
            <item xml:id="i-PvWCfBsJ6rfSqUuCyBgvZx">
              Riksdagen ställer sig bakom det som anförs i motionen om att
              förtydliga studenthälsans uppdrag och tillkännager detta för regeringen.
            </item>
            <item xml:id="i-7Zw1dAa6CfG9SMPBHQZLBm">
              Riksdagen ställer sig bakom det som anförs i motionen om att
              ge studenter samma möjlighet till sjukskrivning och rehabilitering
              som anställda och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Qp1cNmhSbsCQcMrGxh7UdM" type="h1">
            Nationell kartläggning av studenters psykiska hälsa
          </head>
          <p xml:id="i-AKYejFfB567UvAqwYSdZW4">
            Enligt Sveriges förenade studentkårer drabbas i dag allt fler
            studenter och doktorander av psykisk ohälsa, troligen till följd
            av de förutsättningar som finns för att studera och av arbetsmiljön
            under studierna. Studenter mår sämre psykiskt än andra grupper
            i samhället.
          </p>
          <p xml:id="i-8jcSEwcfAk7P3YndTEfnYp">
            I Folkhälsomyndighetens rapport Psykisk ohälsa bland högskole-
            och universitets­studenter kan förebyggas från 6 september 2018,
            som bygger på den nationella folkhälsoenkäten med data fram till
            2016, anges att nära hälften av studenterna uppger besvär av ängslan,
            oro eller ångest. Bland yrkesverksamma ligger motsvarande siffra
            på runt en tredjedel. Tio procent av studenterna och fem procent
            av de yrkesverksamma angav att de hade svåra besvär. Var fjärde
            student uppgav att han eller hon hade nedsatt psykiskt välbefinnande,
            mot 16 procent av de yrkesverksamma. Ojämlikheten mellan könen
            är stor; kvinnor upplever i betydligt högre utsträckning psykisk
            ohälsa än män.
          </p>
          <p xml:id="i-U2P35D85fu8YfSoEvbwyLZ">
            De senaste siffrorna från Folkhälsomyndigheten, som ges via det
            webbaserade verktyget Folkhälsodata, visar att den psykiska ohälsan
            bland studenter har ökat sedan mätningen 2016 och att det rör
            sig om mer än 40 000 studenter varje termin som upplever svår
            ängslan, oro eller ångest. 31 procent av studenterna känner stress
            (varav åtta procent är mycket stressade), och bland yrkesverksamma
            ligger motsvarande siffra på 14 procent.
          </p>
          <p xml:id="i-QeLTD8Ue16qa5zDBfWFwMC">
            Mer än hälften av studenterna (54 procent) upplever ängslan,
            oro eller ångest. För tolv procent av studenterna är symtomen
            av en svårare grad. Det kan jämföras med att ca 35 procent av
            yrkesverksamma i samma ålder upplever symptomen, varav bara fem
            procent upplever dem av svår grad. Sju procent av studenterna
            har haft suicidtankar de senaste åren. Bland yrkesverksamma är
            siffran bara två procent. Suicidtankar är alltså mer än tre gånger
            så vanligt bland studenter enligt tillgängliga data. Varje termin
            deltar ungefär 350 000 individer i högre utbildning. Av dessa
            uppger alltså mer än hälften att de upplever en form av psykiska
            besvär. För de flesta är symtomen lyckligtvis milda. Men samtidigt
            upplever över 40 000 studenter svår ängslan, oro eller ångest.
          </p>
          <p xml:id="i-KYwtR5TBoBiDF3duEorxnU">
            Studenter är överrepresenterade över hela spektrumet, från huvudvärk
            och sömn­besvär till diagnostiserad depression och suicidtankar,
            samtidigt som vi inte vet varför det är på detta vis. Således
            är det svårt att identifiera rätt förebyggande insatser. Därför
            behövs en statlig utredning av studenters psykiska ohälsa som
            undersöker vad den beror på. Utredningen bör också lämna förslag
            på åtgärder för att förbättra studenters psykiska hälsa.
          </p>
          <head xml:id="i-N5i7eYJjW4WHRurpgddtez" type="h1">
            Förtydliga studenthälsans uppdrag
          </head>
          <p xml:id="i-55QqWAyVfSDJqZVoUxBVBA">
            Alla universitet och högskolor ska anordna studenthälsovård.
            Studenthälsovården ska fungera som ett komplement till vården.
            Den har en viktig förebyggande uppgift och är en väldigt värdefull
            resurs för att förebygga att psykisk ohälsa uppstår. Studenthälso­vården
            är dessutom ofta den första kontakten som studenter söker sig
            till om de mår dåligt; de kan ge stöd eller hjälpa studenter vidare.
          </p>
          <p xml:id="i-NveiE9YLvcXTout9nLazLz">
            Redan 2007 påpekade Högskoleverket att studenthälsans uppdrag
            är vagt definierat. Det innebär att studenthälsan fungerar väldigt
            olika på olika lärosäten. Ibland är de bemannade med sjuksköterskor
            och kuratorer, ibland har de även psykologer och läkare. Ibland
            arbetar också de med arbetsmiljöfrågor, ibland inte. Likvärdigheten
            sviktar, vilket innebär att studenter vid olika universitet och
            högskolor inte erbjuds samma stöd och hjälp från studenthälsan.
          </p>
          <p xml:id="i-4gJCFiunagzkFqidGRCw1x">
            Vissa studentkårer rapporterar om studenter som inte får hjälp
            utan blir hänvisade vidare. Ibland är det studenthälsan som hänvisar
            till vården, men det rapporteras sam­tidigt om studenter som har
            sökt sig till vården men där blivit hänvisade till student­hälsan.
            Det är ett problem att studenter inte alltid vet vart de ska vända
            sig.
          </p>
          <p xml:id="i-ATXkKKTfC8E5b68a8E9YP2">
            Det behöver bli tydligare vilken roll studenthälsan har när det
            gäller tidiga insatser för att förhindra psykisk ohälsa, där studenterna
            vet vad de ska förvänta sig. Utred­ningen Samordnad utveckling
            för god och nära vård (S 2017:01) ska, enligt det tredje tilläggsdirektivet
            (dir. 2019:49), lämna förslag om att förtydliga studenthälsans
            uppdrag så att psykisk ohälsa kan förebyggas bland studenter.
            Samtidigt är det viktigt att notera att studenthälsovården i dag
            anordnas med lärosätenas utbildningsanslag. Därför är det viktigt
            att inte utöka studenthälsans uppdrag utan att tillskjuta medel.
            Studenthälsan måste både ha en tydlig roll och ha goda förutsättningar
            att uppfylla sitt uppdrag.
          </p>
          <head xml:id="i-GHMJNxCdQTTPGfTd9X4Kei" type="h1">
            Studenters möjlighet till sjukskrivning och rehabilitering
          </head>
          <p xml:id="i-DLVqUaPuMWNE4sbg1VHibH">
            Studenter som är utbrända eller av andra skäl behöver bli sjukskrivna
            på grund av psykisk ohälsa måste ges en chans att återgå till
            studierna. Det förutsätter att studenter kan fasa in studierna.
            Då måste det finnas en generell möjlighet att vara sjukskriven
            på deltid. Rehabiliteringsansvaret för studenter bör därför förtydligas.
          </p>
          <p xml:id="i-A6VomWcHiWjrUPsECSE9h7">
            Förra året införde regeringen en möjlighet för studenter att
            vara sjukskrivna på 50 % vid kroniska sjukdomstillstånd. Det är
            ett steg i rätt riktning men hjälper inte den som håller på att
            tillfriskna och behöver rehabiliteras tillbaka till studier.
          </p>
          <p xml:id="i-XuGt7LSa9QsJzBYuJJXCQf">
            År 2018 lämnades utredningen Ökad trygghet för studerande som
            blir sjuka (SOU 2018:9), som ett delbetänkande inom utredningen
            för tryggare och effektivare studier. Utredningen gav förslag
            om hur sjukskrivningsprocessen för studenter kan bli bättre. Förslagen
            är framsynta, och regeringen bör gå vidare med dem. Det gäller
            främst möjligheten för studenter att vara sjukskrivna på deltid
            i steg om 25 procent, vilket skulle ge samma möjlighet för studenter
            som för anställda, men en mer flexibel deltid bör även undersökas
            i sammanhanget.
          </p>
          <p xml:id="i-PqbDBgMEwG37TWaN2NFCrF">
            Studenthälsan bör därtill få möjlighet att remittera studenter
            till vård, vilket enligt uppgift inte studenthälsan på alla studieorter
            i dagsläget har vad gäller exempelvis funktionsnedsättning och
            psykisk ohälsa.
          </p>
        </div>
        <div type="motSignatures">
          <list>
            <item xml:id="i-BGNm1qogYV7i21oGxnwYDV" who="i-R1Vn1Lw6jr8YHTAmgGqoM4">
              Mats Berglund (MP)
            </item>
            <item xml:id="i-PtetAovJ546x4MeQe8Lg6M" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
