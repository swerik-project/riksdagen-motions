<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00309">
  <teiHeader>
    <fileDesc>
      <titleStmt>
        <title>Ökat skadeståndsansvar för stat och kommun</title>
        <author>Marianne Karlsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat skadeståndsansvar för stat och kommun</title>
          <idno type="rdwebb">G702309</idno>
          <rs type="number">309</rs>
          <ref type="dokument_url_text">http://data.riksdagen.se/dokument/G702309/text</ref>
          <ref type="dokument_url_html">http://data.riksdagen.se/dokument/G702309</ref>
          <ref type="dokumentstatus_url_xml">http://data.riksdagen.se/dokumentstatus/G702309</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QYmLUxpqhTEkwgrEGq2we8" type="signed"/>
        <correspContext corresp="i-QYmLUxpqhTEkwgrEGq2we8">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__309/mot_198384__309-001.pdf"/>
      <fw xml:id="i-HJ3e6Cnyd8yzdcoPsbChHB">
        Mot. 1983/84:309 1
      </fw>
      <div xml:id="i-N5AWcD1ZJCA2v9TyqWregV" type="motHeader">
        <div xml:id="i-EXdaEm6Hvbjeuz7PjEnk8e" type="motTitle"/>
        <div xml:id="i-MGxEbPXe2Y8JZki9ZGJMYD" type="motSubmissionInfo"/>
      </div>
      <div xml:id="i-5mUj4aDKDKU8S1zTMrEGWo" type="motBody">
        <div xml:id="i-Ny8MDrbyjrcjiu1hi1Fvqi">
          <p xml:id="i-PSizxQWer5Q7HK2vQupMnP">
            10
          </p>
          <p xml:id="i-U7bQ7UA4GsjBeVwb1kpf8b">
            Motion
          </p>
          <p xml:id="i-GPiWUPDA7rokAw1pbUj6xK">
            1983/84:309
          </p>
          <p xml:id="i-JBmzwKaZxpLcKA4prdHFqn">
            Marianne Karlsson Ökat skadeståndsansvar för stat och kommun
          </p>
          <p xml:id="i-ENK16oWQCRBhfQxLoQAVfD">
            Den svenska skadeståndsrätten har, framför allt under 1800-talet,
            erhållit en teoretisk underbyggnad på rättsfilosofisk grund, vilken
            blivit accepterad på grund av att den uppfattats medföra en rimlig
            avvägning mellan någorlunda jämbördiga motstridiga enskilda intressen.
            När det gäller handel och affärer över huvud taget har man accepterat
            den gamla tanken att ”en köpare får passa sig”, och att den missnöjde
            köparen inte har något att hämta i skadeståndsväg, om han inte
            kan visa att han blivit direkt lurad, dvs. att det föreligger
            något slags löftesbrott. I någon mån dämpas väl detta av den s.k.
            förutsättningsläran, som innebär bl. a. att en köpare trots allt
            har rätt att förutsätta vissa grundläggande fakta som givna, även
            om säljaren inte i ord gjort någon utfästelse. Denna förutsättningslära
            torde emellertid bara vara delvis erkänd i svensk rätt. Mellan
            civila parter har det uppfattats som naturligt att man inte låter
            ett skadevållande medföra ansvar hur långt som helst. ”När olyckan
            är framme kan man bryta fingret när man petar sig i näsan”, säger
            ju ordspråket, och den som missat en tipsvinst därför att han
            inte hann lämna in kupongen på grund av att bilen han köpt gick
            sönder, har ingen rimlig utsikt att få skadan betald av bilhandlaren.
            Skadeståndsrätten är emellertid under utveckling, och kanske håller
            den gamla civilrättsliga skadeståndsrätten på att genombrytas,
            dels genom produktansvaret, dels genom att konsumenter erhållit
            ett förbättrat skydd, som ej kommer andra enskilda till del. Sammanfattningsvis
            är alltså den svenska skadeståndsrätten tillkommen för att ge
            ett lämpligt utfall mellan jämbördiga parter. Inseendet av konsumentens
            ojämbördiga ställning har sedan medfört en förbättring av dennes
            lagskydd. En typiskt fall av ojämbördig ställning föreligger dock,
            som lagen ännu ej i skälig mån beaktat. Jag tänker på förhållandet
            mellan staten/det allmänna och enskild part, när tvist uppstår.
            Det är en naturlig sak att staten ser till att få debiterade skatter
            och avgifter indrivna, när all sannolikhet talar för att debiteringen
            är riktig. Gäller det små belopp, torde den enskilde oftast lida
            föga skada, om debiteringen sedan upphävs. Under mellantiden har
            kanske den drabbade bara haft mindre pengar på banken, en skada
            som kan kompenseras genom att han får tillbaka sina pengar med
            ränta. Även i de fall då staten utnyttjar sin rätt enligt betalningssäkringslagen,
            händer det att ingen oreparerbar skada uppkom- mer — den skattskyldige
            får kanske ett förbud att sälja sin villa, som han kanske ändå
            aldrig tänkt sälja.
          </p>
          <pb facs="riksdagen-motions-pdf/data/198384/mot_198384__309/mot_198384__309-002.pdf"/>
          <p xml:id="i-F7W3RZwn2q5Nw8tC31T7mo">
            Ibland förekommer det dock att större förmögenhetsskada uppstår
            på grund av det allmännas felaktiga agerande. Den skatt- eller
            avgiftsskyldige har kanske en rörelse, som går under av den anledningen,
            att han blir av med sitt egna rörelsekapital, så att hans kreditgivare
            helt naturligt drar sig tillbaka. Hans tillgångar kan bli sålda.
            I båda fallen kan det uppstå en skada av ett slag som är svårt
            att kompensera med den lagstiftning vi har, som ju är tillkommen
            för att göra en avvägning mellan någorlunda jämspelta parter.
            Det allmänna är emellertid ingen jämspelt part. Det allmänna har
            i dylika fall en mycket stor makt, som kan missbrukas, ja, man
            kan till och med tala om utövandet av en potentiellt farlig verksamhet.
            Det fordras då, för rättvisans skull, att det allmänna tar sitt
            ansvar på ett helt annat sätt än som nu är fallet, när det gäller
            regleringen av de skador som uppkommer för enskilda. Fram till
            dess tjänstefelet försvann och skadeståndslagen tillkom, gällde
            att den som lidit skada på grund av myndighetsutövning var tvungen
            att visa tjänstefel för att få ersättning för liden skada. Eftersom
            skatter och avgifter i allmänhet var väl förutsägbara och dessutom
            jämförelsevis låga, torde olägenheterna knappast ha uppträtt förrän
            under andra världskrigets krislagstiftning (t. ex. Lifaco-fallet).
            Genom skadeståndslagen har läget nu något förbättrats, i det att
            även s.k. ren förmögenhetsskada i princip kan vara ersättningsgill,
            om en skada skett på grund av felaktig myndighetsutöv- ning. Detta
            hjälper dock föga den godsägare som satts på bar backe eller den
            bilhandlare som fått sin rörelse helt förödd. Det finns nämligen
            en hel del knep att ta till för den som vill försvara sig mot
            skadeståndsanspråk, knep som är välkända och vilkas berättigande
            möjligen kan försvaras, när det gäller skadeståndstvister mellan
            enskilda. Ryggmärgsreaktionen hos varje jurist, som sätts att
            försvara den, mot vilken skadeståndsanspråk riktas, är att påstå
            att även om skadeståndsgrun- dande handling ej kan bestridas,
            så finns det ingen skada. Den ruinerade skadelidande pekar då
            på hur förmögen han var före och hur utfattig han nu blivit, något
            som för varje enkel man eller kvinna verkar vara bevis nog. Juristen
            har emellertid en trumf i rockärmen även emot detta: adekvansläran.
            Juristen påstår att skadan inte har ”adekvat kausalitet”. Detta
            betyder på vanlig svenska att det inte är möjligt att bevisa att
            bilhandlaren blivit ruinerad just på grund av den felaktiga konfiskationen
            av hans rörelsekapital. Hans kreditgivare skulle kanske ha dragit
            sig tillbaka i alla fall, de är ju dock fria att göra som de vill.
            Bilhandlaren skulle själv ha sökt på bättre sätt minska skadan,
            i tid realisera sitt lager och sparka sina anställda försäljare
            och verkstadsarbetare, i stället för att fåfängt försöka rida
            ut krisen fram till dess konkursen var ett faktum. Det finns tusen
            sätt att skylla ifrån sig, när man blir krävd på pengar i skadestånd
            och inte vill betala.
          </p>
          <pb facs="riksdagen-motions-pdf/data/198384/mot_198384__309/mot_198384__309-003.pdf"/>
          <fw xml:id="i-WUas5e4iWRJdqNkCidV73j">
            Mot. 1983/84:309 12
          </fw>
          <p xml:id="i-NFbzMzQ7Uj1cVEfNZZNQgZ">
            Enligt en särskild rättsgrundsats anses det att den som sysslar
            med potentiellt farlig verksamhet får tåla att skadeståndsanspråk
            mot honom blir betraktade på oförmånligare sätt för skadevållaren
            än vad som annars gäller. Han förväntas t.ex. försäkra sig. Ett
            helt alldagligt exempel på dylik potentiellt farlig verksamhet
            är bilkörning. Den normala skadeståndskyldig- heten regleras sålunda
            genom föreskriften att skadan skall vara vållad genom fel eller
            försummelse (t. ex. skadeståndslagen 3 kap. 2 $, såvitt avser
            statens skadeståndsskyldighet), under det att man vid trafikskada
            bara begär att skadan skall ha uppkommit i följd av trafik (trafikskadelagen
            8 $; se även atomansvarighetslagen 5 och 6 $$, lagen ang. ansvarighet
            för skada i följd av järnvägs drift, 2 $, och lagen ang. ansvarighet
            för skada i följd av luftfart, 1 och 2 $$). Skillnaden är väsentlig
            och innebär att den skadelidandes bevisbörda kraftigt minskas
            i praktiken. Nu råkar den svenska juridiska traditionen ha utvecklat
            en fientlig inställning till bevisbörderesonemang, varför man
            högst ogärna velat uttrycka lättnaden för en skadelidande vid
            farlig verksamhet i dylika termer, även om verkligheten skulle
            enklast och bäst beskrivas i dylika termer. Anglosachsisk rätt
            ser helt annorlunda på detta praktiska problem och betraktar så
            att säga i princip en skadelidande som den svagare parten i en
            tvist om skadestånd. Liksom här :i Sverige måste naturligtvis
            den skadelidande bevisa att han lidit skada och att skadan kan
            läggas motparten till last på något sätt, så att det klart framstår
            att ett skadestånd skall utgå. Däremot behöver inte den svage
            skadelidande bevisa skadans storlek, utan han behöver bara göra
            ett rimligt påstående, varefter det åligger den starkare skadevållaren
            att anföra bevisning om att skadan inte överstiger något visst
            belopp. De skadestånd som därvid yrkas av skadelidande är normalt
            stötande höga för oss svenskar, men de skadestånd som döms ut
            brukar bli åtskilligt måttligare när skadevållaren eller hans
            försäkringsbolag gittat fullgöra sin bevisbörda. Det torde vara
            åtskilligt för tidigt att nu plädera för en omvänd bevisbörda,
            när det gäller fastställande av storleken av skadestånd i svensk
            rätt. När det däremot gäller frågan om en bevisbar skada skall
            anses ersättningsgill eller inte, finns det anledning att tillerkänna
            den skadelidande en bevislättnad gentemot det allmänna. En genomgång
            av de bestämmelser som gäller för statens och kommuns skadeståndsskyldighet
            ger vid handen, att denna är oskäligt begränsad inte bara ur den
            synpunkten, att lagen ej erkänner verksamheten som potentiellt
            farlig. Dessutom förekommer nämligen en begränsning som tar sikte
            på syftet med den skadevållande myndighetsutövningen, något som
            är ägnat att kraftigt nedsätta möjligheten att få skadestånd.
            Med stöd av dessa undantagsbestämmelser synes nu en doktrin utpuffas
            från statens sida, som talar om det vid myndighetsutövningen skyddade
            intresset, innebärande att somliga intressen såsom oskyddade saklöst
            kan kränkas, något som tydligtvis lämnar dörren öppen för allsköns
            illojal maktutövning.
          </p>
          <pb facs="riksdagen-motions-pdf/data/198384/mot_198384__309/mot_198384__309-004.pdf"/>
          <fw xml:id="i-Dfje9qdMpokPLaZLdsURSW">
            Mot. 1983/84:309 13
          </fw>
          <p xml:id="i-Bcybpd1gFCaMV5StC8GiUN">
            Traditionellt har statens skadereglering bedrivits med en oginhet
            och brist på generositet som allmänt framstått som obillig. I
            mannaminne lever ännu hur man mot den för mord oskyldigt dömde
            Esarparn, som satt i fängelse i åtskillig tid, gjorde gällande
            en motfordran på grund av att han erhållit fritt vivre på fångvårdsanstalt.
            Förhoppningsvis har det blivit bättre numera, men det är inte
            bra. Framför allt jordbrukare och andra näringsidkare är särskilt
            blottställda, eftersom så stor del av statens resurser härrör
            från beskattningen av de värden som där alstras, varför ett felaktigt
            myndighetsagerande kan medföra snabb ruin. De särskilda inskränkningar
            som representeras av skadeståndslagens 3 kap. 3 $ och 5 $ framstår
            mot denna bakgrund som mindre berättigade. Det måste till varje
            pris undvikas att stat och kommun med rätt eller orätt framstår
            som tyranniska och förtryckande, och till detta ändamåls vinnande
            kan en förbättrad skadereglering inte undvaras. Åberopande det
            anförda hemställs att riksdagen beslutar anta följande förslag
            till ändring i skadeståndslagen:
          </p>
          <p xml:id="i-6DAMHaYsrpRahnRNSAfhJX">
            Härigenom föreskrives i fråga om skadeståndslagen (1972:207)
            dels att i dess 3 kap. 3 $ och 5 $ skall upphöra att gälla, dels
            att kap. 2 $ skall ha nedan angivna lydelse.
          </p>
          <p xml:id="i-UQWHpsq3E44QabnUmZsTpK">
            Nuvarande lydelse
          </p>
          <p xml:id="i-W1ZfHaTQR2kGK5nC8hxXS6">
            2$
          </p>
          <p xml:id="i-LsRNaMRa1AZQma5UhnRtpW">
            Staten eller kommun skall ersätta personskada, sakskada eller
            ren förmögenhetsskada, som vållas ge- nom fel eller försummelse
            vid myndighetsutövning i verksamhet för vars fullgörande staten
            eller kommunen svarar. Vad som sägs i första stycket om kommun
            gäller också landstings- kommun, kommunalförbund, för- samling
            och kyrklig samfällighet.
          </p>
          <p xml:id="i-EB3UgJUvGSL236R2Qm6TEV" type="date">
            Stockholm den 10 januari 1984
          </p>
          <div xml:id="i-4zoCBvzLgfNYm55FQ7GzBb" type="signatureBlock">
            <p xml:id="i-XV9GdwyrgqfnRm1LWKDhNe" who="i-QF9w7weamuxjZGtJKPPkwp" type="signature">
              MARIANNE KARLSSON (c)
            </p>
          </div>
          <p xml:id="i-2Udg8owPuBkfMYTLjQuJoZ">
            Föreslagen lydelse
          </p>
          <p xml:id="i-LwzT7REekSr66f7NUW6Mky">
            Staten eller kommun skall ersätta personskada, sakskada eller
            ren förmögenhetsskada i följd av fel eller försummelse vid myndighetsutöv-
            ning i dess verksamhet. Vad som sägs i första stycket om kommun
            gäller också landstings- kommun, kommunalförbund, för- samling
            och kyrklig samfällighet.
          </p>
        </div>
      </div>
    </body>
  </text>
</TEI>
