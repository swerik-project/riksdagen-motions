<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03256">
  <teiHeader>
    <fileDesc>
      <titleStmt>
        <title>Ett starkt civilsamhälle</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3256 av Christer Nylander m.fl. (L)</title>
          <idno type="rdwebb">H8023256</idno>
          <rs type="number">3256</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023256/text</ref>
          <ref type="dokument_url_html">http://data.riksdagen.se/dokument/H8023256</ref>
          <ref type="dokumentstatus_url_xml">http://data.riksdagen.se/dokumentstatus/H8023256</ref>
          <ref type="docx">http://data.riksdagen.se/fil/D97DAD65-D1AB-4F7F-8B09-52E690102E6E</ref>
          <ref type="pdf">http://data.riksdagen.se/fil/941BE9E9-B801-42A4-949E-884343C00254</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DsBp3vZsMpeHQbqDgcFKSW" type="signed"/>
        <correspContext corresp="i-DsBp3vZsMpeHQbqDgcFKSW">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-5RbQ2JqT5vMte1AVZ9UHqW" type="submitted">
          <date when="2020-10-06"/>
          <time when="13:34:26"/>
        </correspAction>
        <correspAction xml:id="i-CXUniyLNi4TiD4KcrfCGNu" type="reviewed">
          <date when="2020-10-06"/>
          <time when="15:32:39"/>
        </correspAction>
        <correspAction xml:id="i-NcpyddVHw6WS29nCwfJFVP" type="referred">
          <date when="2020-10-14"/>
        </correspAction>
        <correspAction xml:id="i-3VEStBapQSKvwVyJkijYFP" type="assigned">
          <date when="2021-11-05"/>
          <time when="09:57:23"/>
        </correspAction>
        <correspContext corresp="i-3VEStBapQSKvwVyJkijYFP">
          <ref type="assignedTo">Kulturutskottet</ref>
        </correspContext>
        <correspAction xml:id="i-2mcgX9SMDyxQtV1FCnHTtL" type="behandlas_i"/>
        <correspContext corresp="i-2mcgX9SMDyxQtV1FCnHTtL">
          <ref type="uppgift">2020/21:KrU5</ref>
          <ref type="ref_dok_id">H801KrU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU5</ref>
          <ref type="ref_dok_titel">Det civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ULckr9hb3B1eeFxkucqSSJ" type="behandlas_i"/>
        <correspContext corresp="i-ULckr9hb3B1eeFxkucqSSJ">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HEHCg9XyhhQfzRaoktNzxE" type="motHeader">
        <div xml:id="i-4rkTTcvH4RhHQtVV3DhQU9" type="motTitle">
          Motion till riksdagen 2020/21:3256 av Christer Nylander m.fl.
          (L) Ett starkt civilsamhälle
        </div>
      </div>
      <div xml:id="i-RW55nKbp7tgvngZcrA3o6n" type="motBody">
        <div xml:id="i-FCZYxr5xdMDdvPkJDfNsQH" type="motProposal" subtype="förslag">
          <head xml:id="i-L1CifpqyhXDLcnVvT8TjAu">
            Förslag till riksdagsbeslut
          </head>
          <list xml:id="i-RCVhMH6mjh1fcBMWCpS7bG" style="ol">
            <item xml:id="i-AuEBFLaVSDt49AJEDsdyoh">
              Riksdagen ställer sig bakom det som anförs i motionen om åtgärder
              för att förbättra statens arbete med stöd till organisationer
              inom civilsamhället och tillkännager detta för regeringen.
            </item>
            <item xml:id="i-GjgapeyR2N6zhnmVetnoJZ">
              Riksdagen ställer sig bakom det som anförs i motionen om att
              säkerställa att de statliga stöden till civilsamhället bygger
              på långsiktighet och tydliga mål samtidigt som detaljstyrning
              stävjas och tillkännager detta för regeringen.
            </item>
            <item xml:id="i-SUG2Faz3vCsQ1XjjZsZWsr">
              Riksdagen ställer sig bakom det som anförs i motionen om fler
              reformer för att underlätta och stötta mindre, idéburna aktörer
              inom välfärdssektorn och tillkännager detta för regeringen.
            </item>
            <item xml:id="i-J31SDqxcQ1r7YX2TNDtE5L">
              Riksdagen ställer sig bakom det som anförs i motionen om att
              genomföra en samlad översyn av hur skattesystemet påverkar den
              civila sektorns möjligheter, villkor samt regelverk och tillkännager
              detta för regeringen.
            </item>
          </list>
        </div>
        <div xml:id="i-Sxud9guZGGb13H8N7etZVq" type="motContent">
          <head xml:id="i-YBD2DXx6diidDrP19YvChs" type="h1">
            Motivering
          </head>
          <p xml:id="i-WePZbRUhYToc2Q5yo6aiJv">
            Liberalerna menar allvar när vi säger att civilsamhället har
            lagt grunden för det samhälle vi i dag lever i. Redan för över
            200 år sedan slogs prästen Anders Chydenius för bönder­nas rätt
            att själva sälja sina varor på städernas marknader, fria från
            ständernas stadstul­lar. Liberaler inom kyrkor, nykterhetsrörelser
            och arbetarrörelse, på folkskolor och i akademien, på landet och
            i staden har banat väg för framväxten av det moderna välfärds­samhälle
            vi i dag tar för givet.
          </p>
          <p xml:id="i-8NEwcCBsnUSFxvdyGe8QnZ">
            Liberalerna menar att ett gott samhälle byggs underifrån. Vi
            ser inte civilsamhället som ett komplement till demokratin, tvärtom.
            Civilsamhället är demokratins ursprung och förutsättning. Det
            startar med att enskilda människor väljer att samarbeta, organise­ra
            sig eller starta föreningar och organisationer. Politiken och
            demokratin finns för att civilsamhället inte räcker till för vissa
            uppgifter – inte tvärtom. Det offentliga bör ses som ett komplement
            till civilsamhället; det är inte civilsamhället som är ett komplement
            som ska lösa sådant som det offentliga inte klarar av.
          </p>
          <p xml:id="i-URKtLcwp29h6X4CWe8HcwN">
            Liberalerna har både i regeringsställning och i opposition aktivt
            arbetat för att stärka civilsamhällets roll i samhället. Det är
            ett pågående arbete och det finns mycket kvar att göra. Det finns
            en enorm inneboende potential i civilsamhället och många organisatio­ner
            som både kan och vill tillföra viktiga värden som både offentliga
            och kommersiella aktörer saknar. Det är politikens uppgift att
            slipa ner trösklar och skapa goda förutsätt­ningar för ett levande
            och berikande civilsamhälle. Civilsamhällespolitiken måste också
            handla om att underlätta för civilsamhällesorganisationerna att
            göra det de själva önskar. Det är genom att vara fria och frivilliga
            som de blir en grundsten för vår demokrati.
          </p>
          <p xml:id="i-Mpsm6PhVAUoWGDdH2Q6J9E">
            Autonomi och frihet är viktiga hörnpelare i civilsamhället. Politiken
            ska inte styra över frivilliga krafter, engagemanget måste ske
            på civilsamhällets villkor. De måste själva få definiera sina
            syften, och dessa är sällan att leverera de tjänster som politiken
            bestämmer. Samtidigt finns det naturligtvis också destruktiva
            gemenskaper, människor som samarbetar i kriminella gäng, våldsbejakande
            rörelser och förtryckande strukturer. Det är en ibland grannlaga
            avvägning för civilsamhällespolitiken att se skillnad och dra
            gränser. Förenings- och mötesfriheten är ett av demokratins fundament,
            men det är inte en inskränkning av föreningsfriheten att inte
            få offentligt stöd om man inte delar demo­kratins fundamentala
            värderingar.
          </p>
          <p xml:id="i-TLLVtHsZdvDy6BZPYcuifc">
            Civilsamhällespolitiken måste också följa med i de senaste årens
            snabba framväxt av nya mötesplatser, med cirkulär ekonomi, crowdfunding
            och volontärarbete som inte sällan organiseras med hjälp av sociala
            medier. Det offentliga stödet till civilsamhället ska vara långsiktigt
            och ha tydliga ramar och mål. Barn- och ungdomsverksamhet samt
            verksamhet av, med och för grupper som annars har svårt att hävda
            sig bör vara prioriterat.
          </p>
          <head xml:id="i-NLbPgg4BCq74yYZKYdw9Dc" type="h2">
            Enklare och friare stöd till organisationer inom civilsamhället
          </head>
          <p xml:id="i-C9o12voHb8fuE9yCTFg7rz">
            Det finns många olika sorters civilsamhällesorganisationer, och
            de får många olika typer av statligt stöd. Barn- och ungdomsorganisationer
            får till exempel stöd från MUCF, Myndigheten för ungdoms- och
            civilsamhällesfrågor – om de inte samtidigt är en idrottsorganisation
            förstås, för då får de stöd genom Riksidrottsförbundet. Även etniska
            organisationer och hbtq-organisationer får sitt stöd genom MUCF.
            Trossamfund får stöd från Nämnden för statligt stöd till trossamfund,
            folkbildningsorganisationer genom Folkbildningsrådet, friluftsorganisationer
            genom Svenskt Friluftsliv medan pensionärs­organisationer och
            funktionshindersorganisationer kan söka stöd från Socialstyrelsen.
            De frivilliga försvarsorganisationerna får i sin tur stöd från
            Försvarsmakten och MSB, Myndigheten för samhällsskydd och beredskap.
          </p>
          <p xml:id="i-LroacDWFuwhWyPi7rgFwVS">
            Det är olika utgiftsområden i statsbudgeten, olika departement
            och olika regelverk som styr stödet. Ibland fördelas det av en
            myndighet, ibland av organisationerna själva genom en paraplyorganisation.
            Vissa typer av organisationer har särskilt förmånliga skatteregler,
            andra inte. En del av dessa skillnader är välmotiverade och handlar
            om att villkoren för olika typer av organisationer är olika. Andra
            skillnader är dock svårare att försvara och beror mer på att stödet
            har tillkommit vid olika tidpunkter och av olika orsaker.
          </p>
          <p xml:id="i-XEQiqGBmhSdhs1N1g5qpak">
            Vi vill se en samlad översyn av de olika statliga stöden till
            civilsamhället. Grund­inställningen ska vara att de ska bygga
            på långsiktighet, tydliga mål och en skarp upp­följning av målen
            – men inte detaljstyrning. Möjligheten för civilsamhällets organisa­tioner
            att egenfinansiera sin verksamhet bör stärkas. I det sammanhanget
            behöver även regelverk och kontrollsystem skärpas så att extremistiska
            och våldsbejakande rörelser inte kan få stöd. Januariavtalets
            skrivningar om att inga offentliga medel ska utbetalas till föreningar
            eller religiösa samfund som genomför barnvigslar eller sanktionerar
            annan hedersrelaterad brottslighet är en självklar del i detta,
            men mer behöver göras. I syfte att motverka fusk i verksamheter
            som ingår i bidragssystemen måste arbetet med uppföljning och
            kontroll stärkas på bred front. Det är viktigt att det finns välfungerande
            kontrollmekanismer på alla nivåer, både lokalt och centralt.
          </p>
          <p xml:id="i-Fkyf7ZQvmNd8VWgJvT8rrU">
            Den byråkratiska bördan på civilsamhällesorganisationerna bör
            minskas. Offentliga regelverk som skatteregler och bidragsregler
            måste ta hänsyn till att en ideell förening har en annan administrativ
            kapacitet än ett kommersiellt företag. Det handlar bland annat
            om de komplikationer som finns till följd av EU-samarbetet.
          </p>
          <p xml:id="i-B8jLDubmrwi36xAyWGNdKg">
            Föreningslivet är en värdefull tillgång i det svenska samhället.
            Men det som i vårt land är en självklarhet är ovanligt utanför
            Norden. Det skapar en särskild utmaning i relation till EU-rätten
            att det som hos oss bedrivs i föreningar med allmännytta och medlemsnytta
            i fokus organiseras på annat sätt i andra länder. Det kan leda
            till, och har lett till, kulturkrockar när regelverk som har sitt
            ursprung i EU-samarbetet ska imple­menteras i Sverige där ideella
            föreningar kan komma att likställas med vinstdrivande företag.
            Regler som i grunden handlat om att upprätthålla fri konkurrens
            och fri rörlig­het för människor, varor och tjänster har blivit
            regler som försvårar vardag och utveck­ling i icke vinstdrivande
            föreningar. Denna fråga tas bland annat upp i ”Palett för ett
            stärkt civilsamhälle” (SOU 2016:13).
          </p>
          <p xml:id="i-DPdNHSfz1bAqdBMd5x6vWb">
            Det är centralt att ideella allmännyttiga föreningar inte ska
            bedömas efter strikt marknadsekonomiska principer. Regeringen
            bör skyndsamt ta initiativ till att klargöra det EU-rättsliga
            läget vad gäller situationer då ideell verksamhet strider mot
            EU:s kon­kurrensregler. Utifrån det klargörandet bör regeringen
            säkerställa att föreningslivet kan behålla sin särart ur ett konkurrensrättsligt
            perspektiv.
          </p>
          <head xml:id="i-RKft3FZG8pbVXqQCAGgS8J" type="h2">
            Bättre villkor för idéburna aktörer i välfärden
          </head>
          <p xml:id="i-JPwxdJUqLykwhVf7875JBM">
            Genom den sakpolitiska överenskommelsen mellan Socialdemokraterna,
            Miljöpartiet, Centerpartiet och Liberalerna har vi gemensamt uttalat
            att ”den enskildas valfrihet är en central del av den svenska
            välfärdsmodellen. Därför behövs en mångfald av aktörer och goda
            villkor för enskilt drivna verksamheter inom välfärden som underlättar
            den enskil­des aktiva val. Regeringen kommer inte att driva eller
            arbeta vidare med förslag om vinstförbud eller andra förslag med
            syftet att införa vinstbegränsningar för privata aktö­rer i välfärden.
            Höga kvalitetskrav ska vara styrande”, samt att förslag kommer
            läggas för att säkerställa att alla aktörer inom välfärden oavsett
            driftform har likvärdiga villkor. Inom den ramen anser Liberalerna
            att det är särskilt angeläget att förbättra förutsättning­arna
            för idéburna aktörer.
          </p>
          <p xml:id="i-HsjoJBoPMTAhCaM4XsFoFv">
            Liberalerna bidrog under alliansregeringens tid till att förbättra
            förutsättningarna för idéburna aktörer i välfärdssektorn. Men
            det finns fortfarande mycket kvar att göra. Krång­liga upphandlingsregler,
            dyra tillstånd och en tung byråkrati försvårar för små aktörer.
            Stora kapitalstarka koncerner köper upp de mindre verksamheterna,
            eller så tvingas de lägga ned. Detta får till följd att medborgarnas
            valfrihet minskar. Möjligheterna att göra karriär i ofta kvinnodominerade
            yrken minskar. De offentliga monopolen ersätts av privata monopol.
          </p>
          <p xml:id="i-JjFcazVy6FzGrYXdHbEsDe">
            Åtgärder för att värna och utveckla den idéburna verksamheten
            är viktiga att få fram för att bevara mångfalden såsom det var
            tänkt när de offentliga monopolen luckrades upp. Non-profit-företagens
            möjligheter att finansiera investeringar i välfärden bör förbättras.
            Det kan göras genom att exempelvis Almi får ett särskilt uppdrag
            att erbjuda lån anpassade för civilsamhällets förutsättningar.
            Utvidga verksamheten med IOP, idé­buret offentligt partnerskap,
            där civilsamhällets aktörer och offentlig sektor samverkar kring
            gemensam verksamhet.
          </p>
          <p xml:id="i-JgQgzcVL4GNyaXv5LLVe7G">
            Regelverk och upphandlingar bör utformas så att det är möjligt
            för civilsamhällets aktörer att agera som leverantörer. För att
            göra det möjligt för fler att leverera så bör man anpassa den
            volym som upphandlingen berör. LOV bör vara huvudregeln och LOU
            undantaget vid offentligt finansierad tjänsteproduktion med privata
            aktörer. Det behövs en samlad översyn av hur skattesystemet påverkar
            den civila sektorns möjligheter att bli en starkare aktör inom
            välfärdsarbetet. För det krävs att det finns en insikt om den
            civila sektorns unika förutsättningar och utmaningar.
          </p>
        </div>
        <div xml:id="i-NV52V15bLqRoQJuDbPUHJB" type="signatureBlock">
          <list xml:id="i-MHp8JyHF4fQF2U5FbL3A9J">
            <item xml:id="i-3dbRZvScL3erjFwo9jDugd" type="signature">
              Christer Nylander (L)
            </item>
            <item xml:id="i-QJ2BUUKGTbFojhmCXqsmrG" type="signature">
              Johan Pehrson (L)
            </item>
            <item xml:id="i-TWjobzHRHyW8UGDAJnM3jz" type="signature">
              Maria Nilsson (L)
            </item>
            <item xml:id="i-WUzXLuUorTRzmMHwj44Ee4" type="signature">
              Lina Nordquist (L)
            </item>
            <item xml:id="i-QvmwmMZrG6kumZKqRLL15C" type="signature">
              Gulan Avci (L)
            </item>
            <item xml:id="i-5gy79DJiMvvSsiviU867hN" type="signature">
              Mats Persson (L)
            </item>
            <item xml:id="i-5bPetFhASyX8rD34UYukjB" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
