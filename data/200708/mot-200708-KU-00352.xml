<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00352">
  <teiHeader>
    <fileDesc>
      <titleStmt>
        <title>Utökat ansvar för statschefen</title>
        <author corresp="i-9xarzmckV5SS8EyJPN5b3x">av Hans Wallmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utökat ansvar för statschefen</title>
          <idno type="rdwebb">GV02K352</idno>
          <rs type="number">K352</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K352/text</ref>
          <ref type="dokument_url_html">http://data.riksdagen.se/dokument/GV02K352</ref>
          <ref type="dokumentstatus_url_xml">http://data.riksdagen.se/dokumentstatus/GV02K352</ref>
          <ref type="doc">http://data.riksdagen.se/fil/59FB8BB5-BC22-4EE3-BF73-D30B061619EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SuXvNqKGb11GSFi9P1fB8m" type="signed"/>
        <correspContext corresp="i-SuXvNqKGb11GSFi9P1fB8m">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-HwMBWYtqF1Zg9dLMFjTzMc" type="referral">
          <date when="2007-10-16"/>
        </correspAction>
        <correspAction xml:id="i-ViJrg8LLsHJK7rtm5MgPrm" type="dismissal">
          <date when="2007-10-16"/>
        </correspAction>
        <correspAction xml:id="i-HiPxc1STG1JvtD3nBobgWc" type="numbering">
          <date when="2007-10-08"/>
        </correspAction>
        <correspAction xml:id="i-4TAZjn1GczUKcHine1kW49" type="submission">
          <date when="2007-10-04"/>
        </correspAction>
        <correspAction xml:id="i-BSBfMWUZaKDeUqwtjDvuN7" type="transfer">
          <date when="2007-10-04"/>
        </correspAction>
        <correspAction xml:id="i-RW679hj46AjsxyZCpi2gzq" type="assigned"/>
        <correspContext corresp="i-RW679hj46AjsxyZCpi2gzq">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Rq2ZAZ7NZB2UceBasDvfwE" type="motBody">
        <div xml:id="i-GpoupBFS2mmLutjV2muViG" type="motProposal" subtype="förslag">
          <head xml:id="i-9Wm6dU9eLdcejtGpAfVpm4">
            Förslag till riksdagsbeslut
          </head>
          <p xml:id="i-CHN16qXs4PjqCmcz6TqgXJ">
            Riksdagen tillkännager för regeringen som sin mening vad som
            anförs i motionen om utökat ansvar för statschefen.
          </p>
        </div>
        <div xml:id="i-ULbns1zSxJQ5VkWmGfupuv" type="motContent">
          <head xml:id="i-G11dTuaKATQncnyykqzTJq" type="h1">
            Motivering
          </head>
          <p xml:id="i-4tPSo7Tf1HLnV86bSz17dj">
            Sedan regeringsformen 1974 (baserad på den så kallade Torekovskompromissen)
            har Sverige, som en av få konstitutionella monarkier, en ordning
            där det inte är statschefen utan riksdagens talman som föreslår
            riksdagen regeringsbildare efter varje val. Det är en modell med
            synbara svagheter.
          </p>
          <p xml:id="i-SkPFH4unD6CV5R46nCCo9K">
            När ett riksdagsval har lett till en ny riksdagsmajoritet och
            därmed ofta ett nytt regeringsunderlag så är det med dagens system
            likväl den av den avgående riksdagen utsedde talmannen som ska
            sondera terrängen för vem som ska få förtroendet att bli föreslagen
            som statsminister och regeringsbildare. Så skedde exempelvis efter
            Allians för Sveriges valseger 2006, en situation som nu ändå kom
            att hanteras med stor värdighet och skicklighet tack vare talmannen
            Björn von Sydows (s) person.
          </p>
          <p xml:id="i-YWGBvJuf7MThHwkCR9Gksg">
            I Sverige har det utvecklats en praxis kring att talmannen hämtas
            från det politiska block som har majoritet i riksdagen. I praktiken
            har detta inneburit att riksdagens talman vid flera tillfällen
            tvingats föreslå en av sina politiska motståndare som regeringsbildare.
            Talmannen får i detta fall dubbla roller, dels utsedd av en tidigare
            riksdagsmajoritet, dels i opposition mot den nuvarande.
          </p>
          <p xml:id="i-L2j2vfqumNtQd5Pu9riYyo">
            En alternativ modell kan vara den som tillämpas såväl i de flesta
            republiker som i de flesta av de europeiska konstitutionella monarkierna,
            där det är statschefen som föreslår regeringsbildare. Fördelarna
            med detta är flera. Innehavaren av statschefsämbetet skiftar aldrig
            direkt med en ny parlamentarisk majoritet utan har sin ställning
            garanterad antingen genom direkta eller indirekta val eller som
            i Sveriges fall genom vår monarki. Statschefen är aldrig därför
            direkt inblandad i de parlamentariska striderna utan kan stå över
            dessa. När den parlamentariska majoriteten förändras kan statschefen
            fungera som en opartisk samtalsledare utan att behöva bli misstänkt
            för att sätta sitt eget partis vilja framför riksdags- och därmed
            folkmajoritetens.
          </p>
          <p xml:id="i-PRbdMXPZ9qVqiJhsUidJBF">
            Att frigöra talmannen från ansvaret att föreslå regeringsbildare
            kan stärka talmansämbetet i dess funktion att i sin ledning av
            riksdagsarbetet inte behöva känna sig som partipolitiker i första
            hand och som hela riksdagens representant först i andra hand.
            På samma sätt som talmannen idag naturligt avstår från att delta
            i riksdagens voteringar kan hon eller han i framtiden slippa ansvaret
            att som partipolitiker behöva föreslå regeringsbildare.
          </p>
          <p xml:id="i-4E4VSt8FdWWVAJecpYWVLH">
            En förändrad ordning kring talmannens respektive statschefens
            roll vid regeringsbildande kräver självfallet en ordentlig utredning
            innan det kan bli verklighet. Det är en process som kan ta tid
            men som skulle vara bra för såväl statschefsämbetet som för regeringen
            och riksdagen.
          </p>
        </div>
        <div xml:id="i-SexQhV69ME46BrxvSAZ1n6" type="signatureBlock">
          <list xml:id="i-CKACx6nkvK5wxRWj8ygJ1y">
            <item xml:id="i-RUPb3fkvSo2MSgc1T6KiFq" who="i-9xarzmckV5SS8EyJPN5b3x" type="signature">
              Hans Wallmark (m)
            </item>
          </list>
        </div>
      </div>
    </body>
  </text>
</TEI>
