<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00202">
  <teiHeader>
    <fileDesc>
      <titleStmt>
        <title>Fortsatt uppvärdering av friluftsrörelsen</title>
        <author corresp="i-24CbHNwsRznss4Yas6HseU">av Anita Brodén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt uppvärdering av friluftsrörelsen</title>
          <idno type="rdwebb">GZ02Kr202</idno>
          <rs type="number">Kr202</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr202/text</ref>
          <ref type="dokument_url_html">http://data.riksdagen.se/dokument/GZ02Kr202</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr202</ref>
          <ref type="doc">http://data.riksdagen.se/fil/BA9C86D3-6636-466E-8CE3-7150BAF5699C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K2GqHqbWMYZfnY7K31HraY" type="signed"/>
        <correspContext corresp="i-K2GqHqbWMYZfnY7K31HraY">
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction type="numbering" xml:id="i-54Lx1sqzqYR9ueehKsaBpW">
          <date when="2011-09-29"/>
        </correspAction>
        <correspAction type="submission" xml:id="i-BKo7fE7dKqSCSALrT7KTSQ">
          <date when="2011-09-27"/>
        </correspAction>
        <correspAction type="transfer" xml:id="i-YGSKMsH8XwqFEuMoV6Eq3q">
          <date when="2011-09-27"/>
        </correspAction>
        <correspAction type="assigned" xml:id="i-5QuXQr7SSCDitXRs9u37hS"/>
        <correspContext corresp="i-5QuXQr7SSCDitXRs9u37hS">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Kna2yoxp3XNP1XEmepLh8u">
            Förslag till riksdagsbeslut
          </head>
          <list style="ol">
            <item xml:id="i-FncBLtvraCfjfLvDK9CVNR">
              Riksdagen tillkännager för regeringen som sin mening vad som
              anförs i motionen om värdet av att ambitionen, i samband med Idrottslyftet,
              om en ökad samverkan mellan idrottsrörelsen och friluftsrörelsen
              efterlevs.
            </item>
            <item xml:id="i-QCqXsXdyviawrJSDLbqdWc">
              Riksdagen tillkännager för regeringen som sin mening vad som
              anförs i motionen om att i större utsträckning använda sig av
              friluftsrörelsens potential i folkhälsoarbetet.
            </item>
            <item xml:id="i-HcrPJgvBjfEygLBjNZWZ9">
              Riksdagen tillkännager för regeringen som sin mening vad som
              anförs i motionen om att i större utsträckning använda sig av
              friluftsrörelsens potential för att öka förståelsen för naturens
              miljö- och kulturvärden.
            </item>
            <item xml:id="i-WYkqkicAYr2SFkTAWyozqE">
              Riksdagen tillkännager för regeringen som sin mening vad som
              anförs i motionen om att i större utsträckning använda sig av
              friluftsrörelsens potential i integrationsarbetet.
            </item>
            <item xml:id="i-LUn64iV3rfrF5BKRc9ZK33">
              Riksdagen tillkännager för regeringen som sin mening vad som
              anförs i motionen om att inbegripa vikten av friluftsaktiviteter
              i statliga och kommunala beslut och satsningar.
            </item>
            <item xml:id="i-8qJy2aSj4o9qRgavHxkXf8">
              Riksdagen tillkännager för regeringen som sin mening vad som
              anförs i motionen om vikten av fortsatt friluftsforskning. 1
            </item>
            <item xml:id="i-QE3qYhvdwCdfD8QYp4yTvf">
              Riksdagen tillkännager för regeringen som sin mening vad som
              anförs i motionen om naturturismens potential. 2
            </item>
          </list>
          <p xml:id="i-MgL9WCkT3h6iN1MxWyeBKN">
            1 Yrkande 6 hänvisat till UbU.
          </p>
          <p xml:id="i-4zJjn9wga5aNYnsFfKgofT">
            2 Yrkande 7 hänvisat till NU.
          </p>
        </div>
        <div type="motContent">
          <head type="h1" xml:id="i-Di5Bahe4G7h5fjjz64ZuTu">
            Motivering
          </head>
          <p xml:id="i-vWnp7J5GpCQWekc6DLLTT">
            Regeringen fattade den 8 juli 2010 beslut om propositionen 2009/10:238
            Framtidens friluftsliv. I propositionen framgår att målet för
            friluftspolitiken är att stödja människors möjligheter att vistas
            i naturen och utöva friluftsliv. Det var en historisk händelse
            då det är den första friluftspropositionen i Sverige.
          </p>
          <p xml:id="i-QabuNnXdFyP3wj8g7Zprb">
            Propositionen behandlar den viktiga frågan om att Svenskt Friluftsliv
            ska fördela de statliga medlen till friluftsorganisationerna från
            och med år 2011. Propositionen ger status åt allt det arbete som
            läggs ned inom friluftsorganisationerna och visar samtidigt på
            vilken vikt regeringen sätter på friluftslivet. Det är värdefullt
            att ett arbete pågår för att skapa en effektiv samordning av friluftsfrågorna,
            ett arbete uppdelat på 10 målgrupper med deltagare från berörda
            20 myndigheter samt organisationer inom friluftslivet.
          </p>
          <p xml:id="i-PwvAbkFfG3BsL8HQRy7X5i">
            Vi har tidigare motionerat om att uppvärdera friluftsrörelsens
            viktiga arbete och anser att den lagda propositionen är en god
            grund att bygga på.
          </p>
          <p xml:id="i-RwNmBkKfg9C1fbYAvs6syq">
            Friluftsverksamheten engagerar över 2 miljoner medlemmar, varav
            drygt 300 000 barn och ungdomar, i allt från orientering och scouting
            till hundklubbar, cykling och sportfiske. Få av oss hade känt
            till innebörden av den svenska allemansrätten om inte Svenskt
            Friluftsliv tagit ett stort ansvar för att förmedla och skapa
            intresse för att tillvarata allemansrättens unika möjligheter.
          </p>
          <p xml:id="i-NX563bREGDgPoHyyvoYpf8">
            Många är vi som har friluftsrörelsens 21 medlemsorganisationer,
            tiotusentals klubbar och föreningar och hundratusentals ideellt
            arbetande eldsjälar att tacka för ett innehållsrikare och hälsosammare
            liv.
          </p>
          <p xml:id="i-UTxBhrZspMNU7DeiJ5Mtmf">
            Friluftsverksamheten omsätter enligt en nyligen publicerad rapport
            närmare 100 miljarder kronor per år på friluftsaktiviteter, varav
            72 miljarder kronor i Sverige. Utgifterna läggs, enligt professor
            Peter Fredman, på vardagsnära aktiviteter. Fredmans helt nyligen
            publicerade studie visar vidare att friluftslivets förädlingsvärde
            i den svenska ekonomin uppgår till drygt 34 miljarder kronor och
            bidrar till 75 600 arbetstillfällen.
          </p>
          <p xml:id="i-53cqZrAtVGVq9QhLZRKhHh">
            Denna studie belyser med all önskvärd tydlighet hur friluftslivet
            också bidrar till samhällsekonomin. Det är angeläget att fortsatt
            forskning sker inom området för att framtida satsningar ska kunna
            byggas på vetenskaplig grund. Friluftsrörelsen erhåller 25 miljoner
            kronor i statsbidrag.
          </p>
          <p xml:id="i-6eo55yWomgUHNCLiptr1PK">
            Friluftsrörelsens betydelse för integrationen är stor och kan
            utvecklas ytterligare. Barn och ungdomar, inte minst från andra
            kulturer, behöver stöd och vägledning för att känna sig trygga
            i naturen. Gemenskapen i en barn/ungdomsgrupp är ett led i en
            lyckosam integration
          </p>
          <p xml:id="i-WfGZkufo5ccxHBa2dDX51e">
            I Folkpartiets nyligen presenterade idrottsprogram lyfter vi
            bland de idrottspolitiska målen fram att vi vill stärka det fria
            och ideella föreningslivet i Sverige och att motions- och friluftslivet
            ska bidra till att stärka folkhälsan hos både unga och gamla.
            Detta hör väl ihop med friluftsverksamhetens ambitioner. Precis
            som vi i Folkpartiet lyfter fram idrottsrörelsens vikt i vårt
            samhälle anser vi det också vara hög tid att uppvärdera friluftsrörelsens
            arbete. Det är därför viktigt att regeringens idrottslyft ska
            innebära en ökad samverkan mellan idrottsrörelsen och friluftslivet.
            Vi välkomnar det arbete som nu pågår för att uppnå en breddning
            av idrottslyftet och utgår från att Riksidrottsförbundet ska se
            värdet av en ökad integration med friluftsrörelsen.
          </p>
          <p xml:id="i-GqxJogpXiihHcoAKwxnQ5">
            Såväl idrotten som friluftslivet är viktiga för att sätta människor
            i rörelse för en bättre folkhälsa. Friluftsliv och idrott är dessutom
            ofta ömsesidigt stödjande. För många människor är det skönt att
            genom friluftslivets försorg få utöva fysiska aktiviteter utan
            krav på prestation, för andra är tävlingsmomentet i idrottsutövningen
            en stor sporre. Många är de OS- och VM-medaljörer som börjat karriären
            inom friluftslivet, upptäckt sin talang och därefter tagit steget
            vidare in i elitidrotten, för att senare återkomma till friluftslivet.
          </p>
          <p xml:id="i-EZkdyj9zjwhKZWSoiUVGJ9">
            För att kunna förbättra folkhälsan, öka förståelsen för natur-
            och kulturresurserna och erbjuda ett rikt friluftsliv är de ideella
            organisationernas arbete oersättligt. I lågkonjunktur med hög
            arbetslöshet har friluftsrörelsen en än större betydelse. Friluftsorganisationerna
            erbjuder det sociala nätverket och ett aktivt alternativ som all
            erfarenhet visar förbättrar såväl fysisk som psykisk hälsa och
            underlättar vägen tillbaka från utanförskap. Och det behövs dessutom,
            enligt Svenskt Friluftsliv, en politik med tydliga visioner och
            mål, ändamålsenlig lagstiftning och infrastruktur, goda ekonomiska
            resurser och en lämplig organisation av samhällets insatser.
          </p>
          <p xml:id="i-UuUveErf1L45huxjx85Zu8">
            Friluftsliv och hälsa hör ihop. Naturen har en väldokumenterad
            positiv effekt på oss människor. De försök som gjorts, i bland
            annat Östergötland, att receptbelägga friluftsliv för att ersätta
            eller komplettera övrig läkemedelsbehandling har givit goda resultat.
            Hälften av deltagarna i försöken upplever att symptomen minskat,
            och hela 70 procent är mer fysiskt aktiva efter 12 månader. Samverkan
            mellan sjukvården och Svenskt Friluftsliv skulle kunna utökas
            väsentligt, men givetvis ska denna insats följas av en skälig
            ersättning.
          </p>
          <p xml:id="i-B3H5QANdRzEVpqH8U9vexS">
            Naturturismen ökar i Sverige. Många efterfrågar möjligheten att
            under sakkunnig ledning, eller på egen hand, uppleva naturen.
            Det är av stor vikt att ta tillvara denna potential samt underlätta
            för naturturistföretag att kunna bedriva sina verksamheter, då
            de innebär en förbättrad folkhälsa, ökad kunskap om sambanden
            i naturen samt ökade turistintäkter.
          </p>
          <p xml:id="i-8H7UGbzFBdqS1Tqy12n3HN">
            Nyligen meddelade Folkhälsoinstitutet att över hälften av svenskarna
            i åldrarna 65 till 84 år konsumerar blodtryckssänkande mediciner
            samt att en tredjedel i samma grupp dagligen äter läkemedel för
            att minska blodfetterna.
          </p>
          <p xml:id="i-LZ5cGWCLubUBHJJuHRNQ5y">
            Forskare vid Lunds universitet har konstaterat att brist på fysisk
            aktivitet kostar samhället 6 miljarder kronor varje år. Forskning
            har också visat att friluftsorganisationernas aktiva insatser
            leder till att människor lever ett aktivare och hälsosammare liv.
            Motion på recept samt förebyggande hälsofrämjande motionsinsatser
            som Svenskt Friluftsliv erbjuder kan såväl förlänga livet som
            ge ökad livskvalitet.
          </p>
          <p xml:id="i-2ifLShsY4Hw3MQVHknRwbb">
            Friluftsliv, natur- och miljövårdspolitiken är beroende av varandra.
            Den stadsnära skogen är en ovärderlig tillgång för många människor.
            Folkpartiet värdesätter allemansrätten mycket högt och menar att
            det är nödvändigt med ständig information om vad rätten innebär,
            för att säkerställa att den inte urholkas. Den översyn som Naturvårdsverket
            initierat angående allemansrätten välkomnar vi, då det kan krävas
            ett förtydligat ansvar för att allemansrätten ska värnas och främjas.
          </p>
          <p xml:id="i-LAP6oAngebGofMVDtup3re">
            Friluftsorganisationer har likaså en viktig roll att spela för
            våra barn och ungdomar. De kan erbjuda en mötesplats där kultur,
            kön och social bakgrund har underordnad betydelse och ge möjlighet
            till ny gemenskap.
          </p>
          <p xml:id="i-NKB6QpeBzrRt7LUAtqerR2">
            Utan ett livaktigt ideellt friluftsliv skulle vårt samhälle bli
            betydligt fattigare. Vårt politikeransvar handlar om att möjliggöra
            för alla engagerade människor och organisationer att verka genom
            långsiktiga ekonomiska ramar samt tydliga politiska mål, och därigenom
            berika Sverige.
          </p>
          <p xml:id="i-X2iFum3op6PCUQquetLfxK">
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-RTFF5SxxKkuddWXd7CttNh" who="i-24CbHNwsRznss4Yas6HseU">
              Anita Brodén (FP)
            </item>
            <item xml:id="i-WZVGRU6wLDvGaCZd3qRLq7" who="i-Nywj47pd422wBAiv8K2vPV">
              Jan Ertsborn (FP)
            </item>
            <item xml:id="i-DnkpcmWuawLxLEHCBxaxD6" who="i-D6V9ti7ETxin1WbJjDaShE">
              Nina Lundström (FP)
            </item>
            <item xml:id="i-5Nze96tRT82PcePqodVknD" who="i-RDeqY3mXLBtUS9bixjvHS">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
