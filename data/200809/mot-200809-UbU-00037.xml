<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00037">
  <teiHeader>
    <fileDesc>
      <titleStmt>
        <title>med anledning av prop. 2008/09:199 Högre krav och kvalitet i den nya gymnasieskolan</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:199 Högre krav och kvalitet i den nya gymnasieskolan</title>
          <idno type="rdwebb">GW02Ub37</idno>
          <rs type="number">Ub37</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub37/text</ref>
          <ref type="dokument_url_html">http://data.riksdagen.se/dokument/GW02Ub37</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub37</ref>
          <ref type="doc">http://data.riksdagen.se/fil/030BB4E8-358B-488E-B4B2-4FAEF12C04A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9pcUHApEp7neyQCbxLZaMA" type="basedOn"/>
        <correspContext corresp="i-9pcUHApEp7neyQCbxLZaMA">
          <ref>Proposition 2008/09:199</ref>
        </correspContext>
        <correspAction xml:id="i-UPJ9U6jGWuAPmo9NnGKY8P" type="signed"/>
        <correspContext corresp="i-UPJ9U6jGWuAPmo9NnGKY8P">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-XTPxe9mhwjcdbXvdPRYztR" type="referral">
          <date when="2009-06-12"/>
        </correspAction>
        <correspAction xml:id="i-KS1zHSSeWHCZNjvF191WcN" type="dismissal">
          <date when="2009-06-11"/>
        </correspAction>
        <correspAction xml:id="i-N4HauiycMvVUjW7qiqwAoy" type="dismissal">
          <date when="2009-06-11"/>
        </correspAction>
        <correspAction xml:id="i-VVTHdsPSLY9k1XfWh9Cuf9" type="transfer">
          <date when="2009-06-10"/>
        </correspAction>
        <correspAction xml:id="i-UNh2gJRKiX1YGkD1J6Byn1" type="submission">
          <date when="2009-06-10"/>
        </correspAction>
        <correspAction xml:id="i-BqbGpCzv7X8a8CMU55bZ3r" type="assigned"/>
        <correspContext corresp="i-BqbGpCzv7X8a8CMU55bZ3r">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GfSLP4epFMKoV3xvPRNuN2" type="motBody">
        <div xml:id="i-Vp1VeydcFMJvTPz2HRLvEi" type="motProposal" subtype="förslag">
          <head xml:id="i-PEyTxivd18SJN97PAz9v6k">
            1 Förslag till riksdagsbeslut
          </head>
          <p xml:id="i-Jx3q1DKHqHDDGnkNyq2AfH">
            Riksdagen avslår proposition 2008/09:199 Högre krav och kvalitet
            i den nya gymnasieskolan.
          </p>
        </div>
        <div xml:id="i-G9rGdevWPjjZ2mnz2VaEr" type="motContent">
          <head xml:id="i-3KmngKwA18qd9wR9s6DW8w" type="h1">
            2 Inledning
          </head>
          <p xml:id="i-SsNDmeL2w9Yo4WKNmqRSHo">
            Miljöpartiet de gröna anser att framtidens gymnasium måste erbjuda
            eleverna såväl bredd och mångfald som djup och specialisering.
            Eleverna ska inte redan i grundskolan vara tvingade att bestämma
            sig för om de vill studera vidare efter gymnasiet eller inte.
            Miljöpartiet vill exempelvis att en naturbrukare ska kunna läsa
            vidare till veterinär, ett vårdbiträde till sjuksköterska och
            en elektriker till ingenjör.
          </p>
          <p xml:id="i-XhESu5phDDKh2aTn1AGbCw">
            Miljöpartiet vill skapa en ökad flexibilitet för eleverna. Elever
            på alla program, såväl yrkes- som studieförberedande, ska få möjlighet
            att studera med villkor som passar dem. Är man en mycket begåvad
            elev ska man kunna läsa fler kurser och meritera sig på det sättet.
            Är man flerspråkig ska man kunna utveckla sina kunskaper i modersmålet.
            Är man skoltrött eller får ett jobb som man vill prova på, ska
            man kunna ta en paus i utbildningen eller avsluta den i förtid
            men få tydliga dokument som ger en möjlighet att komma tillbaka
            och slutföra utbildningen på gymnasiet eller inom vuxenutbildningen.
            Detta oberoende av vilket program man går på.
          </p>
          <head xml:id="i-RDQxXuGRGziDxwhgTAwrPo" type="h1">
            3 Gymnasieprogrammens utformning
          </head>
          <head xml:id="i-QLUa4QBeFaRAoJpZcRQ1hb" type="h2">
            3.1 En sammanhållen gymnasieskola
          </head>
          <p xml:id="i-W9wckAPZqq1r9KK4DUbXnJ">
            Gymnasieskolan ska rusta eleverna för framtiden, oavsett om den
            finns inom högre utbildning eller på arbetsmarknaden. Därför anser
            Miljöpartiet att regeringens förslag till förändring av gymnasieskolans
            struktur är felaktig. Regeringen föreslår att de yrkesförberedande
            programmen ska förändras så att de inte längre ger behörighet
            till fortsatta studier inom högskolan. Undervisningen i ämnen
            som svenska, engelska och matematik ska ned på ett minimum och
            ersättas av mer tid åt utbildningarnas karaktärsämnen.
          </p>
          <p xml:id="i-39Ti57C58BHWxbiEy9hK61">
            Miljöpartiet ser fler problem med denna förändring. För det första
            rör det elevernas anställningsbarhet. Företagen vill ha anställda
            som har högskolebehörighet. Arbetsmarknaden har förändrats och
            i dag behövs kunskaper även i de teoretiska ämnena. Regeringen
            skriver i propositionen att avsikten med den nya utformningen
            av yrkesprogrammen är att öka elevernas anställningsbarhet. Det
            är i det sammanhanget anmärkningsvärt att man inte lyssnar på
            branscherna och tar hänsyn till vad de efterfrågar i utformningen
            av utbildningarna.
          </p>
          <p xml:id="i-9CVPUqN4Q17fLPGvryg3KR">
            Ett annat stort problem är naturligtvis att regeringen gör det
            svårare för dem som gått yrkesprogram att läsa vidare på högskola.
            Regeringen konstaterar att det i dag är en betydande andel som
            går vidare till högskoleutbildning från yrkesprogram. Av dem som
            slutförde sina studier på yrkesprogram 2004/05 hade 22 % påbörjat
            högskolestudier tre år senare. Tio % läste vidare direkt efter
            examen. (Källa: Högskoleverket.) Det ser Miljöpartiet som något
            mycket positivt. Men det kommer att bli betydligt färre med regeringens
            förslag, eftersom de måste läsa in behörighet utöver sina heltidsstudier.
          </p>
          <p xml:id="i-2GvXJZBGJhihXgpsz3prpu">
            Även om de som går yrkesprogrammet använder hela det individuella
            valet till att läsa in ämnen de behöver för sin högskolebehörighet
            behöver de enligt regeringens förslag läsa in ytterligare 300
            poäng. Det motsvarar nära en termins studier. Arbetsbördan för
            elever som vill gå en yrkesutbildning men också ha högskole­behörighet
            blir betydligt högre än för elever på studieförberedande program.
            Det tycker inte Miljöpartiet är rimligt.
          </p>
          <p xml:id="i-2uxMAwTdqp8namQgsz1JZU">
            Regeringen försöker kompensera för detta genom att införa en
            rätt för elever som gått yrkesprogram att läsa in högskolebehörighet
            på Komvux. Det är i och för sig bra, men faktum kvarstår att elevernas
            väg in till högskolan försvåras och utbildningstiden förlängs.
          </p>
          <p xml:id="i-NoqZ45AWfyREYBYrML5o9o">
            En av anledningarna till regeringens reform är att man menar
            att de elever som går yrkesutbildningen är skoltrötta och inte
            motiverade nog för att klara av de allmänteoretiska ämnena. Men
            faktum är att alltfler elever på yrkesprogrammen går ut med fullständiga
            betyg från gymnasiet. Av eleverna som föddes 1980 var det ca 44
            % som inte gick ut gymnasiet med fullständiga betyg. Av dem som
            föddes 1985 var det ca 33 %. Det är en förbättring med drygt tio
            procentenheter på fem år, och måste anses var en anmärkningsvärd
            framgång. (Källa: Sveriges Kommuner och Landsting.) Denna positiva
            trend anser Miljöpartiet i stället att man bör bygga vidare på.
          </p>
          <head xml:id="i-KeSy4YnkfR9m994T2mav4u" type="h2">
            3.2 Behörighetsregler till gymnasiet
          </head>
          <p xml:id="i-3XNxkSUTsXNk3S7p5LTjss">
            Regeringen har misslyckats med att ta ett helhetsgrepp om gymnasieskolan.
            Viktiga bitar fattas i propositionen. Det handlar dels om individuella
            programmet (IV), som över huvud taget inte behandlas i propositionen,
            dels om antagningsreglerna till gymnasiet. Framför allt är det
            allvarligt att IV inte tas i samma sammanhang som den övriga gymnasieskolan
            eftersom ett helhetsgrepp är nödvändigt för att få till en hållbar
            och bra lösning på de problem som rör gymnasieutbildningen. Problematiken
            kring IV behandlas utförligt längre ned i motionen.
          </p>
          <p xml:id="i-BLJCT32w7VhxSGd7FsAEWT">
            Att regeringen inte presenterar vilka krav som ska ställas för
            att en elev ska anses behörig till gymnasiets yrkesprogram är
            förvånande eftersom regeringen haft gott om tid och gott om underlag
            i form av såväl en utredning som en departementspromemoria. Vad
            gäller de studieförberedande programmen har regeringen dock lagt
            fram mer ett förslag om en skärpning.
          </p>
          <p xml:id="i-GPVqzS81QrCRoRRnSuYkr3">
            Miljöpartiet anser inte att kraven för att komma in på gymnasiet
            ska skärpas . Det leder till att fler elever hänvisas till IV-programmet
            och det är inte önskvärt om det kan undvikas. Den bästa vägen
            är i stället att öka kvaliteten på grundskolans undervisning,
            vilket är samma analys som regeringen gjort även om vi har helt
            olika syn på vad det är för kvalitetshöjande åtgärder som behöver
            vidtas.
          </p>
          <head xml:id="i-819B2i2v4rgSbgC1C2ksB6" type="h2">
            3.3 Rätt till att komplettera på komvux
          </head>
          <p xml:id="i-VHLnicKvQWMTa3EUYwU4ea">
            Regeringen gör tydligt att elever som går yrkesprogram under
            sin utbildning ska ha rätt att få utökad studiekurs för att läsa
            in behörighet. Regeringen har också framfört att elever som gått
            ett yrkesprogram ska ha rätt att läsa in högskolebehörighet på
            komvux. Det är bra. Men Miljöpartiet anser att alla som saknar
            högskolebehörighet bör ha rätt att läsa in det inom vuxenutbildningen.
          </p>
          <head xml:id="i-T3oSuuTP8qbJ4NLRn7acGW" type="h2">
            3.4 Individuella programmet
          </head>
          <p xml:id="i-2Gs7F6ewDGA63CGh3wG2wu">
            Följden av att regeringen höjer behörighetskravet till de studieförberedande
            gymnasieprogrammen, och möjligen också till yrkesprogrammen, blir
            naturligtvis att färre kommer in och i stället blir hänvisade
            till det individuella programmet. Precis det individuella program
            som utbildningsminister Jan Björklund gick till val på att avskaffa.
            Mer än två och ett halvt år efter valet har regeringen inte lyckats
            lägga fram ett förslag om avskaffande av IV-programmet. Och när
            nu Gymnasiepropositionen till slut kommer finns inget förslag
            om IV med, utan det skjuts på framtiden.
          </p>
          <p xml:id="i-WQvdeknbaKbci43C42AMhM">
            Anledningen är, som i så många andra fall när det gäller Folkpartiet,
            att den hetsiga och enkelspåriga politik som partiet förde i opposition
            inte längre håller när man tvingas inse att verkligheten inte
            är så enkel, så svart och vit som man låtit påskina.
          </p>
          <p xml:id="i-QPVGKBSvzJpy158ViLg9RC">
            Verkligheten är naturligtvis sådan att alla elever inte klarar
            av grundskolestudierna. Den är sådan att det inte finns en arbetsmarknad
            för personer utan gymnasial utbildning, och än mindre för personer
            som inte har en komplett grundskoleutbildning bakom sig.
          </p>
          <p xml:id="i-Mh7DjekfTcRPutncYEiZQB">
            Det är i allra högsta grad en fråga om klass och etnicitet. Av
            dem som gick ut grundskolan 2006/07 var 89 % behöriga till gymnasiet.
            Bland elever med utländsk bakgrund var det betydligt färre. Av
            dem som är födda i Sverige eller som kom till Sverige tidigt var
            drygt 80 procent behöriga 2006/07. Men av dem som kommit till
            Sverige 1998 eller senare var det under 60 % som var behöriga
            till gymnasiet samma år. Detta är en viktig anledning till att
            jobba med flerspråkighet och språkutveckling i grundskolan, något
            som Miljöpartiet har framfört en rad förslag om. Tyvärr för regeringen
            en politik som leder i motsatt riktning. Men ett positivt förslag
            som regeringen lägger fram i propositionen är att det ska bli
            möjligt att få undantag från behörighetskraven i engelska om man
            bedöms ha goda möjligheter att tillgodogöra sig gymnasiestudierna.
            Det är viktigt eftersom en del elever inte har haft möjlighet
            att studera engelska tidigare, men kanske har goda kunskaper i
            flera andra språk.
          </p>
          <p xml:id="i-69y9DwNiuQHjgarEbFxynb">
            En annan faktor som spelar stor roll för elevers studieframgång
            är vilken utbildningsbakgrund deras föräldrar har. Av dem som
            har föräldrar som bara har grundskoleutbildning var det 2006/07
            bara 49 % som nådde målen i alla ämnen att jämföra med 86 % av
            dem som har föräldrar med eftergymnasial utbildning. Sverige ska
            inte vara ett land där var man och kvinna ska bli vid sin läst.
            Skolans kompensatoriska uppdrag är enormt viktigt och satsningar
            måste utformas utifrån dessa faktum. Mot denna bakgrund är det
            särskilt viktigt att skapa en skola som ser att elever har skilda
            förutsättningar som ger utrymme för en individanpassad undervisning.
            I dessa tider av nedskärningar är naturligtvis resursfrågan av
            stor betydelse då en minskad lärartäthet särskilt kommer att drabba
            dem som redan har sämst förutsättningar. Miljöpartiet beklagar
            att regeringen inte för med mer pengar till kommunerna för detta.
          </p>
          <p xml:id="i-FkaE8mLMgoFHqPGH4UDZuw">
            Vi måste således vara nyktra nog att inse att vi inom överskådlig
            framtid kommer att ha en mängd elever som inte kan gå vidare direkt
            från grundskolan till ett nationellt gymnasieprogram. Att regeringen
            inte förmår behandla detta över huvud taget i en proposition om
            gymnasieskolan är anmärkningsvärt. Har regeringen något alternativ
            till IV-programmet borde det naturligtvis presenteras nu, och
            har man inget sådant borde man presentera en plan för hur programmet
            kan förbättras. Miljöpartiet menar att man måste satsa på kvaliteten
            i IV-utbildningarna, främja lärarnas kompetens och kreativitet
            så att de förmår motivera eleverna till lärande.
          </p>
          <head xml:id="i-MAcmksUAPPqXpBGTty2uNw" type="h2">
            3.5 Underlätta för reducerat program och studieuppehåll
          </head>
          <p xml:id="i-L77d4vuPLvz6qL6kojbpKE">
            En av de stora utmaningarna för utbildningsväsendet är hur man
            ska hantera dilemmat med att en del ungdomar inte riktigt orkar
            med gymnasieskolan i tonåren, men att det samtidigt saknas alternativ
            för dem. Det finns ingen arbetsmarknad för ungdomar utan gymnasieutbildning.
          </p>
          <p xml:id="i-GSU1L8mvpDMmtGh4LyhJw5">
            Miljöpartiet tror att ökade möjligheter till reducerat program
            redan från början skulle kunna vara ett alternativ för en del
            av de ungdomar som inte är tillräckligt motiverade för ett fullständigt
            gymnasieprogram. Att välja bort ett eller flera ämnen ger eleven
            möjlighet att studera i en något lägre takt. Regeringen föreslår
            att begränsningen om hur stor reduceringen kan vara tas bort.
            Det tycker Miljöpartiet är bra. Vi tror också att det är bra om
            möjligheten finns som ett alternativ redan när man söker till
            gymnasiet. Då behöver eleven inte gå igenom ett väntat misslyckande
            innan studietiden reduceras.
          </p>
          <p xml:id="i-HHCv8zHWQmY3SLHkwRsaKj">
            Reducerat program innebär naturligtvis att vägen till ett fullständigt
            gymnasiebetyg förlängs. Men ett år inom vuxenutbildningen efter
            gymnasiet kan framstå som mera motiverande, i en ny miljö med
            nya möjligheter. Dessutom har några år då gått och motivationen
            kanske kommit tillbaka.
          </p>
          <p xml:id="i-CqHk1t8SCqfqj6zipGaCBQ">
            En annan möjlighet som kan vara positiv för studietrötta gymnasieungdomar
            är att ta studieuppehåll ett år. Det är ett betydligt bättre alternativ
            än att hoppa av studierna helt. En paus kanske kan ge motivationen
            tillbaka. Miljöpartiet tycker att skolorna i högre utsträckning
            ska föra fram det som ett alternativ för elever som i dag funderar
            på att hoppa av.
          </p>
          <head xml:id="i-5yznND2AQgbZBjvrCWnZKc" type="h2">
            3.6 Förändringar av ämnen
          </head>
          <p xml:id="i-FEsFa2uzgTzCbA1LomTEtZ">
            Miljöpartiet anser att alla gymnasieprogram ska ge högskolebehörighet.
            Därför vill vi se förändringar av regeringens förslag vad gäller
            omfattningen av olika ämnen.
          </p>
          <p xml:id="i-cczRdFntYZHFDNnwY9rR9">
            En förändring som regeringen föreslår är att de estetiska ämnena
            ska upphöra att vara ett gymnasiegemensamt ämne. Det vänder sig
            Miljöpartiet emot. De estetiska ämnena ger nya dimensioner och
            stimulerar kreativitet och utveckling av våra sinnen. Regeringen
            minskar också omfattningen av det individuella valet med 100 poäng.
            Det anser Miljöpartiet är mycket olämpligt. Vi vill se en stor
            valfrihet i skolan. Det är viktigt att elever kan välja ämnen
            de är särskilt intresserade av, inte minst för motivationens skull.
            Vi anser i stället att gymnasiearbetet, som regeringen har lagt
            som ett eget ämne av omfattningen 100 poäng, ska ingå i det ämne
            man väljer att göra sitt arbete inom. Ett gymnasiearbete kan inte
            vara helt ämnesövergripande utan temat kommer i huvudsak kunna
            sorteras in under ett annat ämne. Det är rimligt att arbetet då
            ingår i det ämnet, i stället för att det individuella valet ska
            minska.
          </p>
          <p xml:id="i-3Bxj7ydGosSZjXmxktjTrc">
            Under många år har regeringen föreskrivit att de allmänteoretiska
            ämnena, framför allt på de yrkesförberedande programmen, ska färgas
            in efter programmens inriktningar. Undervisningen i exempelvis
            matematik eller engelska på fordonsprogrammet ska inte var exakt
            samma som på samhällsprogrammet utan färgas av att eleverna läser
            just fordonsprogrammet. Men dessa direktiv om infärgning har inte
            fått tillräckligt genomslag ute på skolorna.
          </p>
          <p xml:id="i-9wj9ebCskpwyrYZYVbNAHH">
            Därför föreslår Miljöpartiet nu att kursplanerna för de olika
            ämnena ska kunna vara olika till innehåll inom de olika programmen
            och att innehållet ska utgå i från programmens inriktning. Emellertid
            ska dessa kursplaneinnehåll vara likvärdiga. Till exempel ska
            kursplanen för engelska på fordonsprogrammen färgas av att det
            är fordonsteknik som eleverna specialiserar sig på, men vara likvärdig
            med kursplanen för estetiska programmet.
          </p>
          <head xml:id="i-LJzPA9wKhpHNwGQ2spdF7C" type="h2">
            3.7 Lärlingsprogrammet
          </head>
          <p xml:id="i-LFikVB1cjjYFwzG26Ka39o">
            Miljöpartiet välkomnar att lärlingsprogrammen äntligen blir en
            del av den svenska gymnasieskolan. Under förra mandatperioden
            fattades ett sådant beslut av den rödgröna majoriteten i riksdagen,
            och en lärlingsutbildning skulle ha införts redan 2007. Så snart
            de konservativa partierna bildat regering rev de dock upp detta
            beslut. Nu har samma förslag kommit tillbaka, och det är synd
            att lärlingsutbildningen förlorat tre år på regeringens oansvariga
            hantering.
          </p>
          <head xml:id="i-3rpmdr9davBF4iBqMbHkZh" type="h1">
            4 Valfrihet och mångfald
          </head>
          <p xml:id="i-7xXTZpgwRTTeeMTvgtcHJN">
            I propositionen skriver regeringen mycket om behovet och vikten
            av valfrihet och mångfald, men förslagen man presenterar pekar
            i helt motsatt riktning. De specialutformade programmen tas bort
            och ersätts av lokala varianter med syftet att floran ska minska.
            Omfattningen av det individuella valet minskar och möjligheten
            att erbjuda lokala kurser begränsas. Utöver detta pressas också
            friskolorna in i den trånga kostym som kommunala skolor verkat
            i.
          </p>
          <head xml:id="i-VEDUrYLpWRR3jS5BZ7AGHV" type="h2">
            4.1 Friskolor
          </head>
          <p xml:id="i-Y3FsifnQDSqqkC6cz6J1KE">
            Miljöpartiet ser med stor oro på de förändringar som regeringen
            föreslår vad gäller friskolorna. Vi har alltid hävdat att det
            ska vara så lika villkor som möjligt för alla skolor oavsett huvudman,
            men att förändringen ska gå i motsatt riktning, dvs. att de kommunala
            skolorna ska omfattas av mycket av den frihet som nu enbart de
            fristående skolorna har. Regeringens förslag går i motsatt riktning
            och begränsar friskolornas möjlighet att arbeta efter olika pedagogiska
            inriktningar.
          </p>
          <p xml:id="i-VZVhvFma3sHiCPB36hspqu">
            Enligt nuvarande reglering ska de fristående skolorna ge en utbildning
            som ger kunskaper och färdigheter som till art och nivå väsentligen
            svarar mot de kunskaper som gymnasieskolan ska förmedla på nationella
            eller specialutformade program. Det är dessa skrivningar som den
            framgångsrika friskolereformen vilat på och som ligger bakom den
            vitalisering av det offentliga skolväsendet som de flesta bedömare
            är eniga om att friskolereformen har inneburit.
          </p>
          <p xml:id="i-6BaLuCoBGucfWvNzpKpMNG">
            Nu vill regeringen kraftigt förändra denna grundläggande paragraf.
            Nu ska friskolorna anordna sådan utbildning som en kommun enligt
            5 kap. får anordna inom ramen för nationella program i gymnasieskolan
            . Detta är en drastisk förändring som kommer att innebära betydande
            förändringar av förutsättningarna för friskolorna. Regeringen
            redogör inte för vilka konsekvenser förändringen kommer att få,
            och argumentationen kring varför förändringen föreslås är mycket
            svag och otydlig. Miljöpartiet anser att det är oseriöst att lägga
            fram ett sådant drastiskt förslag utan att konsekvenserna utretts
            ordentligt.
          </p>
          <p xml:id="i-FzNrWC9g9yCPtj13LQ14mM">
            Utöver förändringarna som gäller själva grunden för friskoleväsendet
            föreslår regeringen också att alla skolor ska betygssätta sina
            elever. I dag finns det friskolor som medvetet väljer att inte
            sätta betyg för att de har ett pedagogiskt grepp där betygs­sättning
            inte passar in. Miljöpartiet anser att det finns goda skäl att
            arbeta med andra utvärderingssystem än den nationella betygsskalan.
            Inte minst i forskningen finns belägg för att ett ytligt betygssystem
            av den typ som vi har i Sverige inte bidrar till elevernas kunskapsutveckling
            på samma sätt som t.ex. utförliga skriftliga utvärderingar gör.
            Därför bör det naturligtvis vara möjligt för skolor som så önskar
            att arbeta utan betyg. Men som regeringens förslag ser ut kommer
            det inte längre att vara möjligt.
          </p>
          <p xml:id="i-S4iCRthq2fwnaEZqFAfQM5">
            Sammantaget ger regeringens förslag intrycket av att man vill
            rulla tillbaka friskole­reformen och ha en så likriktad skola
            som möjligt, en skola som bara passar elever som passar in i den
            folkpartistiska normen. För Miljöpartiet är det en otänkbar utveckling.
          </p>
          <head xml:id="i-LDP9shRRC8rSxgLnhwHzfF" type="h2">
            4.2 Specialutformade program
          </head>
          <p xml:id="i-2VnUkNysAuAEwZYN6MFCrv">
            Miljöpartiet tycker att ändringen som rör specialutformade program
            och den nya benämningen lokal variant är acceptabel under förutsättning
            att man inte gör alltför snäva bedömningar när man prövar vilka
            varianter som ska finnas. Det viktiga är kvalitetssäkringen, och
            det är något som Miljöpartiet ställer sig bakom helt. Vi vill
            ha en stor frihet och mångfald i utbildningsväsendet och samtidigt
            värna om kvaliteten i utbildningarna.
          </p>
          <head xml:id="i-3PFzSEFY1QYUttPxcy1ASg" type="h1">
            5 Skolan behöver resurser
          </head>
          <head xml:id="i-BuzXz7BfeAfPgeXtAXdPUt" type="h2">
            5.1 Kommunernas nedskärningar drabbar skolan
          </head>
          <p xml:id="i-C8HMUVUPn2SjfCvpkEX9nJ">
            Just nu står vi mitt i en ekonomisk kris. Konjunkturinstitutet
            har prognostiserat ett underskott inom den kommunala sektorn med
            12 miljarder kronor 2010. Regeringen har bara tillfört 7 miljarder
            kronor, vilket innebär att kommunerna sannolikt kommer att behöva
            göra nedskärningar för motsvarande 5 miljarder kronor. Många lärare
            har redan varslats om uppsägning och fler kommer det att bli.
          </p>
          <p xml:id="i-X8FGggfoZEabTBy3vnNkww">
            Miljöpartiet anser inte att barnen ska betala för krisen. Miljöpartiet
            har därför i sin budgetmotion avsatt 5 miljarder kronor redan
            2009 samt 12 miljarder kronor 2010 så att kommunerna får möjlighet
            att upprätthålla kvaliteten i undervisningen. Vi måste lära oss
            av 90-talskrisen som fick katastrofala konsekvenser för landets
            elever. Då minskade lärar­tätheten i grundskolan med 20 % på bara
            några år och de undervisningsrelaterade kostnaderna sjönk dramatiskt.
            Detta fick till följd att andelen elever som slutade grundskolan
            utan fullständiga betyg ökade kraftigt och IV-programmet växte
            sig stort. Vi får inte riskera att detta händer igen. Regeringen
            bör föra över mer pengar till kommunerna.
          </p>
          <head xml:id="i-CqkTYJHNNyGeiNgL5av5GF" type="h2">
            5.2 Ekonomiska konsekvenser av regeringens förslag
          </head>
          <p xml:id="i-ACdiK5QKEsqkaq6LHPfN1S">
            Utöver de allvarliga missbedömningar som regeringen gjort i relation
            till den ekonomiska krisen, gör regeringen dessutom bedömningen
            att anpassningen till den nya strukturen för gymnasieskolan inte
            kommer att medföra några kostnader för kommunerna. Det handlar
            om en stor omställningsprocess som kommer att kräva mycket tid
            av skolorna och huvudmännen.
          </p>
          <p xml:id="i-K26AR2GaNbKp3zLjXzStm">
            De reformer som regeringen föreslår kommer att förlänga utbildningen
            väsentligt för många elever. Högre krav ställs för behörighet
            till gymnasieskolan, vilket innebär att fler elever kommer att
            tvingas gå på individuella programmet innan de kan börja på ett
            ordinarie gymnasieprogram. Yrkesprogrammen kommer inte att ge
            behörighet till högskolan, vilket betyder att den inte oansenliga
            andel elever som vill läsa vidare efter en yrkesutbildning måste
            komplettera på komvux efter gymnasiet. Dessutom höjer regeringen
            behörighetskraven för behörighet till högskolan vilket också innebär
            att många elever kommer att behöva komplettera sina betyg på komvux
            innan de kan läsa vidare. Sammantaget innebär det att den genomsnittliga
            studietiden kommer att öka väsentligt och därmed naturligtvis
            studiekostnaderna.
          </p>
          <p xml:id="i-4KdLyUfFg4WZbw5a2q1CPa">
            Mot denna bakgrund är det svårt att förstå vad regeringen avser
            när de skriver att deras bedömning är att förslagen leder till
            ökad genomströmning och att direktövergången från gymnasieskolan
            till vuxenutbildningen ska minska.
          </p>
          <p xml:id="i-QFEEEW7gYBvuH9WzVC4Tkk">
            Regeringens förslag innebär att människor fastnar längs med vägen.
            Om resurser tillförs som innebär att det finns en verklig möjlighet
            för alla dessa människor att komplettera och på så sätt ta sig
            vidare i utbildningen skapas inga återvändsgränder, även om genomströmningen
            försämras. Att regeringen väljer att inte föra med några resurser
            måste ses som att man inte räknar med att dessa elever ska fortsätta
            studera, att de ska ta vägen någon annanstans. Frågan är vart.
          </p>
          <p xml:id="i-ATC6SbrdyovszC4uA3YqsT">
            Detta är naturligtvis särskilt angeläget i ett läge när kommunernas
            ekonomi är hårt trängd och varslen duggar tätt i skolan. Regeringens
            ekonomiska stöd till kommunerna i vårens ekonomiska proposition
            var alldeles för lågt för att förhindra kraftiga nedskärningar
            inom skolan. Att tro att kommunerna då klarar av att bygga ut
            vuxenutbildningen framstår som naivt.
          </p>
          <head xml:id="i-THGaM3rmusUZCXtvtsHcKo" type="h1">
            6 Övrigt
          </head>
          <head xml:id="i-XkssbCMQaGhGqge4McAAm5" type="h2">
            6.1 20-årsregeln för vuxenutbildning
          </head>
          <p xml:id="i-JerAxsebYGCLFT6YxriM4B">
            Regeringen föreslår att även personer under 20 år ska kunna få
            tillträde till komvux om det finns skäl för det. Miljöpartiet
            tycker att det är bra eftersom det mycket väl kan kännas olustigt
            för en person i 18- eller 19-årsåldern att börja i gymnasieskolan.
            Miljöpartiet tycker att man ska vara mycket generös i detta hänseende.
          </p>
        </div>
        <div xml:id="i-NgcD53rpFPTmVEy961yrSG" type="signatureBlock">
          <list xml:id="i-GJMir6ABGZBzFRQi1MKapB">
            <item xml:id="i-ABUaLnkqAyQMVpiV3sNLBu" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
            <item xml:id="i-AZATm9xW7ZNcUMng1pNNEz" who="i-PPtpTU7erj7n8C4rdQihuK" type="signature">
              Lage Rahm (mp)
            </item>
            <item xml:id="i-Vx8miTawAjBefRpLdvnVmh" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
