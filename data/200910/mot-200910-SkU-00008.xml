<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00008">
  <teiHeader>
    <fileDesc>
      <titleStmt>
        <title>med anledning av prop. 2009/10:41 Vissa punktskattefrågor med anledning av budgetpropositionen för 2010</title>
        <author>av Marie Engström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:41 Vissa punktskattefrågor med anledning av budgetpropositionen för 2010</title>
          <idno type="rdwebb">GX02Sk8</idno>
          <rs type="number">Sk8</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk8/text</ref>
          <ref type="dokument_url_html">http://data.riksdagen.se/dokument/GX02Sk8</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk8</ref>
          <ref type="doc">http://data.riksdagen.se/fil/E03BC8E8-8F7E-4A6E-9DD3-8D87166992D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M933gkxTPLUkJJd2FkUi34" type="basedOn"/>
        <correspContext corresp="i-M933gkxTPLUkJJd2FkUi34">
          <ref>Proposition 2009/10:41</ref>
        </correspContext>
        <correspAction xml:id="i-88QHBDMV66LtvcBw9LYdNU" type="signed"/>
        <correspContext corresp="i-88QHBDMV66LtvcBw9LYdNU">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-JHmKqwfwc5mguhDspUR4zR" type="submission">
          <date when="2009-11-11"/>
        </correspAction>
        <correspAction xml:id="i-W5osAEaCnwwFKyEux2eG1g" type="transfer">
          <date when="2009-11-11"/>
        </correspAction>
        <correspAction xml:id="i-RoFgZKgwW3rNLQvutGSnNu" type="dismissal">
          <date when="2009-11-12"/>
        </correspAction>
        <correspAction xml:id="i-6Wy1NGtMPz8JV5sDUuc3zT" type="dismissal">
          <date when="2009-11-12"/>
        </correspAction>
        <correspAction xml:id="i-XVKouZ9kyZd5qVDDEm7pb4" type="referral">
          <date when="2009-11-13"/>
        </correspAction>
        <correspAction xml:id="i-RCB4x5m6QNXfDUgv84qbS" type="referral">
          <date when="2009-11-13"/>
        </correspAction>
        <correspAction xml:id="i-RGM3LjpLA1Zb9jzWkBA1c" type="assigned"/>
        <correspContext corresp="i-RGM3LjpLA1Zb9jzWkBA1c">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YPBH6nBb4P8JcaWYn4mQ3b" type="motBody">
        <div xml:id="i-JiGbpFyEsCxHe8Lv5ceWwC" type="TOC">
          <head xml:id="i-7xShoHtpGRLCAEhzDHhB1e">
            1 Innehållsförteckning
          </head>
          <list xml:id="i-B8z4wiuLrypnJJV8X4YtFf">
            <item xml:id="i-7a119c5afcn3hZWXFxFHKP">
              2 Förslag till riksdagsbeslut 2
            </item>
            <item xml:id="i-C76QrReKE1YqcTmipzaPNi">
              3 Regeringens förslag 3
            </item>
            <item xml:id="i-8fMTpPwx7BJLyfDALJoLKF">
              4 Skatter som styrmedel i miljöpolitiken 5
            </item>
            <item xml:id="i-3XzBaJQMg5wNojpkTKDSu5">
              5 Vänsterpartiets förslag på gröna skatter 5
            </item>
            <item xml:id="i-WbG3Fw76fZrVEQVgra3F3C">
              5.1 Höj skatten på diesel och bensin 5
            </item>
            <item xml:id="i-9Vs1earq3vanMxRD5hmxbX">
              5.2 Sänk fordonsskatten och satsa på kollektivtrafik i landsbygd
              6
            </item>
            <item xml:id="i-2wHmbVq4YGmiyVFiXb4MGr">
              5.3 Låt busstrafiken slippa höjda drivmedelsskatter 6
            </item>
            <item xml:id="i-8YweDErBTEMvNaXENTJ7g6">
              5.4 Låt busstrafiken få sänkta fordonsskatter 6
            </item>
            <item xml:id="i-CkWckm1gLT72HkW4CNxcFb">
              5.5 Låt busstrafiken slippa trafikförsäkringspremien 7
            </item>
            <item xml:id="i-Gm9gLo3uo2gFTLJYaX2Np9">
              5.6 Gör fordonsskatten mer koldioxiddifferentierad 7
            </item>
            <item xml:id="i-44rGJ7Q6PoZGKJLiG41PFK">
              5.7 Försäljningsskatt på nya personbilar 7
            </item>
            <item xml:id="i-R2A8uznGX4TqzevbovpBPJ">
              5.8 Klimattrampa till jobbet 8
            </item>
            <item xml:id="i-2JDZHn5Xhm1AwdK16vHj4W">
              5.9 Klimatskatt på inrikesflyg 8
            </item>
            <item xml:id="i-UTBEjAC1yNqbF7gopH8zdZ">
              5.10 Inför skatt på fritidsbåtar sänk skatten på alkylatbensin
              med en krona per liter 8
            </item>
            <item xml:id="i-5W5uGAyxh8NAQ2wMJZu9RC">
              5.11 Stöd jordbruk som lever upp till tydliga miljökrav 8
            </item>
            <item xml:id="i-XATi1yJe2ymU3qVHkVzJrd">
              5.12 Höjd skatt på handelsgödsel och bekämpningsmedel 9
            </item>
            <item xml:id="i-79JTGqykLY8HbgvkHurxJ2">
              5.13 Fasa ut skattebefrielsen för torv 9
            </item>
            <item xml:id="i-LhtNrY97bgkaTNhWi3MfHJ">
              5.14 Fastighetsskatt på vattenkraft och skatt på termisk effekt
              i kärnkraftverk 9
            </item>
            <item xml:id="i-V6ToY2gR4WMMNE2CD6oPz4">
              5.15 Lotteriskatt 10
            </item>
            <item xml:id="i-LNXTt3evfQ1Jm9FyeUb6BL">
              5.16 Gemensamt rödgrönt förslag: Miljöfordonspaket 10
            </item>
          </list>
        </div>
        <div xml:id="i-KXevngdD4DfcQzLv4Smehp" type="motProposal" subtype="förslag">
          <head xml:id="i-NNgJxXuyf6UuaPp13k1o45">
            2 Förslag till riksdagsbeslut
          </head>
          <list xml:id="i-Qg5K8hvZkuHefGiFfJ4HE" style="ol">
            <item xml:id="i-BQxsu5mrXcAfUiHYSy6vpJ">
              Riksdagen tillkännager för regeringen som sin mening vad som
              anförs i motionen om koldioxidskatt för bränslen som förbrukas
              i industrianläggningar som omfattas av EU:s system för handel
              med utsläppsrätter.
            </item>
            <item xml:id="i-NVf7cGxdWdqMPddFyqjbpm">
              Riksdagen tillkännager för regeringen som sin mening vad som
              anförs i motionen om att avfallsförbränningsskatten bör vara kvar.
            </item>
            <item xml:id="i-B3EhmJMkFMbDEkivHvpDBA">
              Riksdagen tillkännager för regeringen som sin mening vad som
              anförs i motionen om energiskatteavdrag för havsbaserad vindkraft.
            </item>
            <item xml:id="i-8DBAYoMMKN4NCmfhABqjDg">
              Riksdagen tillkännager för regeringen som sin mening vad som
              anförs i motionen om att behålla skatten på handelsgödsel.
            </item>
            <item xml:id="i-RzAEpJqBkY8Smw4HvfF3Nt">
              Riksdagen tillkännager för regeringen som sin mening vad som
              anförs i motionen om miljöfaktorn för dieselbilar.
            </item>
            <item xml:id="i-LMk78J7xoeF8o2RcoMGAag">
              Riksdagen tillkännager för regeringen som sin mening vad som
              anförs i motionen om höjd bensinskatt.
            </item>
            <item xml:id="i-XPkNcHXzXbeCWnhkuNBGDf">
              Riksdagen tillkännager för regeringen som sin mening vad som
              anförs i motionen om höjd skatt på diesel.
            </item>
            <item xml:id="i-KuwF69SXdsVGKXZGgYYSfz">
              Riksdagen tillkännager för regeringen som sin mening vad som
              anförs i motionen om sänkt fordonsskatt på landsbygden.
            </item>
            <item xml:id="i-T6C7CbHGuotdL2WwR4KrKK">
              Riksdagen tillkännager för regeringen som sin mening vad som
              anförs i motionen om statliga medel till kollektivtrafik på landsbygden.
            </item>
            <item xml:id="i-8bYt6q7hLS9jt9yMcMf2YY">
              Riksdagen tillkännager för regeringen som sin mening vad som
              anförs i motionen om busstrafik och drivmedelsskatter.
            </item>
            <item xml:id="i-HYfKqvfmoZakawboCmp6Sa">
              Riksdagen tillkännager för regeringen som sin mening vad som
              anförs i motionen om busstrafik och fordonsskatter.
            </item>
            <item xml:id="i-7oeR8Royy6mgZbxViNjm9c">
              Riksdagen tillkännager för regeringen som sin mening vad som
              anförs i motionen om att trafikförsäkringspremien för bussar bör
              avskaffas.
            </item>
            <item xml:id="i-29dmwmRKJsZUA6TK2ba1gY">
              Riksdagen tillkännager för regeringen som sin mening vad som
              anförs i motionen om koldioxidbaserad fordonsskatt.
            </item>
            <item xml:id="i-2rQNdgjeh55EawCzyRnpRi">
              Riksdagen tillkännager för regeringen som sin mening vad som
              anförs i motionen om försäljningsskatt.
            </item>
            <item xml:id="i-Wo6b1pgmzCgEZx5aYp32ss">
              Riksdagen tillkännager för regeringen som sin mening vad som
              anförs i motionen om slopad arbetsgivaravgift och förmånsskatt
              vid inköp av cyklar.
            </item>
            <item xml:id="i-RomWKJuFPL8DU9HqSByD8h">
              Riksdagen tillkännager för regeringen som sin mening vad som
              anförs i motionen om klimatskatt på inrikesflyg.
            </item>
            <item xml:id="i-2u7NyHXSi2DKXspXD2DiFv">
              Riksdagen tillkännager för regeringen som sin mening vad som
              anförs i motionen om skatt på fritidsbåtar och sänkt skatt på
              alkylatbensin.
            </item>
            <item xml:id="i-SmyTUnZ2M6WgCj9edQpPB3">
              Riksdagen tillkännager för regeringen som sin mening vad som
              anförs i motionen om stöd till jordbruket motsvarande den minskade
              återföringen av koldioxidskatt.
            </item>
            <item xml:id="i-KWdckecJ9zm8kYzyQ46prM">
              Riksdagen tillkännager för regeringen som sin mening vad som
              anförs i motionen om skatt på handelsgödsel och bekämpningsmedel.
            </item>
            <item xml:id="i-9muXPcdSSiXkXFKEL88Dvb">
              Riksdagen tillkännager för regeringen som sin mening vad som
              anförs i motionen om utfasning av koldioxidskattebefrielsen för
              torv.
            </item>
            <item xml:id="i-8rUeVGttDGQvU5EbgoUQ4Z">
              Riksdagen tillkännager för regeringen som sin mening vad som
              anförs i motionen om höjd fastighetsskatt på vattenkraft och höjd
              skatt på termisk effekt i kärnkraftverk.
            </item>
            <item xml:id="i-SBruFepJDE6sewQGi3fJbW">
              Riksdagen tillkännager för regeringen som sin mening vad som
              anförs i motionen om lotteriskatt.
            </item>
            <item xml:id="i-krKyHVEFj1oNwxeyKKXAK">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om ett program för att uppmuntra omställningen till fler miljöfordon.
            </item>
          </list>
        </div>
        <div xml:id="i-57RygyGV7ffrcBq4mRPqF3" type="motContent">
          <head xml:id="i-Qx2fCZr8gHvAdXuinMKqb4" type="h1">
            3 Regeringens förslag
          </head>
          <p xml:id="i-MR6E7bfD3WsSg6fdfy1PWf">
            Den aktuella propositionen är en särproposition utifrån regeringens
            budgetproposition för 2010 och innehåller flera skatteförslag
            på trafik-, energi- och miljöområdet.
          </p>
          <p xml:id="i-6AsKtgUZqNhkWUgUhkHamF">
            Vänsterpartiet anser att skatter är ett viktigt styrmedel i klimat-
            och miljöpolitiken. Mot bakgrund av detta välkomnar vi flera av
            de förslag som regeringen lägger fram. Det gäller exempelvis höjningen
            av den generella koldioxidskatten med 1 öre/kg koldioxid, den
            föreslagna höjningen av koldioxidskatten för uppvärmningsbränslen
            utanför EU:s handel med utsläppsrätter och höjningen av koldioxidskatten
            på naturgas och gasol.
          </p>
          <p xml:id="i-4A2XFMznHsjMnRRwxHzB5M">
            Ytterligare förslag från regeringen är nedsättning av koldioxidskatten
            för energiintensiva företag och sänkt återbetalning av koldioxidskatt
            för dieselolja i jordbruks- och skogsmaskiner. Vi har inget att
            erinra mot regeringens förslag. Vi ställer oss också bakom förslagen
            som innebär en omläggning av energiskatten på fossila uppvärmningsbränslen
            efter energiinnehåll och införandet av energiskatt på fossila
            bränslen i vissa sektorer.
          </p>
          <p xml:id="i-9fQk6EeUgSxYUm1WofZK8b">
            Samtidigt som regeringen höjer koldioxidskatten i vissa fall,
            föreslår man även att koldioxidskatten slopas för bränslen som
            förbrukas i industrianläggningar som omfattas av EU:s system för
            handel med utsläppsrätter. Systemet har inte varit tillräckligt
            miljöstyrande. Vänsterpartiet vill se att utsläppen verkligen
            minskar innan skatten tas bort och avvisar därför förslaget. Detta
            bör ges regeringen till känna.
          </p>
          <p xml:id="i-UfDxV5CH4MWHPfwCdDqyJ4">
            Syftet med den föreslagna generella koldioxidskattehöjningen
            är att finansiera borttagandet av avfallsförbränningsskatten.
            Vi är som sagt positiva till koldioxidskattehöjningen, men menar
            däremot att avfallsförbränningsskatten bör vara kvar i avvaktan
            på en förutsättningslös och grundlig analys av mål- och medelseffektiviteten
            för avfallspolitiken. Detta bör ges regeringen till känna.
          </p>
          <p xml:id="i-a5KcAmK73vhXebAm2zKCg">
            Likaså avvisar vi regeringens förslag om att ta bort energiskatteavdraget
            för havsbaserad vindkraft. Vänsterpartiet vill utreda hur ett
            nytt, kompletterande stöd för havsbaserad vindkraft kan införas,
            då den i dag inte omfattas av elcertifikaten. Till dess vill vi
            förlänga det nuvarande energiskatteavdrag för havsbaserad vindkraft
            på 12 öre/kWh. Detta bör ges regeringen till känna.
          </p>
          <p xml:id="i-2ngBi4XR9THHS2V9p1DyJc">
            Bland regeringens förslag på energi- och miljöområdet finns också
            slopad skatt på handelsgödsel. Vänsterpartiet avvisar förslaget
            i likhet med remissinstanserna Naturskyddsföreningen och Världsnaturfonden
            WWF. Vi menar tvärtemot regeringen att denna skatt har visat sig
            vara ett mycket effektivt styrmedel för att minska övergödningen.
            Detta bör ges regeringen till känna.
          </p>
          <p xml:id="i-Go4faX2v4E3V4JiPMXvwYL">
            Vänsterpartiet har tidigare föreslagit att det sker en successiv
            upptrappning av dieselskatten med 10 öre per år. Detta skulle
            ske samtidigt som vi sänker fordonsskatten för dieselfordon med
            motsvarande belopp som staten får in. Det skulle således bli finansiellt
            neutralt för staten, men styra mot ett högre pris på den rörliga
            transportkostnaden och ett lägre på den fasta transportkostnaden.
            Nu har regeringen tillmötesgått vårt förslag och avser att skatteväxla
            höjd dieselskatt med 20 öre mot samma summa sänkt fordonsskatt
            för tunga fordon. Skillnaden mellan regeringens förslag och vårt
            är att vi växlar 10 öre varje år, medan regeringen växlar 20 öre
            vartannat år. Efter två år är det således samma nivå. Även om
            vi tycker att vår konstruktion är bättre accepterar vi regeringens
            förslag och lägger därmed inte fram något annat förslag.
          </p>
          <p xml:id="i-SqUfJiz7kwpd16bmj1ehoQ">
            Regeringen föreslår också att miljöfaktorn (som ska beakta dieselbilarnas
            högre utsläpp av kväveoxid och partiklar) ska göras om från en
            faktor till ett fast tillägg. Det här betyder att dieselbilar
            med låga utsläpp av koldioxid missgynnas, vilket är en politik
            som vare sig gynnar en begränsning av onödigt höga utsläpp eller
            leder till en mer energieffektiv fordonspark. Därför avvisar vi
            regeringens förslag om ett fast miljötillägg. Vad som anförs om
            miljöfaktorn för dieselbilar bör riksdagen som sin mening ge regeringen
            till känna.
          </p>
          <p xml:id="i-CJvQYvGkjkE224UW8LLcnn">
            Ytterligare ett av regeringens förslag innebär ett införande
            av koldioxidbaserad fordonsskatt för lätta lastbilar, lätta bussar
            och husbilar. Vänsterpartiet har i princip inget att invända mot
            förslaget. Mot bakgrund av att fordonsskatten för personbilar
            är koldioxidrelaterad är det logiskt att även dessa fordonstyper
            ska omfattas. Vad gäller lätta bussar känner vi dock viss oro
            för att förslaget kan leda till att kollektivtrafiken missgynnas.
            Vi menar därför att regeringen bör överväga kompensatoriska åtgärder
            för kollektivtrafiken avseende lätta bussar.
          </p>
          <p xml:id="i-8dBUd6414Ctgn6d9b2G8GB">
            På trafikområdet föreslås också ökad koldioxidrelatering av fordonsskatten
            genom att koldioxidkomponenten höjs från 15 kr/g koldioxid till
            20 kr/g koldioxid. Vänsterpartiet menar att detta är ett steg
            i rätt riktning och står därför bakom förslaget, men vi vidhåller
            samtidigt vårt krav på en skarpare förändring. Vårt förslag till
            mer koldioxidrelaterad fordonsskatt utvecklas på annan plats i
            den här motionen. Regeringen föreslår också skattebefrielse för
            personbilar med bättre miljöegenskaper. Tillsammans med Socialdemokraterna
            och Miljöpartiet de gröna presenterade vi i våra respektive budgetmotioner
            ett gemensamt miljöfordonspaket som även finns på annan plats
            i den här motionen. Vi menar att beskattningen av fordon behöver
            utformas på ett sätt som har större miljöstyrande effekt, men
            föreslår just nu inga ändringar i regeringens förslag.
          </p>
          <head xml:id="i-XQ39snkjoJCeJeD7BqTEEa" type="h1">
            4 Skatter som styrmedel i miljöpolitiken
          </head>
          <p xml:id="i-VUBKDFoFF7gpowbSUVmCjf">
            Vänsterpartiet anser att skatter, tillsammans med andra styrmedel,
            är ett viktigt verktyg som vi menar ska användas aktivt i klimat-
            och miljöpolitiken. Koldioxidskatten har exempelvis visat sig
            vara effektiv för att uppnå en bra miljöstyrning. Fördelningspolitiska
            och regionalpolitiska hänsyn måste tas vid utformning av miljö-
            och energiskatter.
          </p>
          <p xml:id="i-T4Pb5k9TXEGdkUB6a5X12S">
            Den rödgröna oppositionens gemensamma mål är att utsläppen i
            Sverige bör minska med 45 % till 2020 i förhållande till 1990
            års nivå. Målet avser de sektorer som inte ingår i EU:s system
            för utsläppshandel, dvs. transporter, bostäder, avfallsanläggningar,
            jord- och skogsburk och vattenbruk samt delar av industrin. Klimatmålet
            ska genomföras i Sverige och ska inte omfatta åtgärder i andra
            länder. Till 2050 ska utsläppen av växthusgaser i Sverige reduceras
            med 90 % i förhållande till 1990 års nivå.
          </p>
          <head xml:id="i-WW83GP4vZYF84DqVBwKufX" type="h1">
            5 Vänsterpartiets förslag på gröna skatter
          </head>
          <p xml:id="i-UhnZhngdnMFfoKUtFon6aN">
            För att uppnå vårt klimatmål har Vänsterpartiet en rad förslag
            där vi använder skatter som styrmedel. Förslagen nedan som berör
            trafikområdet utvecklas ytterligare i vår motion 2009/10:T426
            Trafik och miljö.
          </p>
          <head xml:id="i-99VmVzg6v1SbJ9vwk2y2ju" type="h2">
            5.1 Höj skatten på diesel och bensin
          </head>
          <p xml:id="i-75DsemoCEcJkzsj93by8B5">
            Vänsterpartiet föreslog i budgetmotionen för 2008 en höjning
            av skatten på bensin och diesel med 75 öre under tre år, dvs.
            25 öre per år. Regeringen höjde koldioxidskatten på bensin med
            29 öre 2008, vilket gjorde att vi biföll förslaget. Inför 2009
            års statsbudget lade regeringen inte fram något förslag om höjning,
            vilket ledde till att Vänsterpartiet föreslog en höjning med 21
            öre (29 + 21 = 50 öre). Inför 2010 vill Vänsterpartiet fullfölja
            sin plan om att höja skatten med 75 öre. Regeringen höjer bensinskatten
            med 2 öre 2010. Vi föreslår därför en höjning av koldioxidskatten
            som i konsumentled innebär en höjning av drivmedelspriset med
            19 öre för 2010 och 25 öre 2011 jämfört med de nivåer som regeringen
            föreslår, vilket gör att vi då kommer upp till nivån 75 öre.
          </p>
          <p xml:id="i-GCKFhDhosYb7SWZSzTdT2t">
            Vad som ovan anförs om att höja bensinskatten bör riksdagen som
            sin mening ge regeringen till känna.
          </p>
          <p xml:id="i-9426kiN36qbokhHs1MZWPW">
            Regeringen höjde koldioxid- och energiskatten på diesel med 55
            öre 2008 vilket gjorde att vi biföll förslaget. Inför 2009 års
            statsbudget lade regeringen inte fram något förslag på höjning,
            vilket ledde till att Vänsterpartiet föreslog en höjning med 20
            öre (55 + 20 = 75 öre). Inför 2010 vill Vänsterpartiet fullfölja
            sin plan om att höja skatten med 75 öre på tre år. Regeringen
            höjer dieselskatten med 3 öre 2010. Vi föreslår därför en höjning
            av skatten på diesel som i konsumentled innebär en höjning av
            drivmedelspriset med 17 öre för 2010 i förhållande till de nivåer
            som regeringen föreslår, vilket gör att vi då kommer upp till
            nivån 75 öre.
          </p>
          <p xml:id="i-Y2YSVCagFgHtYPvq67JTbr">
            Vad som ovan anförs om att höja skatten på diesel bör riksdagen
            som sin mening ge regeringen till känna.
          </p>
          <head xml:id="i-67b8uuYna19U9SwmEHuMCs" type="h2">
            5.2 Sänk fordonsskatten och satsa på kollektivtrafik i landsbygd
          </head>
          <p xml:id="i-EyPmxX3dhHMCHqPYDW6fxw">
            En höjning av drivmedelskatter ger bra klimateffekter men för
            även med sig oönskade effekter för personer med låga inkomster
            och för dem som bor i glesare bygder. Därför gör vi en skatteväxling
            så att dessa grupper inte drabbas så hårt. Det sker bl.a. genom
            att vi föreslår sänkt fordonsskatt i landsbygd. Vad som anförs
            om sänkt fordonsskatt för boende i landsbygd bör riksdagen som
            sin mening ge regeringen till känna.
          </p>
          <p xml:id="i-3QrGgA5TUWk4xVyXwEdoLm">
            Vänsterpartiet vill också avsevärt öka utbudet av kollektivtrafik
            i landsbygd. Vi avsätter därför 2,5 miljarder kronor under en
            treårsperiod för ändamålet. Vi föreslår att Rikstrafiken ges i
            uppdrag att utreda hur ett lämpligt system för kreditering av
            medel från stat till trafikhuvudmännen via kommuner och landsting
            kan se ut. Eftersom vi anser att förslaget bör utredas mer tror
            vi inte att det är möjligt att införa systemet förrän den 1 juli
            2010.
          </p>
          <p xml:id="i-TFqKK7eAmiBHqmj4Mcd3Lr">
            Vad som anförs om statliga medel till kollektivtrafik i landsbygd
            bör riksdagen som sin mening ge regeringen till känna.
          </p>
          <head xml:id="i-DUaiDQbfZ5Rfp25ndTS8cm" type="h2">
            5.3 Låt busstrafiken slippa höjda drivmedelsskatter
          </head>
          <p xml:id="i-7gu4vrAREz6qfR23uADNUn">
            Vänsterpartiet driver krav på ökade energi- och koldioxidskatter.
            Samtidigt som höjd dieselskatt är en åtgärd för att minska miljöbelastningen,
            leder åtgärden till försämrade möjligheter att bedriva kollektivtrafik.
            Den senaste statliga höjningen av dieselskatten 2008 betydde att
            busstrafiken fick ökade drivmedelskostnader motsvarande 100 miljoner
            kronor. Vi anser att busstrafiken inte ska belastas med dessa
            ökade drivmedelskostnader och genom ett restitutionsförfarande
            i stället ges ersättning för dessa. På samma sätt vill vi kompensera
            busstrafiken med 40 miljoner kronor för den dieselskattehöjning
            vi själva föreslår från 2010.
          </p>
          <p xml:id="i-J2z8YBb6RrzBfMnV7XmRWR">
            Vad som anförs om busstrafik och drivmedelsskatter bör riksdagen
            som sin mening ge regeringen till känna.
          </p>
          <head xml:id="i-GyBS3ebMsiriXim6z6nun4" type="h2">
            5.4 Låt busstrafiken få sänkta fordonsskatter
          </head>
          <p xml:id="i-HAn7QctrcWzNuqrpjDo4aX">
            År 2000 höjdes fordonsskatten för bussar från 1 500 kr till 20
            000 kr. Det är inte rimligt att bussar ska påföras så hög fordonsskatt
            med tanke på att tåg och flyg är skattebefriade. Kollektivtrafiken
            måste stimuleras och vi vill därför sänka fordonsskatten för tunga
            bussar till 2000 års nivå.
          </p>
          <p xml:id="i-9Z4hjVztsMyqfRLbtgMTcY">
            Vad som anförs om busstrafik och fordonsskatter bör riksdagen
            som sin mening ge regeringen till känna.
          </p>
          <head xml:id="i-Vovfh5FtwGpfJgNCNXgZA4" type="h2">
            5.5 Låt busstrafiken slippa trafikförsäkringspremien
          </head>
          <p xml:id="i-7Ma9VPvhHrpy4U6ytCkjYF">
            Den borgerliga regeringen har beslutat att den privata trafikförsäkringen
            ska ta över sjukförsäkringens åtagande i de fall där trafikskador
            har genererat kostnaden. Som ett led i detta har skatt på trafikförsäkringspremien
            införts.
          </p>
          <p xml:id="i-XFqchN3hNA2J7j9nSfujBk">
            Regeringens beslut att lägga skatt på trafikförsäkringen innebär
            även att busstrafiken påförs ökade kostnader. Bussar har t.ex.
            fått en ökad premieskatt med ca 8 000 kr per buss. Vi anser att
            detta är orimligt och vill avskaffa trafikförsäkringspremien för
            bussar, vilket betyder ca 100 miljoner kronor mer till busstrafiken.
          </p>
          <p xml:id="i-FqcMndcvUn49Zup5PsB9HU">
            Regeringen bör genast lägga fram förslag som innebär att trafikförsäkringspremien
            för bussar avskaffas. Detta bör ges regeringen till känna.
          </p>
          <head xml:id="i-DkmRzukgTHTmLxRHaD1DXd" type="h2">
            5.6 Gör fordonsskatten mer koldioxiddifferentierad
          </head>
          <p xml:id="i-QWbtQBD7S4NWccSHmhcNNT">
            Som beskrivits ovan förslår regeringen en ökad koldioxidrelatering
            av fordonsskatten. Vänsterpartiet tycker dock att fordonsskatten
            kan vara ännu mer miljöinriktad. Vi vill inte som regeringen höja
            utsläppsnivån för när koldioxidbeloppet börjar tas ut till 120
            gram koldioxid per kilometer. Vänsterpartiet vill med andra ord
            att dagens nivå på 100 gram koldioxid per kilometer ska gälla.
          </p>
          <p xml:id="i-7V1bpCLEgqcTXMkDjFW48E">
            Vi föreslår dessutom att den fiskala basskatten på 360 kr avskaffas
            och att koldioxidkomponenten i stället höjs från 15 kr/g koldioxid
            till 24 kr/g koldioxid. Det skulle betyda att bilar med låga utsläpp
            av koldioxid gynnas medan mer bränsleslukande bilar får en höjd
            skatt.
          </p>
          <p xml:id="i-4G5WdfVWfuAG6FUgJWQCTF">
            Vad som anförs om koldioxidbaserad fordonsskatt bör riksdagen
            som sin mening ge regeringen till känna.
          </p>
          <head xml:id="i-FxmTEybzvmip6xaypXwjMo" type="h2">
            5.7 Försäljningsskatt på nya personbilar
          </head>
          <p xml:id="i-SsEwhgc5KkLWsMzyS1sF4D">
            Vi föreslår att en miljöbaserad försäljningsskatt på nya personbilar
            införs. Sverige är ett av få EU-länder som inte har en försäljnings-
            eller registreringsavgift. I SOU 2005:51 presenterades ett konkret
            förslag där bilar med utsläpp över en viss nivå betalar försäljningsskatt
            medan andra är befriade. Syftet är att tydliggöra livscykelkostnaden,
            samtidigt som den uppmuntrar till köp av mer miljövänliga alternativ.
          </p>
          <p xml:id="i-CDBADt2iRmHCZhF3R7nE8U">
            Vad som anförts om försäljningsskatt bör riksdagen som sin mening
            ge regeringen till känna.
          </p>
          <head xml:id="i-Hghw52Bps5QPdJZhVCjLmJ" type="h2">
            5.8 Klimattrampa till jobbet
          </head>
          <p xml:id="i-XJgMLhUAPErbop7vRd2fy9">
            Vi föreslår att man slopar arbetsgivaravgiften och förmånsbeskattningen
            för cykel i de fall där arbetsgivare köper en cykel till den anställde
            för maximalt 5 000 kr. Detta i syfte att få arbetsgivare att stimulera
            sin personal att i stället för bil ta cykel till arbetsplatsen.
          </p>
          <p xml:id="i-31N4JCWEuJ7CpXnBXfzZLt">
            Vad som anförs om slopad arbetsgivaravgift och förmånsskatt vid
            inköp av cykel till en anställd bör riksdagen som sin mening ge
            regeringen till känna.
          </p>
          <head xml:id="i-HApvdk7TFQ4SXsnrqWxjj7" type="h2">
            5.9 Klimatskatt på inrikesflyg
          </head>
          <p xml:id="i-KfAc6VtdoDkudXFK3DNymi">
            Vänsterpartiet föreslår att en klimatskatt införs på inrikesflyget.
            Vår utgångspunkt är att nivån på koldioxid- och energiskatt på
            flygfotogen ska motsvara den nivå som gäller för bensin för bilar.
            Skatten införs i form av en schabloniserad start- och landningsavgift
            på 11 000 kr per start eller landning. En sådan konstruktion skulle
            öka incitamentet att fylla planen med resenärer och därmed minska
            påverkan på miljön. Vårt förslag är inte en lika träffsäker konstruktion
            som en bränsleskatt, men i väntan på ändrade internationella regelverk
            är det ändå ett tydligt ekonomiskt styrmedel mot en minskad miljöpåverkan.
          </p>
          <p xml:id="i-Q8ds8FUxggrKvhdjfc2Bav">
            Vad som ovan anförs om klimatskatt på inrikesflyg bör riksdagen
            som sin mening ge regeringen till känna.
          </p>
          <head xml:id="i-LpUhjL7nxa7rtCZ3ppTwv5" type="h2">
            5.10 Inför skatt på fritidsbåtar sänk skatten på alkylatbensin
            med en krona per liter
          </head>
          <p xml:id="i-WVVa6SHhuhZmuwWz31db9s">
            Vänsterpartiet anser att fritidsbåtar bör betala för den kostnad
            som de medför vad gäller sjöräddning, haverier, miljöpåverkan
            osv. Vi anser därför att det ska införas en båtskatt för fritidsbåtar.
            En sådan skatt kan finansiera dels fritidsbåtarnas andel av infrastrukturkostnaderna,
            dels en sänkning av skatten på alkylatbensin med 1 kr per liter.
          </p>
          <p xml:id="i-WiVjm4Uswgxxh3M1sTYHSB">
            En förutsättning för en båtskatt är att det finns ett båtregister.
            Regeringen bör därför ta fram ett lagförslag till båtskatt som
            kan gälla fr.o.m. 2011. Vad som ovan anförs om skatt på fritidsbåtar
            och sänkt skatt på alkylatbensin bör riksdagen som sin mening
            ge regeringen till känna.
          </p>
          <head xml:id="i-65JRAm4Lsux4VT4NkiGJHT" type="h2">
            5.11 Stöd jordbruk som lever upp till tydliga miljökrav
          </head>
          <p xml:id="i-WHfxf3aXxS9mLGYSDiDkct">
            Regeringen har i propositionen föreslagit sänkt återbetalning
            av koldioxidskatt för dieselolja i jordbruks- och skogsmaskiner.
            Vänsterpartiet stöder förslaget. Vad gäller återbetalningen av
            koldioxidskatt till jordbruket anser vi att de som lever upp till
            tydliga krav på minskade utsläpp ska kunna erhålla stöd motsvarande
            den minskade återföringen av koldioxidskatten.
          </p>
          <p xml:id="i-WehwE3zeWEVf1uhYwfPYDR">
            Vad som ovan anförs om stöd till jordbruket motsvarande den minskade
            återföringen till jordbruket bör riksdagen som sin mening ge regeringen
            till känna.
          </p>
          <head xml:id="i-UWLXTv7rcF8T1QKbMr7tvB" type="h2">
            5.12 Höjd skatt på handelsgödsel och bekämpningsmedel
          </head>
          <p xml:id="i-wEHLNJUzjwbfhWhue6Pt3">
            Halterna av bekämpningsmedel ökar i vattendrag, sjöar och hav,
            vilket påverkar det marina ekosystemet negativt. Trots detta föreslår
            regeringen att skatten på handelsgödsel tas bort. Vi avvisar förslaget.
            I stället föreslår vi, som ett led i att minska jordbrukets inverkan
            på övergödningen av haven, en höjning av skatten på handelsgödsel
            och bekämpningsmedel med 20 %.
          </p>
          <p xml:id="i-GVJ2apvPoRVaS86ASXw16w">
            Vad som ovan anförs om skatt på handelsgödsel och bekämpningsmedel
            bör riksdagen som sin mening ge regeringen till känna.
          </p>
          <head xml:id="i-K6vr1r28RupczmRtMn3xJu" type="h2">
            5.13 Fasa ut skattebefrielsen för torv
          </head>
          <p xml:id="i-FUirhRZCyyKzJ4fp3e7oL5">
            Regeringen gör i propositionen bedömningen att det för närvarande
            inte är aktuellt att införa energiskatt på torv. Vänsterpartiet
            delar inte den bedömningen. Vi vill genomföra en femårig utfasning
            av koldioxidskattebefrielsen för torv. Torvbrytningen står i konflikt
            med klimatmål och naturvårdsmål och bidrar endast med en halv
            procent av landets energiförsörjning. Därför avvisar vi den skattebefrielse
            vad gäller koldioxid som torven har.
          </p>
          <p xml:id="i-PGCSyuWNtqgNbp1H7834rA">
            Vad som ovan anförs om en femårig utfasning av koldioxidskattebefrielsen
            för torv bör riksdagen som sin mening ge regeringen till känna.
          </p>
          <head xml:id="i-9zEDCrfcjr2UCjrnP1McRC" type="h2">
            5.14 Fastighetsskatt på vattenkraft och skatt på termisk effekt
            i kärnkraftverk
          </head>
          <p xml:id="i-2urUByPP313Vf4PzvQvDMb">
            Utifrån de höga vinster som i dag görs på elkraft från vatten-
            och kärnkraft beroende på den avreglerade elmarknaden så anser
            Vänsterpartiet att en höjning av skatten på kärnkraft och vattenkraft
            är motiverad. Vi föreslår att fastighetsskatten på vattenkraft
            höjs med 10 % år 2010. Inför 2011 höjer vi ambitionsnivån ytterligare.
            Likaså föreslår vi en höjning av skatten på termisk effekt i kärnkraftverk
            med 10 %, även här höjer vi skatten ytterligare 2011.
          </p>
          <p xml:id="i-SAvnTfGXohr485qtLUMQUZ">
            Vad som ovan anförs om höjning av fastighetsskatten på vattenkraft
            och skatt på termisk effekt i kärnkraftverk bör riksdagen som
            sin mening ge regeringen till känna.
          </p>
          <head xml:id="i-SF7VDSJSjHYjARKh2ndzNX" type="h2">
            5.15 Lotteriskatt
          </head>
          <p xml:id="i-5QjRK6zMvcPPrhVK8L5Ckn">
            Regeringen föreslog i samband med budgetpropositionen för 2008
            en sänkning av lotteriskatten. Vi delade inte regeringens bedömning
            beträffande ATG:s utveckling, varför en skattesänkning inte är
            befogad.
          </p>
          <p xml:id="i-MukpCTJHHRdFuWDM8M6Jns">
            Vad som anförs om lotteriskatt bör riksdagen som sin mening ge
            regeringen till känna.
          </p>
          <head xml:id="i-KcMsH26bxY6mCZ3fVvAMrQ" type="h2">
            5.16 Gemensamt rödgrönt förslag: Miljöfordonspaket
          </head>
          <table xml:id="i-He81nrEeGsmbKSE1kq25bm">
            <row xml:id="i-9dSUoL9ZP2DWkn6AsuJQby">
              <cell>
                Svensk fordonsindustri är en central del i den svenska ekonomin.
                Vi vill stimulera fordonsindustrin att påskynda omställningen
                till produktion av mer miljösmarta fordon. På så sätt blir svensk
                industri mer konkurrenskraftig i framtiden. Vårt budskap är tydligt:
                Vi kommer att ställa allt hårdare krav på de fordon som säljs
                i Sverige. Kostnaden för att äga och använda fordon med höga utsläpp
                kommer att öka. Men vi är också tydliga med att vi är beredda
                att ta ansvar för att stimulera en omställning av fordonsparken.
                Vi vill investera för att få bort gamla miljöfarliga och osäkra
                fordon och ersätta dem med nya och säkra miljöbilar och mer miljövänliga
                tyngre fordon. Miljöbilar och tyngre fordon med miljöprofil ska
                naturligtvis stimuleras, inte motarbetas. Vi lägger nu fram ett
                gemensamt förslag som skulle minska bilismens miljöpåverkan och
                bidra till att vi når våra klimatmål samtidigt som svensk fordonsindustris
                konkurrenskraft förstärks. Tydlig miljöbilsdefinition De oklarheter
                som i dag råder kring definitionen av miljöbil hämmar försäljningen
                av miljösmarta bilar. I dag gäller olika regler för olika lagstiftningar,
                det finns även oklarheter mellan det lokala och nationella regelverket.
                Vi föreslår en enhetlig miljöbilsklassning. Vi vill att det ska
                finnas tre klasser som används vid alla regelverk som rör miljöbilar.
                Klassindelningen ska vara sådan att den successivt skärps i takt
                med att hela bilparken förändras i miljövänlig riktning. Miljöbilsdefinitionen
                ska inkludera hårda säkerhetskrav, i linje med kraven på statliga
                fordonsinköp (5 stjärnor i Euro-NCAP och antisladdsystem). Vi
                vill också verka för en enhetlig europeisk definition. Vi föreslår
                att Vägverket ges i uppdrag att presentera förslag till en sammanhållen
                och skärpt miljöbilsdefinition fr.o.m. 2011. Detta bör ges regeringen
                till känna. Beskattning av fordon Regeringen har föreslagit ett
                antal förändringar av beskattningen av fordon. Däribland en skattebefrielse
                för personbilar med bättre miljöegenskaper. Vi menar att beskattningen
                av fordon behöver utformas på ett sätt som har större miljöstyrande
                effekt. Vår gemensamma uppfattning är att fordon med låga utsläpp
                ska gynnas och bilar med höga utsläpp ska betala mer, t.ex. genom
                en ökad koldioxidrelatering av förmånsbeskattningen och fordonsbeskattningen.
                Stöd till förnyelse av tunga fordon Vi ser ett behov av att stimulera
                en förnyelse av de tunga fordonen. Det måste finnas en bra testmarknad
                i Sverige för ny teknik. Därför vill vi införa ett tillfälligt
                stöd för företag och kommuner som är villiga att agera referenskunder.
                Därmed kan vi påskynda utbytet till bussar och lastbilar som drivs
                med förnybara bränslen, el och bränsleceller samt hybrider. År
                2010 vill vi avsätta 50 miljoner i en särskild stimulans. Allmän
                skrotningspremie Det finns i dag ett stort antal bilar i trafik
                som saknar katalysator och med bristande säkerhet. Vi vill därför
                investera i en allmän skrotningspremie under de kommande åren.
                Ersättningen som betalas ut bör vara ca 5 000 kr per bil. Systemet
                med skrotningspremie ska utformas så att tillverkarnas producentansvar
                inte begränsas. Vi avsätter 100 miljoner kronor per år till Vägverket
                för att utforma och administrera ett system för att stimulera
                skrotning av bilar tillverkade före 1989. Efterhandskonvertering
                Vi vill under 2010 och 2011 införa en konverteringspremie för
                byte från bensin till etanol, biogas eller el, inom en budgetram
                på 50 miljoner per år. Premien bör vara ca 5 000 kr för byte bensin
                till etanol och ca 10 000 kr för byte till biogas och el. Stödet
                till efterhandskonvertering ska inte göras permanent. Vi vill
                också se över fordonsbeskattningen så att konverterade fordon
                får en mer förmånlig beskattning. Stimulans för utbyggnad av infrastruktur
                för nya bränslen Vi vill påskynda utbyggnaden av förnybara bränslen
                genom ett investeringsprogram nästa år. Programmet ska stimulera
                en utbyggnad av exempelvis den svenska biogasproduktionen och
                distributionen för att möjliggöra tillgång på mackar med biogas
                runt om i landet. Finansieringen bör vara ca 100 miljoner kronor
                och finansieras inom ramen för Klimp. Laddstationer för el bör
                också främjas.
              </cell>
            </row>
            <row xml:id="i-QsKuzE2Upj57a2iiSyUppC">
              <cell>
                Kostnad/besked
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-RHwK1TUArb6eSB235iXRCL">
              <cell>
                Beskattning av fordon
              </cell>
              <cell>
                Samma modell som regeringen alt. samma kostnadsram som regeringen
              </cell>
            </row>
            <row xml:id="i-7ra6Qc4Pr9C3K1w7h4yuXm">
              <cell>
                Tydlig miljöbilsdefinition
              </cell>
              <cell>
                Ny hårdare klassning (nationell)
              </cell>
              <cell>
                Ny hårdare klassning (nationell)
              </cell>
            </row>
            <row xml:id="i-C2ERzqBRRQiV8SwH3ZSnD1">
              <cell>
                Infrastruktur för nya bränslen
              </cell>
              <cell>
                100 miljoner, inom ram för Klimp
              </cell>
              <cell>
                Inget besked
              </cell>
              <cell>
                Inget besked
              </cell>
            </row>
            <row xml:id="i-X3vUjDpsZGn35WyZzrEsYY">
              <cell>
                Allmän skrotningspremie
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-DAE6QiyQYJoV6p1xepLSuu">
              <cell>
                Efterhandskonvertering
              </cell>
              <cell>
                50
              </cell>
              <cell>
                50
              </cell>
              <cell>
                0
              </cell>
            </row>
            <row xml:id="i-FjkCy4MV5UFDJUWpUXSmeM">
              <cell>
                Stöd till förnyelse av tunga fordon
              </cell>
              <cell>
                50
              </cell>
              <cell>
                0
              </cell>
              <cell>
                0
              </cell>
            </row>
          </table>
          <p xml:id="i-DXHiGyo4LacTEhVzFBxXaQ">
            I syfte att uppmuntra omställningen till fler miljöfordon bör
            regeringen återkomma med ett förslag till miljöfordonspaket enligt
            vad som anförs ovan. Detta bör ges regeringen till känna.
          </p>
        </div>
        <div xml:id="i-Kxe51Jv8TKjjYhe31Mc4sx" type="motSignatures">
          <list xml:id="i-QBjVcbfoxBbnZR9P8TSFkj">
            <item xml:id="i-L92M29Dd3k3P6BA1Jvb3eC">
              Marie Engström (v)
            </item>
            <item xml:id="i-TT2bp77pUUt4A5btY2f32N" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-QVSWE5SD5i2BJ3vEmFphh3" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Nm3gs4ByXnyaw6U3MXQqtB" who="i-K3yJ7rruozYUK99nj91ffc">
              Hans Linde (v)
            </item>
          </list>
        </div>
      </div>
    </body>
  </text>
</TEI>
