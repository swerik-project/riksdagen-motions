<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00576">
  <teiHeader>
    <fileDesc>
      <titleStmt>
        <title>Homosexuellas, bisexuellas och transpersoners sociala situation</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp, v, c, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuellas, bisexuellas och transpersoners sociala situation</title>
          <idno type="rdwebb">GV02So576</idno>
          <rs type="number">So576</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So576/text</ref>
          <ref type="dokument_url_html">http://data.riksdagen.se/dokument/GV02So576</ref>
          <ref type="dokumentstatus_url_xml">http://data.riksdagen.se/dokumentstatus/GV02So576</ref>
          <ref type="doc">http://data.riksdagen.se/fil/576A9FF4-D2DF-499A-9073-A098253C4EF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T4dKq8nH5W4pWucXUxHYeT" type="signed"/>
        <correspContext corresp="i-T4dKq8nH5W4pWucXUxHYeT">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-Kmoi8kMVJUfYSTqBsBVF2n" type="referral">
          <date when="2007-10-16"/>
        </correspAction>
        <correspAction xml:id="i-SSXC4BeGMaPaA5eU1gEFCB" type="dismissal">
          <date when="2007-10-16"/>
        </correspAction>
        <correspAction xml:id="i-2y9TauDTkbRYSp3UmrXyzq" type="numbering">
          <date when="2007-10-09"/>
        </correspAction>
        <correspAction xml:id="i-4bdgiuRjZ93e2xtfR8fPdX" type="submission">
          <date when="2007-10-05"/>
        </correspAction>
        <correspAction xml:id="i-ScwJtTQUAAZ9jzY6As8orh" type="transfer">
          <date when="2007-10-03"/>
        </correspAction>
        <correspAction xml:id="i-HJRj5resKbuTDpMsK9mdBw" type="assigned"/>
        <correspContext corresp="i-HJRj5resKbuTDpMsK9mdBw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UiibqsCQPbN9hi7LWho72D" type="motBody">
        <div xml:id="i-3EfbMybHwNAHoTQDwGCBfo" type="motProposal" subtype="förslag">
          <head xml:id="i-DXroArVnfsCLKycpmPnSxc">
            Förslag till riksdagsbeslut
          </head>
          <list xml:id="i-2vQWa2gM25YcGZFzHXuVar" style="ol">
            <item xml:id="i-QLYUvjsQ6bvDGyAgLr5CXi">
              Riksdagen tillkännager för regeringen som sin mening vad som
              anförs i motionen om att höja HBT-kompetensen inom hälso- och
              sjukvården.
            </item>
            <item xml:id="i-BB759Cd7c9kH5Sn56iwG4q">
              Riksdagen tillkännager för regeringen som sin mening vad som
              anförs i motionen om kunskapen om självmordsrisken för unga HBT-personer.
            </item>
            <item xml:id="i-6SsfCmbs6rg1FUN86zKgcm">
              Riksdagen tillkännager för regeringen som sin mening vad som
              anförs i motionen om kunskapen om transpersoners livsvillkor i
              samhället.
            </item>
            <item xml:id="i-L1bZ91kUhS1XoKRBA4yX8m">
              Riksdagen tillkännager för regeringen som sin mening vad som
              anförs i motionen om kartläggningar av bemötandefrågor rörande
              HBT-personer inom bl.a. psykiatri, äldreomsorg och gynekologisk
              vård.
            </item>
            <item xml:id="i-WSmbNGFeSB7nspaL67nxgE">
              Riksdagen tillkännager för regeringen som sin mening vad som
              anförs i motionen om utvidgning av Statens folkhälsoinstituts
              s.k. homosexuppdrag.
            </item>
            <item xml:id="i-7BtVLuyLFNFArVoXu7Ak7j">
              Riksdagen tillkännager för regeringen som sin mening vad som
              anförs i motionen om att avskaffa möjligheten att placera hivpositiva
              i tvångsisolering utan en definitiv bortre tidsgräns.
            </item>
            <item xml:id="i-C7QkGnsaScP4FEMT2BKri7">
              Riksdagen tillkännager för regeringen som sin mening vad som
              anförs i motionen om att låta se över vårdresurserna för transsexuella.
            </item>
          </list>
        </div>
        <div xml:id="i-GubzUQdNtiFLzmSfP7otGU" type="motContent">
          <head xml:id="i-N967riknJruqwvHR7khUac" type="h1">
            Riksdagens HBT-grupp
          </head>
          <p xml:id="i-CfhZmzfkzAhnvs93Ff9sTd">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Totalt deltar ett 60-tal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen.
          </p>
          <p xml:id="i-3QroYhDT4eYn3psyHamgwB">
            HBT är en paraplybeteckning för homosexuella, bisexuella och
            transpersoner. Homosexuella och bisexuella är män och kvinnor
            i olika åldrar med olika etnisk bakgrund, religion och politisk
            uppfattning. De kommer från olika samhällsklasser, från städer
            och från landsbygd. Det enda som skiljer dem från heterosexuella
            är att de har förmågan att älska och känna sexuell attraktion
            till någon av samma kön.
          </p>
          <p xml:id="i-CPo8UNX8Z5o1GRKatjib9t">
            Med transpersoner brukar man avse transvestiter, transsexuella,
            intersexuella, dragkings/queens och andra personer som har en
            könsidentitet eller ett beteende som tidvis eller alltid skiljer
            sig från vad som utifrån stereotypa men utbredda föreställningar
            kan förväntas beroende på deras biologiska kön. Det kan också
            vara individer som av omgivningen uppfattas ha eller ge uttryck
            för en avvikande könsidentitet, till exempel genom att deras könsidentitetsuttryck
            tidvis eller alltid skiljer sig från normen för det kön som registrerats
            för dem vid födseln. Transpersonsbegreppet som politisk term förutsätter
            inte att individen själv identifierar sig som transperson.
          </p>
          <head xml:id="i-7dDCjibnjfACi8Mfvi9R28" type="h1">
            Våra utgångspunkter
          </head>
          <p xml:id="i-MjzzUxTCTCWQBT2oWz4tJ5">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som en samhällelig utveckling. Vår utgångspunkt är att kärlek
            och sexualitet mellan människor av samma kön är lika mycket värd
            som kärlek och sexualitet mellan människor av olika kön. Alla
            skall kunna leva ett värdigt liv, oavsett sexuell läggning eller
            könsidentitet.
          </p>
          <p xml:id="i-SgPom834jHX9eg2hvdFveE">
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering.
          </p>
          <p xml:id="i-SDd975yxySUiAGH8qPS3JC">
            Riksdagen uttalade redan 1973 i utskottsbetänkandet LU1973:20
            att en samlevnad mellan två parter av samma kön är en från samhällets
            synpunkt fullt acceptabel samlevnadsform. I regeringens proposition
            1986/87:124 heter det att den enda säkra skillnaden mellan homosexuella
            och heterosexuella är att homosexuella känslomässigt dras till
            personer av samma kön. I homosexuellas och heterosexuellas förhållanden
            finns motsvarande känslor av vänskap, omsorg, lojalitet, ömhet,
            kärlek osv..
          </p>
          <p xml:id="i-6JpwoASfQKWAva2fdaRqt9">
            Trots dessa ställningstaganden finns diskriminering även i lagstiftningen.
            Bristerna består till stora delar av att lagar och praxis inte
            är anpassade till den verklighet som råder samt att de i många
            fall missgynnar personer på grund av deras sexuella läggning eller
            könstillhörighet.
          </p>
          <p xml:id="i-N2vKP8BaokPW58kaFRCFSu">
            I denna motion, som är ett resultat av vårt samarbete, föreslås
            sådana förändringar som vi anser är viktiga att genomföra för
            att målsättningen om ett pluralistiskt och mångkulturellt samhälle
            skall kunna uppnås. Denna vision innebär ett samhälle fritt från
            diskriminering, våld och fördomar mot personer på grund av deras
            sexuella läggning eller könstillhörighet. I denna motion tar vi
            upp sådana frågor som behandlas i socialutskottet.
          </p>
          <head xml:id="i-5j9fw8U3nbFk9PAdZZWQh2" type="h1">
            Samhällets kunskapsbrist
          </head>
          <p xml:id="i-Van4vSQ9E9gcev1w136im2">
            För att myndigheter skall ge samma kvalitet i bemötandet av enskilda
            individer oavsett deras sexuella läggning eller könsidentitet
            krävs kunskap och insikt. Att en gynekolog exempelvis skall ha
            kunskap om hur kvinnors heterosexuella samlevnad kan gestalta
            sig är en självklarhet. Men många kvinnor lever med kvinnor. Om
            en gynekolog saknar den mest grundläggande kunskap om samkönad
            samlevnad drabbar detta kvaliteten i bemötandet av patienterna.
            Motsvarande resonemang kan tillämpas på övriga delar av hälso-
            och sjukvården liksom på utbildningsväsendet, rättsväsendet och
            poliskåren samt socialtjänsten.
          </p>
          <p xml:id="i-LWof9wkkELeHvzEn22pZ3">
            Hur homosexuella, bisexuella och transpersoner blir bemötta av
            myndigheter beror mycket på den kunskap som den enskilde anställde
            har på respektive myndighet. Det räcker med att se hur olika myndigheters
            blanketter är utformade för att inse att kunskaper ofta saknas
            eller är bristfälliga. I de flesta fall utgår man från att alla
            som besöker myndigheten är heterosexuella. Om det kommer någon
            som har en annorlunda sexuell läggning blir det problem då den
            personen inte passar in i den rådande hetero­sexuella normen.
          </p>
          <p xml:id="i-Xczupib7Peu81fwnPx5z6o">
            Det är därför viktigt att kompetens finns på området för dem
            som har viktiga funktioner i samhället och som i sitt dagliga
            arbete kommer i kontakt med homo­sexuella, bisexuella och transpersoner
            (HBT-personer), det vill säga att de har HBT-kompetens. Med HBT-kompetens
            menar vi samma typ av insikt, kunskap och förståelse som tas för
            självklar när det gäller heterosexuellas vardag. HBT-kompetensen
            kan med fördel integreras i ett bredare perspektiv av likaberättigande
            och likabehandling, precis som jämställdhetsperspektivet bör integreras
            och inte ses som en isolerad fråga.
          </p>
          <p xml:id="i-Y1zQfn7BfYeKBvZFECREVN">
            I sjukvården vet vi att lesbiska och bisexuella kvinnor har ett
            annorlunda behov än heterosexuella kvinnor. Vi vet även att många
            lesbiska och bisexuella kvinnor väljer att inte gå till läkaren
            då de tidigare har bemötts med skepsis och fördomar. En viktig
            mänsklig rättighet är att hälso- och sjukvården bemöter och respekterar
            dem som uppsöker vård.
          </p>
          <p xml:id="i-WXFGmaCf4QKB6FRQtrf3E5">
            Vi anser därför att det är orimligt att personer som är homosexuella,
            bisexuella eller transpersoner skall behöva utsättas för den här
            typen av bemötande. Därför är det viktigt att höja HBT-kompetensen
            inom hälso- och sjukvården. Detta bör riksdagen tillkännage för
            regeringen som sin mening.
          </p>
          <head xml:id="i-UNJX4YQ64JbqE1CM6eZVtd" type="h1">
            Behovet av ökad kunskap
          </head>
          <p xml:id="i-UfdApJbD4BFLo1XLeAAWdp">
            Redan år 1984 uttalade Nordiska rådet att det förelåg ett behov
            av en samlad genom­gång av homosexuellas livssituation i de nordiska
            länderna. Ett resultat av detta var den svenska utredningen om
            homosexuella och samhället (SOU 1984:63) som gav kunskaper som
            låg till grund för ett flertal lagförslag, vilka förbättrade homosexuellas
            situation i samhället.
          </p>
          <p xml:id="i-2gkYkvnfrZP4S8eYyzi9aV">
            Sedan den utgavs har ett flertal studier om homosexuellas hälsa
            i förhållande till befolkningen i stort publicerats. Resultaten
            tyder på att stora skillnader i hälsa föreligger. Särskilt gäller
            detta i ungdomsgrupperna, där exempelvis självmords­benägenhet,
            depressioner och egenvärdering av hälsa visar markanta skillnader
            mellan homosexuella och den övriga befolkningen. Andra studier
            visar på överrepresentation av våld eller hot om våld mot homosexuella.
            Anledningen till att främst den mentala hälsan är sämre hänförs
            av andra forskare till det kulturella stigma som homosexualitet
            fortfarande i dag innebär i vår kultur.
          </p>
          <p xml:id="i-Rz59yhEzqCTEunBszQkM1u">
            I Norge har man som resultat av Nordiska rådets uttalande företagit
            en brett upplagd undersökning som givit ny kunskap om skillnader
            i hälsa mellan homosexuella och den övriga befolkningen. Den genomfördes
            av Norsk institutt for forskning om oppvekst, velferd og aldring
            (NOVA) på uppdrag av det norska barn- och familjedepartementet
            och publicerades 1999 under namnet Levevilkår og livskvalitet
            blant lesbiske kvinner og homofile menn. Undersökningen jämför
            olika dimensioner av hälsa hos homo­sexuella med resultat från
            de nationella norska hälsoundersökningarna. Jämförelsen visar
            på mycket stora diskrepanser i hälsa, återigen särskilt i ungdomsgruppen.
          </p>
          <p xml:id="i-8W9t6E8s5ZE7p1mw6UdCMN">
            Detta styrks också av en pilotundersökning som presenterades
            våren 2002 av psykologistuderanden Hans Hanner, där han genom
            en större enkät (1 285 personer) undersökte den psykiska hälsan
            och ohälsan hos unga homosexuella och bisexuella i åldern 1624
            år. Resultatet visade på en högre förekomst av psykisk ohälsa
            hos gruppen jämfört med ungdomar i samma ålder i befolkningen
            i stort. Bland annat rapporterade 37 procent av tjejerna och 24
            procent av killarna i undersökningen att de hade gjort ett eller
            flera självmordsförsök.
          </p>
          <p xml:id="i-KmhN6fReHMn8oLFDepiwwD">
            Också i Folkhälsoinstitutets rapport från juli 2006, Hälsa på
            lika villkor? Hälsa och livsvillkor bland HBT-personer, beskrivs
            situationen ingående och i sammanfattningen skriver man: Transpersoner
            hade nästan genomgående den sämsta hälsan, följt av bisexuella
            och homosexuella.
          </p>
          <p xml:id="i-MxCarY6jo6onv2fBSL6NkJ">
            Det är skrämmande siffror som visar på vikten av ytterligare
            initiativ för att öka kunskapen om självmordsrisken för unga HBT-personer
            och belysa vilka insatser som behövs. Detta bör riksdagen tillkännage
            för regeringen som sin mening.
          </p>
          <p xml:id="i-UdV8aYFBxqU2VTLScvzVHn">
            Att bristen på faktaunderlag också är ett hinder i det politiska
            arbetet mot diskriminering visas exempelvis i regeringens proposition
            2001/02:59 om hets mot folkgrupp. Av regeringens behandling av
            frågan om hets mot transpersoner framgår att det saknas ett underlag
            för att bedöma hur pass vanligt förekommande sådan hets är. Regeringen
            konstaterar att det kan vara motiverat att i annat sammanhang
            se över den generella kunskapen om transpersoner och deras situation.
            Vi menar att en sådan översyn bör göras.
          </p>
          <p xml:id="i-E8jCHcxLfouxQoh1A8fcgu">
            Flera initiativ har tagits på senare tid för att öka kunskapen
            om homo- och bisexuellas situation, vilket är positivt. Frågan
            om transpersoners situation tenderar dock att utelämnas, vilket
            spär på osynliggörandet. Det är alltså hög tid att göra en samlad
            översyn av den generella kunskapen om transpersoners situation
            i samhället. Detta bör riksdagen tillkännage för regeringen som
            sin mening.
          </p>
          <p xml:id="i-2P4Wa6UNtDHR6q3TJUBJsi">
            Socialstyrelsen har under år 2004 redovisat ett regeringsuppdrag
            om att kartlägga bemötandet inom socialtjänsten med avseende på
            sexuell läggning. Även om frågor kring könsidentitet således har
            förbigåtts då uppdraget formulerades måste det framhållas att
            kartläggningen ger viktig kunskap om hur medveten eller omedveten
            särbehandling inom socialtjänsten gör att människor i många olika
            situationer riskerar att behandlas olika beroende på sexuell läggning.
            Detta är särskilt allvarligt med tanke på att socialtjänsten möter
            många människor i kris.
          </p>
          <p xml:id="i-RS1z8pdc7GP1ctBr1CXYNp">
            Regeringen bör nu gå vidare med kartläggningar av bemötandefrågor
            inom andra områden. Särskilt vill vi lyfta fram psykiatrin, gynekologivården
            och äldreomsorgen. Detta bör riksdagen tillkännage för regeringen
            som sin mening.
          </p>
          <head xml:id="i-7tLvN6twWbGq9A5wYeGuGL" type="h1">
            Statens folkhälsoinstitut
          </head>
          <p xml:id="i-9rCNNkVFTALZJihYyzrXeC">
            Det så kallade homosexuppdraget är ett uppdrag som regeringen
            gav Socialstyrelsen 1987 och som senare överflyttades till dåvarande
            Folkhälsoinstitutet 1992. I uppdraget ingår att följa utvecklingen
            av homosexuellas situation, att ansvara övergripande för insatser
            för homosexuella, att vidta egna och följa andra myndigheters
            informations­insatser samt att följa forskningen om homosexualitet
            och homosexuellas förhållanden. Uppdraget är brett och berör flera
            frågor utanför den renodling som Statens folkhälso­institut genomgick
            sommaren 2001.
          </p>
          <p xml:id="i-RZgD859yQMp22McKfhbR8v">
            Vi anser att uppdraget i sig bör utvidgas till att omfatta även
            bisexuella och trans­personer och alltså bli ett HBT-uppdrag.
            Det måste också säkerställas att uppdraget inte enbart handlar
            om hälsofrågor utan skall vara övergripande med nationellt ansvar
            för forskning, utvärdering och kunskapsspridning. Detta bör riksdagen
            tillkännage för regeringen som sin mening.
          </p>
          <head xml:id="i-7nEWeXMNRdBaxvPVeHEnXY" type="h1">
            Smittskyddslagen
          </head>
          <p xml:id="i-Vv8E3Gg5F7D3nsRxrW4UUY">
            Riksdagen antog 2004 en ny smittskyddslag, som liksom den tidigare
            innehåller en möjlighet för samhället att genom beslut i förvaltningsdomstol
            hålla hivsmittade personer i tvångsisolering i perioder om sex
            månader utan en bortre tidsgräns. Sverige är ensamt i västvärlden
            om att tillämpa tvångsisolering utan bortre tidsgräns gentemot
            hivsmittade, och som framgår i Smittskyddsutredningens betänkande
            SOU 1999:51 har bestämmelsen inte haft nämnvärd effekt på epidemins
            utveckling. Bland organisationer som arbetar med hivprevention
            och/eller tillvaratar hivpositivas intressen har kritiken varit
            hård mot tvångsisoleringen, bland annat eftersom den försvårar
            förtroendefulla kontakter mellan hivpositiva och sjukvården och
            avskräcker människor från att våga hivtesta sig.
          </p>
          <p xml:id="i-8Z2PsdSrWUv8PdS4pW7jLT">
            Den tidsmässigt obegränsade tvångsisoleringen av hivpositiva
            bör avskaffas, och smittskyddslagstiftningen måste utgå från att
            alla parter oavsett vetskap om sin egen hälsostatus har ett ansvar
            att motverka överföring av smittsamma sjukdomar vid till exempel
            sexuella kontakter. Detta bör riksdagen tillkännage för regeringen
            som sin mening.
          </p>
          <head xml:id="i-R7bEQZPraJon5kDAhAYbCY" type="h1">
            Vissa vårdfrågor för transsexuella
          </head>
          <p xml:id="i-FSjcYhEyfZSydTDMTueiGt">
            Transsexualism är ett psykiskt tillstånd som i ICD-10 beskrivs
            som en önskan om att leva och bli accepterad som en medlem av
            det motsatta könet, ofta åtföljt av en känsla av obehag eller
            otillräcklighet med det egna anatomiska könet och en önskan om
            hormonell eller kirurgisk behandling för att kroppsligen likna
            det prefererade könet så mycket som möjligt (Socialstyrelsen,
            Klassifikation av sjukdomar och hälsoproblem 1997). Diagnosen
            klassas juridiskt som en sjukdom och behandling ges inom den allmänna
            sjukförsäkringens ramar. Den enda verksamma behandlingen anses
            vara en medicinsk och kirurgisk könskorrigering (könsbytesoperation),
            vilket i Sverige också erbjuds ihop med ett byte av juridiskt
            kön.
          </p>
          <p xml:id="i-RWnRVVfFkVa7QH46X63B5K">
            Transsexualism är en sjukdom som leder till ett mycket stort
            utanförskap och psyko­socialt lidande för patienterna. Svensk
            forskning visar att 20 % av de patienter som inte fått behandling
            försöker begå självmord. Både forskningen och den samlade expertisen
            inom vården visar att patienterna efter behandling har en mycket
            hög tillfrisknadsgrad och att risken för självmord sjunker drastiskt.
          </p>
          <p xml:id="i-BK7LfZmfkznbySjV1gufZL">
            För att komma i åtnjutande av den kirurgiska delen av behandlingen
            krävs i dag enligt lagen (1972:119) om fastställande av könstillhörighet
            i vissa fall att en ny juridisk könstillhörighet först fastslås.
            För att få denna nya könstillhörighet har Socialstyrelsens rättsliga
            råd som praxis att kräva ett läkarutlåtande av en psykiater som
            utrett patienten under en längre tid, i allmänhet kring två år.
            För de transsexuella patienter som behöver kirurgisk behandling
            krävs alltså först minst två års utredning inom psykiatrin.
          </p>
          <p xml:id="i-EobqN2fbLheWHEVn5BCwX8">
            Den psykiatriska utredningen bedrivs i dag i huvudsak i de så
            kallade regionteam som finns knutna till olika universitetskliniker.
            Enskilda psykiatrer i andra städer bedriver också kontinuerligt
            viss utredningsverksamhet. Endast universitetskliniken i Stockholm
            har öronmärkta bidrag från landstinget. På övriga håll i landet
            bedrivs utredningarna inom någon annan psykiatrisk verksamhet,
            utan att ansvaret finns specificerat på någons tjänst. Flera av
            de psykiatrer som arbetar inom området har under flera års tid
            påpekat behovet av ökade ekonomiska resurser, hittills utan resultat.
            Socialstyrelsens rättsliga råd skickade den 27 april 2001 en skrivelse
            till landets samtliga tillsynsenheter där man inskärpte behovet
            av utredningsresurser för ärenden om ändrad könstillhörighet (dnr
            446-194/01). Det enda svar man fick kom från Akademiska sjukhuset
            i Uppsala (SoS dnr 40-13646/99) som meddelade att man med de begränsade
            ekonomiska resurser man hade till sitt förfogande ansåg sig vara
            tvungen att prioritera andra delar av verksamheten. Kötiden för
            ett första besök i Uppsala var vid denna tidpunkt cirka två år.
          </p>
          <p xml:id="i-WFxNLcPJjiWQxKPEagbFZA">
            Sedan rättsliga rådets skrivelse gick ut har inga ekonomiska
            förstärkningar på området synts till. Kötiden på samtliga regionenheter
            varierar från enstaka orter som har fyra månaders väntetid till
            flertalet enheters ett till två års väntetid.
          </p>
          <p xml:id="i-9r23xNHCBTErQAWSXSa9sr">
            Rättsliga rådet gör bedömningen att antalet ansökningar om fastställande
            av ny köns­tillhörighet som kommer till rådets kännedom ökat något
            under senare år, utan att resurserna inom vården ökat. Det totala
            antalet inskrivna patienter under utredning torde för närvarande
            ligga mellan 150 och 200.
          </p>
          <p xml:id="i-GvnguR1mcbaQ3R7u8kqYXh">
            Tiden från att patienten först kommer på besök inom specialistvården
            till att han/hon är färdigbehandlad är minst tre år. Att då dessutom
            behöva vänta ett till två år i kö kan för många kännas oerhört
            tungt. Risken för självmordsförsök bland de patienter som mår
            sämst och står i de längsta köerna bedöms av transsexuellas egna
            organisationer vara hög.
          </p>
          <p xml:id="i-7N9Z1b4BfQZa8N6E7T83Xn">
            I hälso- och sjukvårdslagen stadgas att vården skall ges på lika
            villkor till alla medborgare. Detta måste då antas gälla även
            transsexuella patienter. En liten patientgrupp som är utsatt för
            ett stort psykosocialt lidande skall inte behöva vänta i vårdköer
            flera år. Inga undersökningar har gjorts som visar att patienterna
            inte utsätts för orimligt lidande på grund av de knappa ekonomiska
            resurserna. Patienterna inom denna grupp är också beroende av
            att få ett positivt utlåtande av sin utredande läkare för att
            få tillstånd till den kirurgiska behandlingen. Detta kan antas
            resultera i en patient­grupp som är mindre benägen än andra att
            kritisera vården, vilket riskerar att resultera i att deras vård
            nedprioriteras.
          </p>
          <p xml:id="i-aqrq2AP12GTYfuZFmZRfu">
            Mot bakgrund av det ovan anförda finns det goda skäl att regeringen
            ger Socialstyrelsen i uppdrag att skyndsamt kartlägga hur sjukvården
            i landet klarar av att möta det vård- och behandlingsbehov som
            finns hos transsexuella patienter. Denna kartläggning måste också
            beakta frågan ur regionalt perspektiv. Det är orimligt att, som
            i dag sker, transsexuella känner sig tvingade att flytta till
            en annan sjukvårdsregion för att känna sig säkra på att få den
            behandling som är nödvändig. Socialstyrelsen bör således utreda
            hur resursbehoven ser ut inom denna del av vården för transsexuella
            samt om motsvarande problem finns också inom den medicinska och
            kirurgiska sidan av behandlingen. Utredningen bör också föreslå
            åtgärder för att säkerställa att goda utredningsmöjligheter erbjuds
            inom rimlig tid till landets samtliga transsexuella, oavsett bostadsort.
            Detta bör riksdagen som sin mening ge regeringen till känna.
          </p>
        </div>
        <div xml:id="i-5qnGjJTh3LDcL1k2LVHK2Z" type="motSignatures">
          <list xml:id="i-JAicb5LosNt1L7H5i3SydQ">
            <item xml:id="i-U3dgC61HAAVdoFSx11yeu9" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-3ZtrQ2Yvk1VnffpRQDDbDF" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-Aba6VrvhaqhyWXjkkLNwtP" who="i-U5MhCo51MGLLY94GAGJZhY">
              Johan Linander (c)
            </item>
            <item xml:id="i-XeMURfQiMm9FwzWSVxx26D" who="i-A1WkfiAbmndDMThhAvrWEm">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
