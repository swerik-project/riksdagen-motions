<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00340">
  <teiHeader>
    <fileDesc>
      <titleStmt>
        <title>Lastbilsskatt</title>
        <author corresp="i-2GE534P2Foy3WpqKPVNeW8 i-XSuWURvcJRjSbVSYUBBuD2">av Mats Pertoft och Stina Bergström (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lastbilsskatt</title>
          <idno type="rdwebb">H102Sk340</idno>
          <rs type="number">Sk340</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk340/text</ref>
          <ref type="dokument_url_html">http://data.riksdagen.se/dokument/H102Sk340</ref>
          <ref type="dokumentstatus_url_xml">http://data.riksdagen.se/dokumentstatus/H102Sk340</ref>
          <ref type="doc">http://data.riksdagen.se/fil/1BF94E4C-DA3C-4CD1-B9A5-6827FEC3A21E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3SZaH6BQ8NduZY14DkaJe4" type="signed"/>
        <correspContext corresp="i-3SZaH6BQ8NduZY14DkaJe4">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction type="numbering" xml:id="i-UrAcQyFKPWgNAG5hqKtUVr">
          <date when="2013-10-07"/>
        </correspAction>
        <correspAction type="submission" xml:id="i-Hx8Rt5MjAgqXNnKHcis9cw">
          <date when="2013-10-03"/>
        </correspAction>
        <correspAction type="transfer" xml:id="i-QX3e88wJwe9yD2PXYASXoe">
          <date when="2013-10-02"/>
        </correspAction>
        <correspAction type="assigned" xml:id="i-UFs9nzLtQPjE935fhXzt8z"/>
        <correspContext corresp="i-UFs9nzLtQPjE935fhXzt8z">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RKkixgn24wNe7dKamJiUqX">
            Förslag till riksdagsbeslut
          </head>
          <list style="ol">
            <item xml:id="i-D9Eoknb3FxWAZbpYPYwngp">
              Riksdagen tillkännager för regeringen som sin mening vad som
              anförs i motionen om att införa en avståndsbaserad och differentierad
              lastbilsskatt i Sverige.
            </item>
            <item xml:id="i-Veupa9zmersRbQofuq1183">
              Riksdagen tillkännager för regeringen som sin mening vad som
              anförs i motionen om att helt avskaffa den nuvarande vinjettskatten.
            </item>
          </list>
        </div>
        <div type="motContent">
          <head type="h1" xml:id="i-VeDLucHLMVKoLkBkDP9GZV">
            Motivering
          </head>
          <p xml:id="i-C3rZbsyhNszuk3xs844c1Z">
            Miljöpartiet de gröna ställer sig bakom den eniga Klimatberedningens
            förslag om att införa en avståndsbaserad skatt för tunga lastbilar,
            en så kallad lastbilsskatt. Skatten ska utformas på ett sätt som
            skapar ett optimalt transportsystem i Sverige ur såväl ekonomisk,
            miljömässig som konkurrensmässig aspekt.
          </p>
          <head type="h2" xml:id="i-cqvz4M8BdqjCB8AFkrmtr">
            Inledning – En optimering av det svenska transportsystemet
          </head>
          <p xml:id="i-SEcGsAHdegW74n83VUjq9w">
            Miljöpartiet vill införa en avståndsbaserad lastbilsskatt för
            att optimera transporterna i det svenska infrastruktursystemet.
            Det handlar om att optimera lastbilstransporterna i relation till
            andra transportslag, som exempelvis sjöfart och järnväg, men det
            handlar också om att optimera transporterna i förhållande till
            klimatet och miljön. Att transportera via järnväg är mycket klimatsmartare
            än att transportera med lastbil på det svenska vägnätet. Samtidigt
            finns det sträckor och delar av Sverige där det inte finns något
            rimligt alternativ till lastbilstransporter och det väger vi också
            in. Därför vill vi även införa en geografisk dimension i lastbilsskatten.
            Det handlar också om att uppnå en sund balans i transportsystemet
            för trafiksäkerhetens skull. Vi eftersträvar att skapa rättvisare
            konkurrensvillkor för svenska åkerier som idag drabbas av otillbörlig
            konkurrens från utländska åkerier som kör på svenska vägar till
            betydligt lägre kostnader än de svenska åkerierna. Vårt förslag
            gynnar svenskt näringsliv och förbättrar förutsättningarna för
            att skapa nya jobb i Sverige.
          </p>
          <head type="h2" xml:id="i-UPavGkcw1tSMi2iuNizBQV">
            Lastbilsskatt – För klimatet och miljöns skull
          </head>
          <p xml:id="i-TrcWEQ1kJyn1yo12A9ECQd">
            Drygt 40 procent av Sveriges utsläpp av växthusgaser kommer från
            transportsektorn, utrikes flyg och sjöfart inkluderat, och en
            stor del av denna klimatpåverkan kommer från lastbilstrafiken.
            Koldioxidutsläpp från lastbilarna ökar stadigt, dels på grund
            av allt fler lastbilar och allt tyngre lastbilar. Samtidigt som
            vi inser att lastbilstrafiken kommer att finnas kvar under lång
            tid framöver är det viktigt att söka en optimerad kombination
            av transporter mellan de olika trafikslagen, och i den ekvationen
            är det nödvändigt att även ta hänsyn till klimatet och miljön.
          </p>
          <p xml:id="i-4o1CfFsWSXYj4oAKh6CYDg">
            Transportsektorn i Sverige är extremt oljeberoende: cirka 94
            procent av den tillförda energin kommer från fossila bränslen
            1 . Lastbilstransporterna står för den största delen av trafikökningen
            på vägarna. Som en del av strävan att uppnå en optimerad transportlösning
            har införandet av en avståndsbaserad lastbilsskatt diskuterats
            alltsedan Vägtrafikskatteutredningen 2002–2004. Förslaget aktualiserades
            i Klimatberedningen där man föreslog ett införande av en kilometerskatt
            från och med 2011, förutsatt att en teknik med rimliga systemkostnader
            är tillräckligt väl utvecklad, att utformningen tar hänsyn till
            skogsbruket och att den differentieras utifrån fordonets vikt-
            och miljöklass.
          </p>
          <head type="h2" xml:id="i-88etPGEdx9rVBwoJyoANtW">
            Lastbilsskatt – En anpassning till en positiv utveckling i Europa
          </head>
          <p xml:id="i-Q3nSm8c8foxkBM42MnF15Q">
            Schweiz, Österrike, Tyskland, Tjeckien och Slovakien har redan
            infört avståndsbaserade vägavgifter, Frankrike har fattat beslut
            om införande, Nederländerna och Polen har långt gångna planer
            på att införa en avgift. Även Norge och Finland utreder ett införande
            2 .
          </p>
          <p xml:id="i-MbHXHdWhmLcF4NBL1R7pt7">
            EU-kommissionen förespråkar dessutom avgiften i sin vitbok Färdplan
            för ett gemensamt europeiskt transportområde. Till skillnad från
            ökad överstatlighet på det finanspolitiska området, där det de
            senaste åren blivit mycket uppenbart att det finns stora risker
            inbyggda i en ogenomtänkt och forcerad europeisk integration,
            så ser vi positivt på att skapa en harmonisering av lastbilstrafikens
            villkor i Europa där hänsyn till medtrafikanter, miljö och svenskt
            näringsliv sätts i centrum.
          </p>
          <p xml:id="i-VgcxBbuqiSMC4nwQUvJj4D">
            Snart har större delen av EU lämnat vinjettsystemet och gått
            över till avståndsbaserade lastbilsskatter. Det är hög tid att
            Sverige hoppar på tåget.
          </p>
          <head type="h2" xml:id="i-PJTqEi2yp2shQRiDxrbpXW">
            Lastbilsskatt – Samma skatteregler för alla
          </head>
          <p xml:id="i-8XyupW7LtkvyEgYZmR61Bi">
            Lastbilstrafiken sliter mycket hårt på det svenska vägnätet.
            Minskad lastbilstrafik skulle leda till mindre behov av underhåll
            av vägarna, vilket skulle frigöra resurser till andra prioriterade
            åtgärder. En lastbilsskatt är rättvis då samtliga tunga fordon
            som sliter på vägarna är med och betalar. Så är det inte idag
            eftersom avsaknaden av lastbilsskatt innebär att många utländska
            åkerier kan verka i Sverige på mycket gynnsammare villkor än de
            svenska åkerierna. Det är ett orättvist system som drabbar svensk
            åkerinäring. Miljöpartiet föreslår därför en likvärdig lastbilsskatt
            för alla fordon oberoende var de kommer ifrån. Miljöpartiet föreslår
            i denna motion också att enskilda vägar utan statsbidrag inte
            ska belastas med lastbilsskatt. Det är viktigt att lastbilsskatten
            inte drabbar landsbygden eller skogsnäringen i fall där det inte
            finns rimliga alternativ till lastbilstransport.
          </p>
          <p xml:id="i-WMBuegX4nYVjWoghnbtYdK">
            Införandet av en avståndsbaserad lastbilsskatt förutsätter att
            den nuvarande engångsavgiften för lastbilstrafik i Sverige avskaffas,
            den så kallade vinjettskatten. I linje med detta föreslår Miljöpartiet
            i denna motion att Sveriges nuvarande vinjettskatt helt slopas.
            Vinjettskatten drabbar idag samtliga svenska lastbilsförare samtidigt
            som många utländska åkare undviker att betala. Vårt förslag gynnar
            därmed de svenska åkerierna som med dagens politik drabbas av
            konkurrensnackdelar gentemot utländska konkurrenter. Vi utvecklar
            villkoren för vinjettskatten längre fram i denna motion.
          </p>
          <head type="h2" xml:id="i-YAELfnGb8UanPEw2o88L7s">
            Lastbilsskatt – För en korrekt prissättning
          </head>
          <p xml:id="i-L7R8dHxsYmRnp7JrLcCnG6">
            Den externa kostnaden (inklusive en enligt Miljöpartiets uppfattning
            alltför lågt räknad miljökostnad) för transport av ett ton gods
            transporterat 50 mil i lastbil är 87 kronor, medan kostnaden för
            en motsvarande transport med eldrivet godståg är 8 kronor. 3 Den
            eldrivna godstransporten betalar redan före den planerade höjningen
            av banavgifterna en större del av sina externa kostnader än lastbilen.
            4 Därför krävs klimatsmarta styrmedel som leder till en rättvis
            prissättning av transporternas egentliga kostnader för samhället,
            i relation till såväl miljön som till andra transportslag.
          </p>
          <head type="h2" xml:id="i-W5MRTYgf7tLVVCWShEZ6ty">
            Lastbilsskatt – Skapar nya jobb och ger rättvis konkurrens
          </head>
          <p xml:id="i-CJiUMkMFE5Vad2Q5rbbsoL">
            Dagens system missgynnar den svenska åkerinäringen och leder
            till att vi förlorar arbetstillfällen i Sverige. Systemet innebär
            att emedan svenska åkerinäringen får betala lastbilsskatt när
            de verkar i till exempel Tyskland så kan danska, tyska och andra
            länders åkerinäringar låta bli att fullt ut betala motsvarande
            avgifter i Sverige. Denna orimlighet leder till en orättvis konkurrensnackdel
            som drabbar svenska åkerier och som i förlängningen skadar svensk
            sysselsättning. Ett införande av lastbilsskatt i Sverige skulle
            leda till att alla lastbilar oberoende av härkomst betalar lastbilsskatt
            enligt samma regler och svenska åkerier därmed kan konkurrera
            på lika villkor som sina konkurrenter.
          </p>
          <p xml:id="i-3gbzgQzT3BcG35ABym8p8V">
            Tillgänglig statistik visar att utländska lastbilars transportarbete
            i Sverige uppgår till cirka 20 procent. De utländska lastbilarnas
            verksamhet i Sverige har ökat de senaste åren. De utländska lastbilarna
            utförde därmed mer än dubbelt så mycket transportarbete i Sverige
            som de svenska lastbilarna utförde i andra länder. Statistiken
            omfattar emellertid inte lastbilar som är registrerade i Ryssland,
            Norge och Ukraina eller andra länder utanför EU. Därmed kan man
            utgå ifrån att den utländska andelen är ännu högre än 20 procent.
            5 Åkerinäringen har gjort nya egna beräkningar som pekar på att
            hela 40 procent av lastbilstransporterna på dagens svenska vägnät
            utförs av utländska åkerier.
          </p>
          <head type="h2" xml:id="i-M4YuzLX9xdHoKtmbT2Uqa2">
            Miljöpartiet föreslår samtid i gt att den nuvarande vinjettskatten
            slopas
          </head>
          <p xml:id="i-LazWgkmXHQobaPtVaKBHvx">
            Det finns generellt sett två olika system för att beskatta lastbilstrafik
            inom EU: så kallad vinjettskatt eller en avståndsbaserad lastbilsskatt
            av det slag som föreslås i denna motion.
          </p>
          <p xml:id="i-7jpkK3m7phZ2dXstFtNL7Z">
            Vinjettskatt är det skattesystem som används i Sverige idag.
            Det är en fast skatt, en vägavgift, som inte beror på hur mycket
            lastbilen körs och när lastbilsägaren väl har betalat in vinjettskatten
            så gäller den för transport i alla EU-länder som ingår i vinjettsystemet.
            Man behöver alltså inte betala in vinjettskatt i mer än ett enda
            EU-land oavsett hur många EU-länder som ingår i vinjettsystemet
            man kör igenom med en och samma lastbil. I takt med att allt fler
            länder lämnar vinjettsystemet kan man fråga sig hur länge systemet
            kommer att fortsätta att finnas till.
          </p>
          <p xml:id="i-AigiithM2zFE4LztU16RZP">
            Det andra systemet är avståndsbaserad lastbilsskatt, vilket måste
            betalas av lastbilsägaren när man för fram lastbilen i de länder
            som har avståndsbaserad lastbilsskatt. Skatten drabbar alla lastbilstransporter
            oavsett vilket land lastbilen är hemmahörande i och oavsett hur
            många eller vilka länder lastbilstransporten eventuellt har färdats
            genom.
          </p>
          <p xml:id="i-UU2L1sLh5osFL1V8PH3D9K">
            Något som är viktigt att framhålla är att ett land inte kan ha
            både vinjettskatt och avståndsbaserad lastbilsskatt på en och
            samma gång. Vi föreslår därför att Sveriges nuvarande vinjettskatt
            slopas i samband med införandet av den avståndsbaserade lastbilsskatten.
            Detta är något som är positivt för både de svenska åkerierna och
            skattebetalarna. I dagsläget betalar de svenska åkerierna vinjettskatt
            för transporter i Sverige på totalt 609 miljoner kronor och avståndsbaserad
            lastbilsskatt i många andra länder. Samtidigt slipper många utländska
            åkerier betala någon avgift i Sverige eftersom de inte behöver
            betala avståndsbaserad lastbilsskatt i Sverige, och i många fall
            inte heller vinjettskatt. Utländska åkare betalar idag 170 miljoner
            kronor i vinjettsystemet till Sverige. Med Miljöpartiets förslag
            får utländska lastbilstransporter stå för sin del av slitage på
            vägnätet och för utsläppen. Dessutom får de utländska åkerierna
            även ta en del av det finansiella ansvar som kopplas till de trafiksäkerhetsrisker
            som medförs av att de utländska lastbiltransporterna passerar
            genom Sverige.
          </p>
          <head type="h2" xml:id="i-PmxXEqfzDF8pjrdCXCEGct">
            Miljövänligare alternativ
          </head>
          <p xml:id="i-X3f322pcJRnSYu21bex22F">
            Miljöpartiet kombinerar sitt förslag på lastbilsskatt med en
            kraftig satsning på järnvägen som möjliggör ökade transporter
            med godståg. Vi satsar på att öka underhållet över en tioårsperiod,
            i nivå med de summor som Trafikverket efterfrågat och på kapacitetshöjande
            åtgärder för de mest akuta flaskhalsar som Trafikverket identifierat.
            Vi satsar även på upprustning av ett antal prioriterade sträckor
            runt om i landet, inklusive så kallade lågtrafikerade banor.
          </p>
          <head type="h2" xml:id="i-zV8iJVxr7SdDpc8w9tek6">
            Tekniken finns redan på plats
          </head>
          <p xml:id="i-AD2xGmmV3MibU1wcPAfVqi">
            En stor fördel vid ett införande av en avståndsbaserad lastbilsskatt
            är att nödvändig teknik redan har prövats och finns på plats i
            Tyskland som redan har genomfört reformen för flera år sedan.
            Tyskland använder ett välutvecklat GPS-system med hög finkänslighet
            och precision. Det tyska lastbilssystemet utgörs av teknik som
            bland annat kan skilja på motorvägar och riksvägar och som även
            kan skilja ut lokala vägar som inte är belagda med lastbilsskatt
            i Tyskland. Motsvarande teknik bör med framgång kunna användas
            i Sverige och bland annat bidra till att urskilja vilka vägar
            som är privata. Ett annat mål är att kunna identifiera vilka vägar
            som ligger långt bort från andra tranportalternativ som sjöfart
            och järnväg och därmed bör belastas med lägre lastbilsskatt.
          </p>
          <head type="h2" xml:id="i-4w5bT8TGdjpCoP7DHbTg6i">
            Geografisk och miljömässig differentiering
          </head>
          <p xml:id="i-85iB7BDQwUdKr4ztra4MwU">
            För att uppnå en rättvis och rimlig balans föreslår vi att lastbilsskatten
            ska vara såväl geografiskt differentierad som miljömässigt differentierad.
          </p>
          <head type="h2" xml:id="i-TvDoE1pn2FgTYdvBR3jm5W">
            Geografisk differentiering
          </head>
          <p xml:id="i-G7qadCPunzRHG7zcHRfz5P">
            För oss är det viktigt att lastbilsskatten inte slår orimligt
            hårt mot en viss näring eller en viss geografisk del av landet.
            De regioner som påverkas mest av en avståndsbaserad lastbilsskatt
            är de regioner där en stor andel av de totala transportkostnaderna
            härrör från transporter med lastbil inom Sverige. Där är möjligheterna
            att flytta transporter från lastbil till andra trafikslag små
            respektive obefintliga, framför allt i inre Norrland och inre
            Götaland. Alternativ i form av järnväg eller sjöfart är begränsade.
            Därför har man många gånger inget val utan tvingas välja lastbil
            som transportmedel. Vi föreslår därför att lastbilsskatten differentieras
            geografiskt så att tonvikten ligger på vägsträckor där det finns
            tillgängliga alternativ för leverantören. Enskilda vägar som inte
            finansieras med statsbidrag utan istället finansieras helt med
            privata medel ska exempelvis inte beröras av lastbilsskatt.
          </p>
          <head type="h2" xml:id="i-KBgj1TBrqFvaW7TpJS5Z8X">
            Miljömässig differentiering
          </head>
          <p xml:id="i-fe1EQyho1esttsj8T8w2V">
            Vi föreslår även att lastbilsskatten ska vara miljömässigt differentierad.
            Det innebär att lastbilar med motorer som har större negativ miljöpåverkan
            och större utsläpp ska betala en högre lastbilsskatt samtidigt
            som miljövänligare lastbilar ska betala en lägre skatt.
          </p>
          <p xml:id="i-RnSbwa8mUSUNyWVaEqD435">
            Den miljömässiga differentieringen finns redan på plats i Tysklands
            system för lastbilsskatt med gott resultat. Differentieringen
            bygger på EU:s regelverk som delar in motorfordonen i sex olika
            miljöklasser, där klass 6 är den miljövänligaste kategorin. Miljödifferentieringen
            är en delkomponent i lastbilsskatten och denna komponent bygger
            på ett bonus malus-upplägg, det vill säga miljödifferentieringen
            är kostnadsneutral genom att de miljövänligaste motorerna erhåller
            en bonus samtidigt som de miljöfarligaste får erlägga en avgift.
            6
          </p>
          <p xml:id="i-UAcfFxEn6z25z8ieXwnbfV">
            Den geografiska och miljömässiga differentieringen av den avståndsbaserade
            lastbilsskatten ska bidra till att skapa ett optimerat transportsystem
            i Sverige.
          </p>
          <head type="h2" xml:id="i-XHxRcYumCuFjybVW77cxgw">
            Förslag
          </head>
          <p xml:id="i-Q9hHYUR9ERt2SmDAiCGxMp">
            Miljöpartiet anser att avståndsbaserad lastbilsskatt ska införas
            på tunga lastbilstransporter senast den 1 juli 2015. Skatten bör
            utgå med i genomsnitt 1,40 kronor per km och differentieras på
            ett sätt som gör att den är lägre i områden där båt- eller järnvägsförbindelser
            saknas. I enlighet med EU:s regelverk föreslår Miljöpartiet att
            den svenska vinjettskatten avskaffas i samband med att lastbilsskatten
            införs. Detta bör riksdagen ge regeringen tillkänna som sin mening.
          </p>
        </div>
        <div type="motSignatures">
          <list>
            <item xml:id="i-22BqLBvdGbp6nCsqGCB2pT">
              Mats Pertoft (MP)
            </item>
            <item xml:id="i-D6Fwu2DWjSJdJtP3aiwdBq">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
