<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04377">
  <teiHeader>
    <fileDesc>
      <titleStmt>
        <title>med anledning av prop. 2021/22:78 Stärkt kvalitet och likvärdighet i pedagogisk omsorg</title>
        <author corresp="i-JLXuQC8Bjt8suyRFj6kC3h">av Gudrun Brunegård m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4377 av Gudrun Brunegård m.fl. (KD)</title>
          <idno type="rdwebb">H9024377</idno>
          <rs type="number">4377</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024377/text</ref>
          <ref type="dokument_url_html">http://data.riksdagen.se/dokument/H9024377</ref>
          <ref type="dokumentstatus_url_xml">http://data.riksdagen.se/dokumentstatus/H9024377</ref>
          <ref type="docx">http://data.riksdagen.se/fil/9383C219-DB1E-4ED1-AEB6-1210CEFD4ECB</ref>
          <ref type="pdf">http://data.riksdagen.se/fil/AEE13496-DE33-4F9E-97C5-1B752C4C43F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-GxMiFHDpF85hpJgrkap3bS</idno>
            <name>Ulf Lönnberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UAKP9b52FcYo6uBtsWaJpm" type="basedOn"/>
        <correspContext corresp="i-UAKP9b52FcYo6uBtsWaJpm">
          <ref>Proposition 2021/22:78</ref>
        </correspContext>
        <correspAction xml:id="i-ExJwbeyREqu5SwGQdV214W" type="signed"/>
        <correspContext corresp="i-ExJwbeyREqu5SwGQdV214W">
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-GxMiFHDpF85hpJgrkap3bS"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-7iQfRkWKoDnVpMrrdVh9fP" type="submitted">
          <date when="2022-01-26"/>
          <time when="12:55:49"/>
        </correspAction>
        <correspAction xml:id="i-73cV6Whj3cG4YerDDpfhHT" type="reviewed">
          <date when="2022-02-08"/>
          <time when="17:18:01"/>
        </correspAction>
        <correspAction xml:id="i-LLkDbf887tKWqEk1aCDPF9" type="dismissed">
          <date when="2022-02-15"/>
        </correspAction>
        <correspAction xml:id="i-9eVit4p6F2PpQrGtk3oDhF" type="referred">
          <date when="2022-02-16"/>
        </correspAction>
        <correspAction xml:id="i-pp9jVeQ5czdD9Fdmpu5Lo" type="assigned">
          <date when="2022-10-12"/>
          <time when="11:30:09"/>
        </correspAction>
        <correspContext corresp="i-pp9jVeQ5czdD9Fdmpu5Lo">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Uzk7y6eZCYk95xRBt42TSV" type="behandlas_i"/>
        <correspContext corresp="i-Uzk7y6eZCYk95xRBt42TSV">
          <ref type="uppgift">2021/22:UbU21</ref>
          <ref type="ref_dok_id">H901UbU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU21</ref>
          <ref type="ref_dok_titel">Stärkt kvalitet och likvärdighet i pedagogisk omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4377 av Gudrun Brunegård m.fl.
          (KD) med anledning av prop. 2021/22:78 Stärkt kvalitet och likvärdighet
          i pedagogisk omsorg
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6tiGZeGNVKtzuK1C7RYSAv">
            Förslag till riksdagsbeslut
          </head>
          <list style="ol">
            <item xml:id="i-ErTLG8T5QiLFzE5vQzzwdc">
              Riksdagen ställer sig bakom det som anförs i motionen om att
              införa en skyldighet för kommuner att erbjuda familjedaghem för
              de föräldrar som så önskar och att uppmuntra till etablering av
              pedagogisk omsorg och tillkännager detta för regeringen.
            </item>
            <item xml:id="i-HU1q9DCQGfaXF2XFBUyQ2U">
              Riksdagen ställer sig bakom det som anförs i motionen om att
              genomföra en kartläggning av familjedaghem och deras förutsättningar
              i syfte att öka tillgången på familjedaghem och tillkännager detta
              för regeringen.
            </item>
            <item xml:id="i-9igxu8fJUNTo8hYemd1X3Y">
              Riksdagen ställer sig bakom det som anförs i motionen om att
              överföra granskningsansvaret för pedagogisk omsorg från respektive
              kommun till Skolinspektionen och tillkännager detta för regeringen.
            </item>
            <item xml:id="i-6nAK189HSvyhfUqFghyU4b">
              Riksdagen ställer sig bakom det som anförs i motionen om att
              överföra prövningen av tillstånd för verksamheter inom pedagogisk
              omsorg från kommunerna till Skolinspektionen och tillkännager
              detta för regeringen.
            </item>
            <item xml:id="i-Uo2YL5M3sKw1V9PdYvNu2W">
              Riksdagen ställer sig bakom det som anförs i motionen om att
              verksamheten i pedagogisk omsorg ska ge barnen trygghet, omsorg
              och närhet och stimulera deras utveckling och tillkännager detta
              för regeringen.
            </item>
            <item xml:id="i-KuzZ41hXWQbFGTpCjeS1N4">
              Riksdagen ställer sig bakom det som anförs i motionen om att
              den pedagogiska omsorgens verksamhet ska utformas så att den förbereder
              barnen för fortsatt lärande och tillkännager detta för regeringen.
            </item>
            <item xml:id="i-SaRfcuYjC4K1jvbtSqXLDi">
              Riksdagen ställer sig bakom det som anförs i motionen om att
              pedagogisk omsorg ska ge barnen förutsättningar att behärska det
              svenska språket på en nivå som kan anses adekvat med hänsyn till
              barnets utveckling i övrigt och tillkännager detta för regeringen.
            </item>
            <item xml:id="i-5Ab22PSoj4G4WXWNN72hNt">
              Riksdagen ställer sig bakom det som anförs i motionen om att
              barn som av fysiska, psykiska eller andra skäl behöver särskilt
              stöd för sin utveckling ska ges den omsorg som deras speciella
              behov kräver och tillkännager detta för regeringen.
            </item>
            <item xml:id="i-EGZue34ZwekagtKqYbYgtH">
              Riksdagen ställer sig bakom det som anförs i motionen om att
              ensamarbetande anordnare av pedagogisk omsorg borde undantas från
              det formella kravet på kompetensutveckling och tillkännager detta
              för regeringen.
            </item>
            <item xml:id="i-QEtDeLiwiAR1wd8oQBW4gn">
              Riksdagen ställer sig bakom det som anförs i motionen om undantag
              för ensamarbetande anordnare av pedagogisk omsorg från det föreslagna
              kravet på systematiskt kvalitetsarbete med dokumentationskrav
              och tillkännager detta för regeringen.
            </item>
            <item xml:id="i-HVpJuYf65jehEYiHn6QiZc">
              Riksdagen ställer sig bakom det som anförs i motionen om att
              lämplighetsprövning ska göras av alla nya huvudmän inom pedagogisk
              omsorg och att en fullständig ägar- och ledningsprövning ska göras
              av alla nya huvudmän som har anställda, och detta tillkännager
              riksdagen för regeringen.
            </item>
            <item xml:id="i-EPotRa4u5GFG7cSbZseayV">
              Riksdagen ställer sig bakom det som anförs i motionen om att
              utdrag ur belastningsregistret också borde lämnas av personer
              som gör prao eller går arbetsplatsförlagd utbildning (APU) inom
              ramen för pedagogisk omsorg och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9wEisrcWtfbTxFKntF46Pa" type="h1">
            Motivering
          </head>
          <p xml:id="i-NB2vfhdyNmNrzamhtQWGsE">
            Målet för förskolan och annan barnomsorg bör vara att möta varje
            barns behov av trygg omsorg, stimulans, lek, gemenskap och utveckling.
            Kristdemokraternas mål är att föräldrarna ska kunna välja den
            omsorg som de anser är bäst för deras barn. Det ligger också i
            linje med Förenta nationernas deklaration om de mänskliga rättigheterna.
            Av detta skäl behöver det finnas olika barnomsorgsformer samtidigt
            som all barnomsorg ska hålla hög kvalitet. Vi vill förbättra kvaliteten
            i barnomsorgen, där barnens behov och rättigheter utgör grunden.
            Prioriterade delar i detta arbete är att minska antalet barn i
            barngrupper och att skapa bättre förutsättningar för familjedaghem.
            Vi bidrog också till att få mer medel till detta då statsbidraget
            för kvalitetshöjande insatser i förskola, fritidshem och annan
            pedagogisk verksamhet nu utökats genom KD‑M‑SD-budgeten. En mångfald
            av barnomsorgsformer ställer krav på att kommunerna kan erbjuda
            likvärdiga villkor för alla godkända barnomsorgs- och förskoleverksamheter.
            Pedagogisk omsorg, varav familjedaghem är den vanligaste formen,
            ska enligt skol­lagen (2010:800) inte vara reguljär undervisning
            utan främst stimulera utvecklingen under lekfulla former.
          </p>
          <p xml:id="i-8NSrhMNhURTdQBvVjmdzK9">
            Kristdemokraterna betonar de yngre barnens behov av omsorg, närhet
            och trygghet. Det är viktigt att barnen får utvecklas i sin egen
            takt och får stimulans i det. För att alla föräldrar ska hitta
            ett alternativ som passar just dem och deras barn måste det finnas
            en väl utbyggd barnomsorg med olika alternativ. Vi vill att det
            ska finnas en mångfald av barnomsorgsformer med olika inriktning
            och huvudmän: förskolor, familjedaghem, flerfamiljssystem, föräldrakooperativ,
            öppna förskolor och fritidshem. Vi vill att skollagen ska skärpas
            så att en skyldighet införs för kommuner att erbjuda familje­daghem
            i kommunal regi likväl som att uppmuntra framväxten av olika former
            av fristående pedagogisk omsorg av god kvalitet för de föräldrar
            som önskar denna omsorgsform till sina barn. Vi vill även att
            en kartläggning genomförs av familje­daghem och deras förutsättningar
            i syfte att öka tillgången på familjedaghem.
          </p>
          <p xml:id="i-L5hLQND9FamUB7FiGDDtY9">
            I propositionen lägger regeringen fram flera förslag som syftar
            till stärkt kvalitet och likvärdighet i den pedagogiska omsorgen.
            Kristdemokraterna anser att några av förslagen är viktiga för
            att stärka kvaliteten inom barnomsorgen men har också flera invändningar
            som vi framför nedan. De förändringar i lagstiftningen som föreslås
            bör inte försvåra möjligheten att starta olika typer av pedagogisk
            omsorg av god kvalitet, såsom familjedaghem, flerfamiljssystem
            och föräldrakooperativ.
          </p>
          <p xml:id="i-LRJnfkabE9mqHvj3mbRF1Y">
            Kristdemokraterna är förespråkare av pedagogisk omsorg, såsom
            exempelvis familjedaghem. För många barn och föräldrar innebär
            familjedaghem en särskild trygghet och ett lugn som är svårt att
            få inom förskolan. Av naturliga skäl innebär familjedaghemmet
            också att det framför allt blir en person som barnet knyter an
            till och därmed färre vuxna, eller andra, relationer att hantera.
            För många barn kan detta vara ett positivt alternativ, särskilt
            för de allra yngsta. Vi ser vikten av att föräldrar själva kan
            välja barnomsorgsform till sina barn, och då familjer är olika
            är det viktigt med flera olika barnomsorgsalternativ. Med det
            sagt ser vi likväl med oro på de senaste årens utveckling där
            det framkommit aktörer som missbrukar systemet och utnyttjar det
            för helt andra ändamål än vad som var den ursprungliga tanken.
            Detta i kombination med att kommuner brustit i sitt uppföljningsansvar
            och uppgifter om bristande opartiskhet hos vissa kommuner vid
            tillståndsgivning, gör att vi ser det som viktigt att gransknings­ansvaret
            för pedagogisk omsorgsverksamhet förs över till Skolinspektionen.
            På så sätt kan en mer enhetlig och objektiv bedömning av verksamheterna
            uppnås. Skol­inspektionen bör av samma skäl också ha ansvaret
            för den inledande ägar- och ledningsprövningen av dem som vill
            starta verksamheter inom ramen för pedagogisk omsorg. Det är viktigt
            att personer som tar hand om barn är lämpliga och har tillräcklig
            kompetens och erfarenhet. Kristdemokraterna anser att Skolinspektionen
            är den instans som är bäst lämpad för prövning av detta. Mot bakgrund
            av detta välkomnar vi propositionen och ger vår syn på förslagen
            nedan.
          </p>
          <head xml:id="i-5hCPR99n9BFPDev4ZhNhFe" type="h2">
            Kristdemokraternas syn på regeringens förslag
          </head>
          <p xml:id="i-NMCCfwtZ4GihTFZNLhX7gg">
            I propositionen föreslås inledningsvis att det ska förtydligas
            att verksamheten i pedagogisk omsorg ska förbereda barnen för
            utbildning inom skolväsendet, att verksamheten ska främja barns
            allsidiga personliga utveckling, att de barn som behöver särskilt
            stöd ska ges det stöd de behöver och att huvudmannen ska tillse
            att barn ges det särskilda stödet samt att vårdnadshavare ska
            ges möjlighet att delta vid utformning av de särskilda stödinsatserna.
            Kristdemokraterna instämmer i att det är viktigt att barn ges
            den omsorg som de behöver. Varje barn bör mötas med omsorg, trygghet,
            närhet och stimulans. Vi anser emellertid att förslaget om att
            förtydliga att verksamheten i pedagogisk omsorg ska förbereda
            barnen för utbildning inom skolväsendet kan övertolkas. Vi ser
            en överhängande risk för att undervisning av små barn liknande
            den som bedrivs i förskolan får större fokus än att tillgodose
            barnens grundläggande behov av omsorg och trygghet. Detta är också
            något som Sveriges Kommuner och Regioner (SKR) för fram när de
            skriver att personalens kompetens att förbereda för fortsatt lärande
            inte behöver betonas i bestämmelserna (s. 15 i propositionen).
            SKR för fram detta dels med anledning av den brist på barnskötare
            och förskollärare som finns i dag, dels med anledning av att det
            inte är rimligt att ställa samma krav avseende under­visning inom
            pedagogisk omsorg som på förskola. Pedagogisk omsorgsverksamhet
            har i dag inte krav på undervisning eller att det är legitimerade
            förskollärare som bedriver den. Kristdemokraterna anser att det
            är en rimlig hållning och menar därför att den pedagogiska omsorgens
            verksamhet fortsatt ska utformas så att den förbereder barnen
            för fortsatt lärande i enlighet med dagens lagstiftning. Vi anser
            dock därutöver, likt regeringen, att den pedagogiska omsorgen
            ska ge barnen förutsättningar att behärska det svenska språket
            på en nivå som kan anses adekvat med hänsyn till barnets utveckling
            i övrigt.
          </p>
          <p xml:id="i-U9h4GjzKXvvCdDekAraSis">
            De som arbetar i pedagogisk omsorg ska vara lämpliga för uppgiften
            och ha erfarenhet av att arbeta med barn. I realiteten är också
            en stor andel av de som arbetar inom pedagogisk omsorg förskollärare
            eller barnskötare och majoriteten har lång erfarenhet av arbete
            i förskola. Regeringen föreslår i den aktuella propositionen att
            en huvudman inom pedagogisk omsorg ska se till att personalen
            ges möjlighet till kompetensutveckling. Det är självklart positivt
            att gå en kurs eller vidareutbilda sig inom sitt yrkesområde,
            vilket också skulle kunna förbättra kvaliteten i barnomsorgen.
            Vi håller dock inte med regeringen i dess slutsatser om att det
            behövs ett formellt krav på kompetensutveckling för alla huvudmän
            utan menar att ensamarbetande i det här fallet borde undantas.
            Detta är också något som Utredningen om fritidshem och pedagogisk
            omsorg (U 2018:08) påpekar (prop. 2021/22:78 s. 20) då den menar
            att man inte borde ställa skarpa krav på kompetensutveckling då
            många inom pedagogisk omsorg är ensamarbetande.
          </p>
          <p xml:id="i-QJFwpbijW5sorB78k8vYce">
            Regeringen föreslår vidare att varje huvudman inom pedagogisk
            omsorg systematiskt och kontinuerligt ska planera, följa upp,
            utveckla och utvärdera verk­samheten, att utgångspunkt för kvalitetsarbetet
            bör vara förskolans läroplan samt att kvalitetsarbetet ska dokumenteras.
            Kristdemokraterna anser att ensamarbetande anordnare av pedagogisk
            omsorg bör vara undantagna från det långtgående krav på systematiskt
            kvalitetsarbete med dokumentationskrav som regeringen föreslår.
            Som Specialpedagogiska skolmyndigheten skriver i sitt remissvar
            kan det försvåra för ensamarbetande i egen regi och i det egna
            hemmet att bedriva ett systematiskt kvalitetsarbete och att det
            behövs stöd från huvudmannen (s. 21 i propositionen).
          </p>
          <p xml:id="i-QgCrRr8GHe9e8pg3jZHDj3">
            Vidare föreslår regeringen att den kommun där en enskild avser
            att bedriva pedagogisk omsorg efter ansökan ska besluta att den
            enskilde godkänns som huvudman för sådan verksamhet om den enskilde
            har insikt i och förutsättningar att följa de föreskrifter som
            gäller för verksamheten. För godkännande ska det också krävas
            att den enskilde bedöms som lämplig och att kommuner som handlägger
            ärenden om godkännande av enskilda som huvudmän för pedagogisk
            omsorg ska få ta ut en avgift för att pröva en ansökan. Kristdemokraterna
            menar att det är viktigt att kommunerna informerar om att pedagogisk
            omsorg finns, exempelvis på kommunens webbplats. Kommunerna ska
            uppmuntra och underlätta för pedagogisk omsorgsverksamhet med
            god kvalitet. Vi anser däremot inte, som regeringen föreslår,
            att kommunerna ska ha ansvaret för att besluta om en enskild godkänns
            som huvudman för pedagogisk omsorgsverksamhet. Vi anser i stället
            att ansvaret för prövningen och godkännande av vilka som får tillstånd
            till verksamheterna ska överföras till Skolinspektionen, så att
            en objektiv prövning kan ske. Detta är också något som Förvaltningsrätten
            i Stockholm menar i sitt remissvar, då de framhåller att det saknas
            en diskussion om varför de skärpta kvalitetskraven inte ska medföra
            att en prövning av tillståndsansökan görs av Skolinspektionen
            i stället för kommunerna. Vi menar att Skolinspektionen som ansvarig
            skulle kunna bidra till att minska risken för att personer utan
            kompetens, eller som på annat sätt inte är lämpliga, ges tillstånd.
          </p>
          <p xml:id="i-2WWvVBKCDvWm62hVCfeU3s">
            Vidare håller vi med Friskolornas riksförbund som i sitt remissvar
            (s. 23 i propositionen) skriver att ägar- och ledningsprövning
            inte behövs för den som inte har anställda utan själv är huvudman.
            Det är också viktigt, som Företagarna påpekar i sitt remissvar
            (s. 23 i propositionen), att förändringarna med en ökad regelbörda
            inte omöjliggör verksamheten för företagare. Kristdemokraterna
            gör bedömningen att det borde vara tillräckligt att en lämplighetsprövning
            görs i dessa fall, i stället för en ägar- och ledningsprövning.
          </p>
          <p xml:id="i-4oZYtRZHmm7gYiWXwvBx5E">
            Regeringen föreslår vidare att en person som är 15 år eller äldre
            och är folkbokförd där pedagogisk omsorg ska bedrivas, på begäran
            av kommunen ska visa upp ett utdrag ur belastningsregistret. Om
            ett sådant utdrag inte visas upp ska det inte vara tillåtet att
            bedriva verksamheten. Kristdemokraterna håller med om vikten av
            att utdrag ur belastningsregistret ska lämnas, inte endast visas
            upp som regeringen föreslår, för alla som är 15 år och äldre och
            som är folkbokförda där verksamheten bedrivs. Detta bör gälla
            för all barnomsorg, inte bara pedagogisk omsorg. Vi menar därtill
            att ett utdrag också borde lämnas av de personer som gör prao,
            APU eller annan praktik, dvs. personer som går en utbildning och
            praktiserar inom pedagogisk omsorg.
          </p>
          <p xml:id="i-PRGK5cv4JbQJpcFVVyNmTV">
            Avslutningsvis föreslår regeringen att kommunen ska utöva tillsyn
            över att kraven som gäller för att godkännas som huvudman fortlöpande
            är uppfyllda. Vi instämmer i att detta är viktigt men menar att
            tillsynen borde utövas av Skolinspektionen och inte kommunerna.
            Vi yrkar därför på att överföra granskningsansvaret från kommunerna
            till Skolinspektionen och att detta tillkännages regeringen.
          </p>
        </div>
        <div type="motSignatures">
          <list>
            <item xml:id="i-UjL8ftauUFZBh2qFYa5d5V">
              Gudrun Brunegård (KD)
            </item>
            <item xml:id="i-YDwvEj4kjg5RnPPorbXeCr">
              Ulf Lönnberg (KD)
            </item>
            <item xml:id="i-ABDFzdbkLDx8gZZuQsLDDK">
              Pia Steensland (KD)
            </item>
            <item xml:id="i-2eoSwzdhZqaNXh5PwVewdA">
              Acko Ankarberg Johansson (KD)
            </item>
            <item xml:id="i-GEUyUwiznufZxsLWyKN9zg">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
