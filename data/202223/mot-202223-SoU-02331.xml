<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02331">
  <teiHeader>
    <fileDesc>
      <titleStmt>
        <title>med anledning av prop. 2022/23:45 Vissa frågor om hälso- och sjukvårdens försörjningsberedskap</title>
        <author corresp="i-XYorBBswJHmzvkzAvCFPDM">av Ulrika Westerlund (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2331 av Ulrika Westerlund (MP)</title>
          <idno type="rdwebb">HA022331</idno>
          <rs type="number">2331</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022331/text</ref>
          <ref type="dokument_url_html">https://data.riksdagen.se/dokument/HA022331</ref>
          <ref type="dokumentstatus_url_xml">https://data.riksdagen.se/dokumentstatus/HA022331</ref>
          <ref type="pdf">https://data.riksdagen.se/fil/A3BF5667-4DFC-4F94-8EBE-74F5C4171EB2</ref>
          <ref type="docx">https://data.riksdagen.se/fil/1CAD612F-F849-4F98-AAD6-A2070066177E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3JgZ23tT7EpSzWtdgT3Cub" type="basedOn"/>
        <correspContext corresp="i-3JgZ23tT7EpSzWtdgT3Cub">
          <ref>Proposition 2022/23:45</ref>
        </correspContext>
        <correspAction xml:id="i-Y7UYaVrc2oHiPgw6ZGH7Gi" type="signed"/>
        <correspContext corresp="i-Y7UYaVrc2oHiPgw6ZGH7Gi">
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-KQRw9Ta4WDGAvNeVEKnZYs" type="submitted">
          <date when="2023-02-08"/>
          <time when="17:01:31"/>
        </correspAction>
        <correspAction xml:id="i-RwbFtZEq6yL3KXv62R5L58" type="reviewed">
          <date when="2023-02-13"/>
          <time when="21:29:54"/>
        </correspAction>
        <correspAction xml:id="i-WrjuEvzvYWEsCuYsLaCyV8" type="dismissed">
          <date when="2023-02-14"/>
        </correspAction>
        <correspAction xml:id="i-FatK8nMUj4MrGAUGGJsc6q" type="referred">
          <date when="2023-02-15"/>
        </correspAction>
        <correspAction xml:id="i-L8jc8fsawcVtR2gNrmDMDg" type="assigned">
          <date when="2023-04-13"/>
          <time when="16:04:34"/>
        </correspAction>
        <correspContext corresp="i-L8jc8fsawcVtR2gNrmDMDg">
          <ref type="assignedTo">Socialutskottet</ref>
        </correspContext>
        <correspAction xml:id="i-NH5r5gCua5NNAhGzpcPGfb" type="behandlas_i"/>
        <correspContext corresp="i-NH5r5gCua5NNAhGzpcPGfb">
          <ref type="uppgift">2022/23:SoU11</ref>
          <ref type="ref_dok_id">HA01SoU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU11</ref>
          <ref type="ref_dok_titel">Vissa frågor om hälso- och sjukvårdens försörjningsberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2331 av Ulrika Westerlund (MP)
          med anledning av prop. 2022/23:45 Vissa frågor om hälso- och sjukvårdens
          försörjningsberedskap
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BPfWKnfzsXKECH4v42w2HL">
            Förslag till riksdagsbeslut
          </head>
          <list style="ol">
            <item xml:id="i-4UeujpXGMcbLNXCKgKrs4t">
              Riksdagen ställer sig bakom det som anförs i motionen om att
              hälso- och sjukvården behöver bli bättre på att ta del av och
              genomföra den kunskap och de forskningsresultat som tagits fram
              inom katastrofmedicinska centrum för att stärka beredskapen i
              hela vårdkedjan och tillkännager detta för regeringen.
            </item>
            <item xml:id="i-SSFdfodnfDEB122cYxRGCJ">
              Riksdagen ställer sig bakom det som anförs i motionen om att
              öka kunskaperna inom katastrofmedicin och tillkännager detta för
              regeringen.
            </item>
            <item xml:id="i-7QzCvmwkX2XgB5cjb5jZkQ">
              Riksdagen ställer sig bakom det som anförs i motionen om att
              utreda om reglerna kan skärpas för att säkerställa att rätt läkemedel
              finns på apoteket till dem som behöver det när de behöver det,
              och detta tillkännager riksdagen för regeringen.
            </item>
            <item xml:id="i-KCzg96LY4ZCStweEyh7odd">
              Riksdagen ställer sig bakom det som anförs i motionen om att
              staten bör ta ansvar för att bygga upp beredskapslager och tillsammans
              med näringsliv, kommuner och regioner säkerställa att lagerhållningen
              i samhällskritiska försörjningskedjor är tillräcklig för att klara
              kriser och krig och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-76QEFrXKzv33qFZfaWAi6J" type="h1">
            Motivering
          </head>
          <p xml:id="i-S555wSPFGSXMQTYufXUp3W">
            Civilt försvar tar sin utgångspunkt i samhällets krisberedskap
            och syftar till att inför och under höjd beredskap samt under
            krig värna befolkningen, säkerställa de viktigaste samhällsfunktionerna
            samt bidra till Försvarsmaktens förmåga att möta ett väpnat angrepp.
            Det civila försvaret är inte en enskild organisation, utan verksamheten
            bedrivs bl.a. av statliga myndigheter, kommuner, regioner, näringsliv
            och frivilligorganisationer.
          </p>
          <p xml:id="i-XevEoujLDwx5obbpuoFVE7">
            Hälso- och sjukvården behöver planeras så att situationer med
            många skadade kan hanteras samtidigt som stora sjukdomsutbrott
            eller pandemier. Vi behöver en allmän förstärkning av vården och
            en ökad förmåga i hela vårdkedjan samordnat. En motstånds­kraftig
            vård i vardagen ger oss en bättre krisberedskap vid allvarliga
            händelser.
          </p>
          <p xml:id="i-KPjSo1EtE7cPZGyo8wfyDG">
            I alla typer av kriser är tillgången till rätt personal på rätt
            plats avgörande. Personalen är vårdens viktigaste resurs och tillgång
            till utbildad personal är en stor utmaning. Vi anser att vårdpersonal
            måste få bättre förutsättningar på många plan så att yrket blir
            attraktivt att söka sig till.
          </p>
          <p xml:id="i-527n78vTshKcJXDLFyK7wg">
            Att försörja hälso- och sjukvårdssystemet med materiel måste
            planeras för och egen produktionsförmåga av viss materiel och
            vissa grundkomponenter inom medicin kan behövas i vissa fall.
            Lärdomarna från covid-19-pandemin behöver omhändertas och vi behöver
            bl.a. skapa en bättre smittspårning.
          </p>
          <p xml:id="i-GUARafZkAaoSPzmM3Z93H">
            Hälso- och sjukvården behöver bli bättre på att ta del av och
            implementera den kunskap och de forskningsresultat som tagits
            fram inom katastrofmedicinska centrum för att stärka beredskapen
            i hela vårdkedjan. Vi ställer oss positiva till att kunskaperna
            ökar inom katastrofmedicin genom att göra katastrofmedicin till
            en obligatorisk del i grundutbildningen för personal inom hälso-
            och sjukvården. Arbetet med att klimat­anpassa vårdinrättningar
            och äldreboenden för att klara av värmeböljor behöver också skyndas
            på.
          </p>
          <head xml:id="i-3iEL8SoRcRcymAzGdVws41" type="h2">
            Apoteken
          </head>
          <p xml:id="i-4fAMJ5Tuqkvu6eueUeZdzN">
            Covidpandemin har på ett påtagligt sätt visat Sverige och andra
            länder att en stabil läkemedelsförsörjning är centralt för hälso-
            och sjukvården och folkhälsan under en samhällskris. Vi vet inte
            var eller hur nästa kris uppstår. För att kunna hålla tillräckligt
            flexibla och omfattande lager av nödvändiga material behöver ansvaret
            ligga på natio­nell nivå för snabb distribution till regionala
            lager dit materialen behövs vid en kris. Miljöpartiet ser med
            oro på hur tillgången till läkemedel i delar av landet försämrats
            sedan apoteksmarknaden privatiserades. Vi vill utreda om reglerna
            kan skärpas för att säkerställa att rätt läkemedel finns på apoteket
            till dem som behöver det när de behöver det.
          </p>
          <head xml:id="i-7viC7XKmGnMMYQbtgB9sWF" type="h2">
            Lagerhållning
          </head>
          <p xml:id="i-Nog7aA9NHCyCKbbQH6TfZp">
            Livsmedel, sjukvårdsmaterial, läkemedel, reservdelar och bränsle
            är exempel på varor som behöver finnas i lager för att samhället
            ska få tid till omställning vid störd handel. Nuvarande lagerhållning
            är inte tillräckligt omfattande och ansvarsförhållandena oklara.
            Lagerhållningen behöver därför förbättras steg för steg under
            flera decennier och hela tiden anpassas till de behov som finns
            i samhället. En del lagerhållning behöver ske centralt i statlig
            regi, men lager måste också finnas nära människor och verksamheter,
            och därför behöver offentlig sektor samarbeta med näringslivet
            om lagerhållning av varor som är kritiska för försörjningen. Det
            bör också undersökas vilka varor det går att starta eller utöka
            inhemsk produktion av.
          </p>
          <p xml:id="i-4pkQtMTFykgZp9EBBeAGfZ">
            Sveriges Kommuner och Regioner framför i sitt remissvar att det
            fortfarande saknas en tydlighet gällande förväntade lagernivåer,
            något SKR ser behövs och som också förväntas förtydligas i och
            med de regeringsuppdrag som Socialstyrelsen arbetar med för en
            förbättrad försörjningsberedskap samt i regeringens kommande hantering
            av dessa rapporter. Tillräcklig lagerhållning behövs i hela kedjan.
            SKR konstaterar att kodifiering av god apotekssed i enlighet med
            förslaget inte i sig säkerställer tillräcklig lagerhållning och
            att det enligt propositionen redan i dag finns skillnader mellan
            t.ex. landsbygd och storstäder som inte kan förväntas omhändertas
            i och med denna proposition.
          </p>
          <p xml:id="i-WRjgHPyzEnm6GFMaTyhmd3">
            Miljöpartiet står bakom dessa förslag och ser därför behov av
            att lagerhållnings­skyldigheten också konkretiseras gällande apotekens
            lagerhållning liksom för parti­handel och läkemedelsföretag. För
            att underlätta detta anser Miljöpartiet att den bästa lösningen
            är att staten tar ansvar för att bygga upp beredskapslager och
            tillsammans med näringsliv, kommuner och regioner säkerställer
            att lagerhållningen i samhälls­kritiska försörjningskedjor är
            tillräcklig för att klara kriser och krig.
          </p>
        </div>
        <div type="motSignatures">
          <list>
            <item xml:id="i-MXy85PVy3m6Rr2sPrttiMQ" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
