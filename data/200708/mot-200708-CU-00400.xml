<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00400">
  <teiHeader>
    <fileDesc>
      <titleStmt>
        <title>Hyresrätten</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hyresrätten</title>
          <idno type="rdwebb">GV02C400</idno>
          <rs type="number">C400</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C400/text</ref>
          <ref type="dokument_url_html">http://data.riksdagen.se/dokument/GV02C400</ref>
          <ref type="dokumentstatus_url_xml">http://data.riksdagen.se/dokumentstatus/GV02C400</ref>
          <ref type="doc">http://data.riksdagen.se/fil/6318177D-EF4D-4665-B492-763A1A277F4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YNGaeT1KUxZb369DVUiQmh" type="signed"/>
        <correspContext corresp="i-YNGaeT1KUxZb369DVUiQmh">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-LYgs6CxKoYV4fCQZqbNzzy"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-BNs9NctwwvjUQnQxyESNVd"/>
        </correspContext>
        <correspAction xml:id="i-28NXNch4sd4Sikavbh4Sf3" type="referral">
          <date when="2007-10-16"/>
        </correspAction>
        <correspAction xml:id="i-U4EqQaxHbHSn8vQLC21duV" type="dismissal">
          <date when="2007-10-16"/>
        </correspAction>
        <correspAction xml:id="i-HS4mymcJVhpS2tK6XLQq87" type="numbering">
          <date when="2007-10-09"/>
        </correspAction>
        <correspAction xml:id="i-KciesrHfbmJwnWAn95oNKe" type="submission">
          <date when="2007-10-05"/>
        </correspAction>
        <correspAction xml:id="i-RVjbZRWBwu9tZemajwcXTg" type="transfer">
          <date when="2007-10-05"/>
        </correspAction>
        <correspAction xml:id="i-Hm19rRaVCLAocKdgW9sDU" type="assigned"/>
        <correspContext corresp="i-Hm19rRaVCLAocKdgW9sDU">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LQHKDXBfAp4PBbwp7iNLBf">
            Förslag till riksdagsbeslut
          </head>
          <list style="ol">
            <item xml:id="i-B1FR6u26ZZz2vzzS7CAPHd">
              Riksdagen tillkännager för regeringen som sin mening vad som
              anförs i motionen om ungdomars boende.
            </item>
            <item xml:id="i-AdaQx5XcF1sBJUuef7st9f">
              Riksdagen tillkännager för regeringen som sin mening vad som
              anförs i motionen om kommunala bostadsföretag och hyressättning
              enligt långsiktig självkostnad.
            </item>
            <item xml:id="i-Q8rqDXpXFmuJPrKEdTYfCL">
              Riksdagen tillkännager för regeringen som sin mening vad som
              anförs i motionen om bostadsrättsombildning.
            </item>
            <item xml:id="i-6hQ6JqYVFpjKmukzxDPWQ7">
              Riksdagen tillkännager för regeringen som sin mening vad som
              anförs i motionen om bostäder och arbetsmarknad.
            </item>
            <item xml:id="i-UbV3p4ezG2Ukyf9S2L4meb">
              Riksdagen tillkännager för regeringen som sin mening vad som
              anförs i motionen om förorter i storstadsområden.
            </item>
          </list>
        </div>
        <div type="motContent">
          <head xml:id="i-7XTrjEXE7NZJjBzDkVMCap" type="h1">
            Motivering
          </head>
          <p xml:id="i-VHFTgf6Lmdg78JJeb36zX9">
            Regeringens angrepp mot hyresrätterna och hyresgästerna är tydligt.
            I regeringsförklaringen 2006 hävdades att hyresrätten skulle utvecklas,
            något som i bästa fall visade sig vara felaktigt. Med facit i
            hand kan vi konstatera att den utvecklingen bestått i borttagna
            stöd till byggandet av hyresrätterna, slopade investeringsstöd,
            höjda hyror, underlättande av att sälja bort allmännyttiga hyresrätter
            till underpris och minskade ambitioner på bostadspolitikens område.
          </p>
          <head xml:id="i-UidfgXWyXjhqhwNYTnJ1nS" type="h2">
            Ungdomars boende
          </head>
          <p xml:id="i-J5XTCboUUwa9fLVMJYP7Dg">
            Bostaden är en förutsättning för ungas inträde i vuxenlivet.
            Den är en förutsättning för att kunna studera, etablera sig på
            arbetsmarknaden och skaffa barn.
          </p>
          <p xml:id="i-KFwCu9w4qZDmsryyxqZKCq">
            Goda studiemiljöer är en förutsättning för goda studieresultat.
            Studenter i högre utbildningar har behov av en bostad för att
            kunna prestera. De flesta studenter skulle troligen i första hand
            välja en egen bostad företrädesvis i hyresrätt. Studentbostäder
            löser för de flesta bostadssituationen under en begränsad tid.
            De utgör dock en kraftig belastning på studenternas ekonomi. Studiemedlen
            är begränsade, och få har möjlighet att betala de boendekostnader
            som finns i nyproducerade studentbostäder utan att arbeta extra.
            För att ge goda förutsättningar för unga vuxna i allmänhet och
            studenter i synnerhet behöver ansvaret för bostadsförsörjningen
            förtydligas och unga vuxnas boende framhållas i planeringen av
            nya bostäder. Bristen på bostäder till rimliga kostnader riskerar
            annars att underminera kunskapssamhället.
          </p>
          <p xml:id="i-CxUmUiG7PbnPCR6vda8Qur">
            I storstadsområdena är en ny form av segregation på väg att forma
            sig nämligen ålderssegregation inom boendet. Unga vuxna tillhör
            utan tvivel de grupper som drabbades hårdast av bostadsbristen
            och nedmonteringen av bostadspolitiken under 90-talet. Dagens
            unga möter växande svårigheter. Idag bor alltfler unga vuxna i
            andra hand. De som redan är etablerade på bostadsmarknaden gynnas
            av sänkningen av fastighetsskatten, bostadsrättsombildningar och
            förändringar i villkoren för andrahandsuthyrning. De som ännu
            inte tagit sig in på bostadsmarknaden får allt svårare att göra
            det. De riskerar att vara hänvisade till hyrestanten och att bo
            som inneboende i någon annans bostad. De riskerar att få bo kvar
            med föräldrarna långt över tjugoårsåldern. De riskerar att tvingas
            acceptera oskäliga andrahandshyror. Det behövs omfattande åtgärder
            för att åstadkomma goda förutsättningar på bostadsmarknaden för
            att motverka att ålderssegregationen tilltar. De ungas svårigheter
            på bostadsmarknaden försenar deras inträde på arbetsmarknaden,
            gör det svårare att byta arbete på tillväxtorterna och påverkar
            familjebildningen och därmed också barnafödandet.
          </p>
          <p xml:id="i-7RRVcU6F7bhCqdv7bHk8G3">
            För att unga människor ska kunna etablera sig i vuxenlivet krävs
            bostäder, men det krävs framför allt en social bostadspolitik:
            Starka kommunala bostadsföretag, återinförd tillståndsplikt för
            kommunala bostadsföretags försäljning av fastigheter, ett hyressättningssystem
            som motverkar kraftiga hyreshöjningar vid bostadsbrist, skärpta
            regler för att garantera bruksvärdeshyror vid andrahandsuthyrning,
            bostadsförmedlingar som förmedlar enligt turordning och med låg
            avgift och ett kraftigt ökat byggande av såväl hyresrätter som
            bostadsrätter i bristorter.
          </p>
          <head xml:id="i-2XgdfZsNbwUC81zFQveBCG" type="h2">
            Hyresrätten en självklar del i bostadsförsörjningen
          </head>
          <p xml:id="i-5po2FQEtC7mQyxzL1YqPxd">
            Vi socialdemokrater anser att samhället har ansvar för att trygga
            bostadsförsörjningen, att motverka boendesegregation och att hålla
            nere boendekostnaderna för vanligt folk. Ett av de viktigaste
            verktygen för detta är de allmännyttiga bostadsföretagen. Sverige
            har länge haft tre huvudsakliga upplåtelseformer; hyresrätt, bostadsrätt
            och egna hem. Samtliga dessa fyller viktiga behov för ett fungerande
            samhälle. Utvecklingen i framför allt storstadsområdena är nu
            att hyresrätter försvinner genom ombildning till bostadsrätter.
            På detta sätt rubbas nu balansen på bostadsmarknaden. Fler bostäder
            kommer att bli omöjliga att efterfråga för stora grupper i samhället.
            På så sätt begränsas rörligheten på bostadsmarknaden och arbetsmarknaden.
          </p>
          <p xml:id="i-5p5qyjCaBWHfi8VLgxGz1c">
            För att arbetsmarknaden ska kunna blomstra förutsätts att det
            finns bostäder att tillgå. Det finns olika lösningar på detta,
            men hyresrätten och allmännyttiga bostadsföretag har länge varit
            samhällets främsta verktyg för att tillgodose behovet av bostäder.
            Professor Andrew Oswald vid Warwick University har påvisat sambanden
            mellan upplåtelseformer och arbetsmarknaden. Hans studier visar
            att arbetslösheten ökar snabbare i de länder som haft den snabbaste
            tillväxten av andelen ägt boende. Den främsta förklaringen till
            detta är att ägt boende innebär högre kostnader för att byta bostad,
            vilket minskar rörligheten.
          </p>
          <p xml:id="i-51w6CmNu5z8oTYZ9yeJ6av">
            Det finns problem på bostadsmarknaden som måste hanteras. På
            många håll råder bostadsbrist, vilket särskilt drabbar de unga
            och de med svag ekonomi. Bostadsbristen i landets tillväxtorter
            är också ett hinder för rörligheten på arbetsmarknaden. Mot denna
            bakgrund är det bekymmersamt att utbudet av hyresrätter minskar
            genom ombildningar till bostadsrätt och att vissa kommuner driver
            en utförsäljningspolitik av allmännyttan. Det är angeläget att
            kommunerna genom de allmännyttiga bostadsföretagen istället bidrar
            till ett varierat utbud på de lokala bostadsmarknaderna. På så
            vis förbättras möjligheterna för den enskilde att få en bra bostad,
            vilket är ett viktigt välfärdspolitiskt mål, samtidigt som utveckling
            inom näringsliv och arbetsmarknad främjas.
          </p>
          <p xml:id="i-A7uoRkrcxzFw1QL15ESNx8">
            Bristen på hyresbostäder med rimliga hyror i expansiva storstadsregioner
            försvagar möjligheterna för näringslivet att utvecklas. Det är
            främst unga vuxna och andra som flyttar in till storstadsområdena
            som drabbas av bristen på bostäder med rimliga boendekostnader.
            Sverige behöver skapa bättre villkor för byggande av hyresrätter
            och hyresboende. Inriktningen bör vara att skapa möjligheter för
            alla att kunna få en bostad till rimlig kostnad och att skapa
            möjligheter för näringslivet att utvecklas och kunna efterfråga
            den arbetskraft som behövs. Det kommer att behövas fortsatt stöd
            till nyproduktion av hyresrätter för att tillgodose målet om allas
            rätt till en god bostad till en rimlig kostnad.
          </p>
          <p xml:id="i-QhecmMAWmYRa5LY11cfghu">
            Det krävs också en större tydlighet gentemot kommunerna om att
            leva upp till sitt bostadsförsörjningsansvar och då särskilt ansvaret
            om boende till rimliga kostnader. Kommunernas bostadsförsörjningsansvar
            bör baseras på kunskap om de verkliga behoven på bostadsmarknaden
            och arbetsmarknaden. Det krävs också åtgärder för att öka effektiviteten
            i byggandet och begränsa byggfelen.
          </p>
          <head xml:id="i-J7Dve69xgBxdC8f7NepEyZ" type="h2">
            Ombildning
          </head>
          <p xml:id="i-NRyc8PoKxDd1CqMKkWmG3f">
            Genom slopandet av tillståndsplikten vid ombildning från hyresrätt
            till bostadsrätt har regeringen försvagat hyresrättens ställning
            och därmed hyresgästernas ställning. De hyresgäster som medvetet
            valt att bo hos en allmännyttig hyresvärd riskerar numera att
            tvingas in i valet mellan att medverka i en bostadsrättsombildning
            eller att bli hyresgäst hos sina grannar.
          </p>
          <p xml:id="i-Sxzz1HU2LaB6UMLBVm5CRp">
            Enligt bostadsrättslagen krävs att två tredjedelar av hyresgästerna
            vid en omröstning stöder beslutet om att köpa fastigheten. I de
            fall det inte finns en sådan majoritet kan det tyckas rimligt
            att fastigheten ska kvarstå som hyresrätt, men så är inte fallet.
            Istället kan det ordnas nya omröstningar gång på gång med mellanliggande
            övertalningskampanjer. När en stor andel av hyresgästerna röstar
            emot en ombildning bör de ges rätten att tryggt kunna fortsätta
            att bo på det sätt de en gång valt. Förfarandet vid bostadsrättsombildning
            behöver bli tydligare och mer rättssäkert. Det behöver införas
            en begränsning av antalet omröstningar inom en begränsad tidsperiod.
          </p>
          <head xml:id="i-StQkhE3tkqgmfRQsaor6dq" type="h2">
            Rimliga hyror en del av den sociala bostadspolitiken
          </head>
          <p xml:id="i-6wUvsBtCG7Ru6bouLsXxoP">
            Bostadspolitiken är ett centralt område för välfärdspolitiken.
            Ansvaret för bostadspolitiken är en nationell och lokal angelägenhet
            som bör försvaras. Villkoren och förutsättningarna för allmännyttiga
            och kommunala bostadsföretag behöver förstärkas för att syftet
            med lagstiftningen lättare skall kunna uppnås .
          </p>
          <p xml:id="i-AhZPbk9AtxTsMFF7h8osHw">
            Sverige behöver en nationell bostadspolitik där kommunala bostadsföretag
            drivs enligt en långsiktig självkostnadsprincip. Hyressättningssystemet
            behöver fortsättningsvis innehålla en spärr mot oskäliga hyror
            och garantier för ett reellt besittningsskydd. Vi måste slå vakt
            om kärnan i den svenska bostadspolitiken, inklusive grunderna
            för allmännyttans och de kommunala bostadsföretagens roll.
          </p>
          <p xml:id="i-GxTE3gsQZRU7ZKRRVkbZTf">
            De kommunala och allmännyttiga bostadsföretagen bör präglas av
            en långsiktig självkostnadsprincip snarare än av ett vinstmaximeringsperspektiv.
            Det bör även fortsättningsvis förväntas att allmännyttan tar ett
            större bostadssocialt ansvar än privata fastighetsägare. Allmännyttiga
            bostadsföretag är viktiga som ett icke vinstbaserat alternativ
            på hyresbostadsmarknaden. Förekomsten av en sådan sektor kan också
            påverka privata aktörer i en för hyresgästerna positiv riktning
            när det gäller hyressättning, hyresgästinflytande, servicegrad,
            etc. Kommunalt ägda allmännyttiga bostadsföretag bidrar genom
            sin hyresnormerande roll till att skydda hyresgästerna mot oskäliga
            hyror, t.ex. vid en bristsituation, och därmed till att besittningsskyddet
            inte urholkas. Allmännyttiga bostadsföretag som tillhandahåller
            goda bostäder för alla, oavsett inkomst eller andra särskilda
            behov, innebär att också de sämst ställda får möjlighet att på
            hela hyresmarknaden efterfråga en bostad av god kvalitet till
            rimlig hyra.
          </p>
          <p xml:id="i-4MUkhNythDVSXWJCkSG4Zt">
            Självkostnadsprincipen behöver ytterligare preciseras, och det
            behöver närmare belysas vilka kostnader som skall anses som nödvändiga
            kostnader för bostadsverksamhetens bedrivande. Det finns behov
            av att tydliggöra vad som skall gälla för kommunala bostadsföretag.
            Om det förekommer att vinstutdelningsbegränsningen kringgås på
            olika sätt måste lagstiftningen bli tydligare. Eftersom kommunala
            bostadsföretag levererar en allmännyttig tjänst tillgång till
            goda bostäder till kommunmedlemmar, behöver kommunallagens likställighetsprincip
            respektive självkostnadsprincip tillämpas på kommunala bostadsföretag.
            De kommunala bostadsföretagens hyresnormerande roll bör inte ändras.
            Det är ytterst betydelsefullt att kommunerna har möjlighet att
            använda bostadsföretagen som bostadspolitiska verktyg, t.ex. som
            ett instrument för att främja integration och motverka hemlöshet.
          </p>
          <p xml:id="i-BuC1yRKVhVDX2jWqnTdK2R">
            Det finns idag behov av ytterligare reglering i syfte att förstärka
            en långsiktig självkostnadsprincip som styrande för de kommunala
            bostadsföretagen. Kommunala bostadsföretag ska betraktas som ett
            led i en social bostadspolitik och inte som en del av den kommunala
            förmögenhetsförvaltningen.
          </p>
          <head xml:id="i-wcAaXx4fJEAMbLtQeAUtf" type="h2">
            En miljardsatsning för attraktiva boendemiljöer
          </head>
          <p xml:id="i-Mf6EgYkSir6veP7oUvq36w">
            Miljonprogramsförorter har varit föremål för olika stöd och insatser
            de senaste decennierna. Flera områden kännetecknas av t.ex. brister
            i den fysiska miljön, låga inkomstnivåer, svaga skolresultat,
            låg grad av kommersiell och offentlig service, brister i kommunikationer,
            lägre språkkunskaper i svenska m.m.
          </p>
          <p xml:id="i-Vvo7U7faz8ayhRAQqtssu6">
            Staten bör ha ett helhetsperspektiv i arbetet för en stärkt och
            moderniserad förort. Utgångspunkten bör vara frågeställningen:
            Hur ska samhället fungera? Då behöver en mängd delområden beaktas
            såsom arbete, bostad, service, kultur, fritid, infrastruktur och
            kommunikationer, miljö och hållbarhet, demokrati och egenmakt,
            status, äldreomsorg, diskriminering och rasism, utbildning, jämställdhet,
            trygghet och folkhälsa. Staten behöver ta ett bredare grepp om
            moderniseringen av förortsområdena. Det gäller i synnerhet de
            bostadsområden som uppfördes under 1960- och 1970-talen, de s.k.
            miljonprogramsområdena.
          </p>
          <p xml:id="i-QfekKV2TNdDpAb69B79TN8">
            I miljonprogramsområdena behöver staten medverka för att ekonomiskt
            stödja renoveringar och upprustningar av byggnader, kommunikationer
            och offentlig service. Det finns idag ett omfattande behov av
            fysisk upprustning som kommer att kräva åtskilliga miljarder kronor.
            Staten bör dela ansvaret med kommunerna, fastighetsägarna, näringslivet
            och de boende. Åtgärder och satsningar för att modernisera förorten
            bör ta sin utgångspunkt i de boendes önskemål och prioriteringar.
          </p>
        </div>
        <div type="motSignatures">
          <list>
            <item xml:id="i-XkpUkjjZKgznjadVB63yKb" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-RB6wfpYxdvmheyVPNNqCDK" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-QtJbcEDHyyNMJRuyxVFRAw" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-CeZxfnKHANT3C9Ad3nXeea" who="i-EgqHRHVoW5y9USDYuNoYuA">
              Hillevi Larsson (s)
            </item>
            <item xml:id="i-WuyRcKsXxAvr263ZYcUX7B" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-Rx2Q8xyMPcT5SyfSpmF8Gv" who="i-LYgs6CxKoYV4fCQZqbNzzy">
              Ameer Sachet (s)
            </item>
            <item xml:id="i-S96tzov6mBYr2Xx2nF3ods" who="i-X74MvWzSQtfREMzLLMbjc7">
              Hannah Bergstedt (s)
            </item>
            <item xml:id="i-GAB73QsEouKmjPPaEBbKrX" who="i-BNs9NctwwvjUQnQxyESNVd">
              Eva Sonidsson (s)
            </item>
          </list>
        </div>
      </div>
    </body>
  </text>
</TEI>
