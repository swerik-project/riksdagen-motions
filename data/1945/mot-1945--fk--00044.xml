<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__44/mot_1945__fk__44-001.pdf"/>
      <div type="motHeader" xml:id="i-Fe8CAhYGmU2CVSdc3ySuQ4">
        <div type="motTitle" xml:id="i-UZEBRPs8rHm8RBm4z1msj5"/>
        <div type="motSubmissionInfo" xml:id="i-NnBjqoM1ZepBJFYyPsbEhp"/>
      </div>
      <div type="motBody" xml:id="i-KCW7svEYUP6PVbLE4mCeaf">
        <div xml:id="i-L75NcKBmtSSGwHQr5TM5i8">
          <p xml:id="i-PLvhkuEAa5Ak4BQhQn9TLL">
            Motioner i Första kammaren, nr 44. 3
          </p>
          <p xml:id="i-5VhR8CgiUBGUTZZaRCX991">
            Nr 44.
          </p>
          <p xml:id="i-4haCTqnMfVYQbWAmHmgXR4">
            Av herr Elowsson, Nils, m. fl., om statsunderstöd till Balsgårds
            växtförädlingsanstalt.
          </p>
          <p xml:id="i-XyeSsEG16oAC3oQ89QP1vR">
            Växtförädlingen har på olika områden gjort betydande insatser
            och med- fört en avsevärd ökning av produktionen av vegetabilier.
            I vårt land ha lantbruksväxterna varit föremål för växtförädling
            i närmare 60 år, och tack vare de resultat, som därvid uppnåtts,
            har vår självförsörjning stärkts på ett mycket betydelsefullt
            sätt, vilket varit av största värde icke minst under de senaste
            krigsåren. Beträffande fruktträd och bärbuskar har systematisk
            växtförädling på vetenskaplig grund icke bedrivits förrän under
            de senaste åren. Det har emellertid länge ansetts vara en betydelsefull
            fråga att få till stånd en till- lämpad vetenskaplig verksamhet
            även på detta område. I brist på svenska sorter har under detta
            århundrade ett stort antal utländska förädlingsresul- tat införts
            och fått stor spridning. Erfarenheterna därav voro i många av-
            seenden ganska goda ända tills de stränga vintrarna 1939—1942
            spolierade en mycket betydande del av landets fruktodlingar. Därigenom
            avstannade den utveckling av landets fruktodling, som pågått under
            en längre tid och som resulterat i närmare 10 miljoner fruktträd
            vid trädgårdsräkningen 1937. Vid den senast utförda trädgårdsräkningen
            1943 hade fruktträdsbestån- det reducerats med 14,4 procent, trots
            att rätt omfattande nyplantering ägt rum. Denna reduktion av bestånden
            drabbade samtliga fruktträdsslag men mest päron och plommon. Härigenom
            har vår försörjning med frukt under krigsåren varit betydligt
            sämre än under åren närmast före krigsutbrot- tet, då likväl betydande
            kvantiteter frukt importerades i färskt, torkat och på annat sätt
            konserverat tillstånd. Härmed har frågan om ett bättre odlingsmaterial
            av våra fruktträdsslag mycket starkt aktualiserats, och man har
            blivit övertygad om att den fram- tida fruktodlingen icke med
            utsikter till framgång kan baseras på ömtåliga utländska sorter.
            För att säkerställa landets fruktproduktion är det nöd- vändigt
            ha tillgång till tillräckligt härdiga sorter, som även i övrigt
            lämpa sig för svenska odlingsförhållanden. Det bör i detta sammanhang
            som särskilt viktigt moment tilläggas, att vi i första hand beträffande
            äpplen böra få till stånd en utjämnad tillgång under en större
            del av året. Man borde sålunda inrikta odlingen mera på hållbara
            vintersorter för konsumtion under eftervintern, men härför erfordras
            en speciell sortuppdragning. Den svenska frukten är numera allmänt
            erkänd för sin goda smak och vinner allt större efterfrågan. Genom
            rationellt inrik- tad och enligt vetenskapliga principer bedriven
            växtförädling torde oerhört
          </p>
          <pb facs="riksdagen-motions-pdf/data/1945/mot_1945__fk__44/mot_1945__fk__44-002.pdf"/>
          <p xml:id="i-E7fQp2B7F5yzdt6kpK9yGB">
            4 Motioner i Första kammaren, nt 44.
          </p>
          <p xml:id="i-PJGpprMY88btvbqA9qhcko">
            mycket kunna vinnas för den svenska fruktodlingen och därmed
            för ett bättre tryggande av försörjningen med frukt och fruktprodukter.
            Efter vintern 1940-—1941 rådde bland landets fruktodlare stor
            pessimism, men samtidigt ökades insikten om att något måste göras
            för tryggandet av den framtida odlingen. Fruktodlarna själva ansågo
            sig böra taga initiativ till igångsättandet av en växtförädlingsverksamhet.
            Vid ett sammanträde med Kristianstads läns fruktodlarförbund den
            11 april 1941 beslöts, att en särskild förening för växtförädling
            av fruktträd skulle bildas. Sedan för- eningen konstituerats och
            stadgar antagits, inköptes i Fjälkestad cirka 1 mil norr om Kristianstad
            en gård, som givits namnet Balsgård och som suc- cessivt tagits
            i anspråk för växtförädlingsändamål. Såväl för inköp av denna
            egendom som för iståndsättande av densamma har föreningen helt
            varit beroende av medel, som ställts till förfogande från enskilt
            håll. För täckande av engångsutgifter har Knut och Alice Wallenbergs
            stiftelse fri- kostigt lämnat sitt värdefulla stöd. Vid utgången
            av år 1944 hade Föreningen för växtförädling av fruktträd sålunda
            erhållit sammanlagt 355 000 kronor för inköp och iståndsättande
            av Balsgård till växtförädlingsanstalt. Därmed har också byggnadsbeståndet
            kunnat kompletteras på ett värdefullt sätt, och institutionen
            står nu rustad för växtförädlingsarbeten i betydande om- fattning.
            För de årliga utgifter, som hittills varit förenade med den bedrivna
            verk- samheten, har föreningen helt varit beroende av medlemsavgifter
            och en- skilda bidrag. Intresset från fruktodlarnas sida har emellertid
            varit mycket stort, och antalet årligen betalande medlemmar har
            hastigt ökats för att den 1 januari 1945 uppgå till mer än 500
            stycken. Större belopp ha lämnats av ideella och ekonomiska sammanslutningar
            samt industriella företag, som insett verksamhetens betydelse
            och velat stödja densamma. För anställning av vetenskapliga assistenter
            ha under åren 1943—1944 vissa bidrag läm- nats från C. F. Lundströms
            stiftelse. Anslaget därifrån var 3 000 kronor är 1943 och 4 000
            kronor år 1944. Då det rör sig om en verksamhet, som har helt
            ideell karaktär och avser att skapa ett lämpligt odlingsmaterial
            för svensk fruktodling, torde det vara riktigt, att verksamheten
            erhåller bidrag av allmänna medel. Styrelsen för Föreningen för
            växtförädling av fruktträd har ansett det vara förenat med stora
            svårigheter att bedriva verksamheten i tillräcklig omfattning
            enbart med stöd av enskild offervillighet, och då det vidare är
            angeläget att arbe- tena icke onödigtvis fördröjas, har styrelsen
            i underdånig framställning anhållit, att Kungl. Maj:t måtte hos
            1945 års riksdag äska ett anslag av 12 000 kronor för budgetåret
            1945/46 såsom bidrag till de vid Balsgård igångsatta växtförädlingsarbetena
            med fruktträd. Då någon kungl. proposi- tion till 1945 års riksdag
            rörande dylikt anslag icke framlämnats och ej hel- ler torde kunna
            förväntas, ha undertecknade ansett sig böra motionsvis yrka på
            att riksdagen likväl måtte anvisa det begärda beloppet. Till stöd
            härför skola ytterligare några synpunkter anföras.
          </p>
          <pb facs="riksdagen-motions-pdf/data/1945/mot_1945__fk__44/mot_1945__fk__44-003.pdf"/>
          <p xml:id="i-H67pALCQ6oSWErYkwEAq3x">
            Motioner i Första kammaren, nr 44. 5
          </p>
          <p xml:id="i-Gmu8EPv2YdDK341rVq3bBi">
            Med kännedom om växtförädlingens möjligheter att skapa lämpligt
            odlingsmaterial av fruktträd och de resultat, som därvid uppnåtts
            i utlan- det, torde det vara mycket viktigt, att landets resurser
            tillvaratagas i det av Föreningen för växtförädling av fruktträd
            uppställda syftet. Man torde ej rimligen kunna begära, att en
            dylik verksamhet skall ekonomiskt kunna upprätthållas utan statsbidrag.
            Genom uppdragning av svenska sorter av olika fruktträdsslag kan
            fruktodlingen beredas tryggare möjligheter och en ökning av landets
            fruktskördar kan förväntas. Genom högre avkastning och bättre
            resistens mot olika sjukdomar torde frukten även kunna produceras
            till ett billigare pris, varigenom den blir lättare tillgänglig
            för hela landets befolkning. Hittills ha de nordliga områdena
            i regel haft ringa tillgång på frukt, som därstädes även varit
            relativt dyrbar. En viss förskjutning av fruktodlingen längre
            norrut torde bli möjlig om tillräckligt härdiga sorter finnas
            att tillgå. De statliga försöken, som nu pågått under några år,
            synas utvisa, att hus- behovsodlingen av äpple kan bedrivas långt
            norrut i det norrländska kust- landet. Det är även ur det svenska
            småbrukets synpunkter av stort intresse att få till stånd en utökad
            fruktodling, då denna medgiver relativt goda inkom- ster på mindre
            brukningsdelar. Dylik odling kan giva gott ekonomiskt resul- tat
            även på lätta och steniga jordar, som i regel lämna klent utbyte
            av van- liga jordbruksgrödor. Den statliga försöksverksamheten
            rörande trädgårdsväxter, som fick sin nuvarande organisation genomförd
            från och med den 1 januari 1938, har visat sig mycket betydelsefull
            bland annat för fruktodling. Denna verksam- het har emellertid
            så många betydelsefulla uppgifter, att man knappast torde kunna
            begära, att den även skall kunna omhändertaga växtförädling- en
            av fruktträd i hela dess vidd. Det får därför anses vara av största
            vikt, att Balsgårds växtförädlingsanstalt upprättats såsom komplettering
            till för- söksverksamheten. Vid ett intimt samarbete mellan de
            olika verksamhets- grenarna torde ett mycket betydelsefullt resultat
            kunna uppnås. Man torde sålunda kunna få räkna med att nya sorter,
            som efter hand uppdragas bli föremål för prövning i de statliga
            försöken inom olika områden av landet. Mycket starka skäl tala
            sålunda för ett stödjande av verksamheten vid Balsgårds växtförädlingsanstalt
            och vi hemställa,
          </p>
          <p xml:id="i-7ZXq6yKMXsXSHURVsMRkF5">
            att riksdagen måtte anslå ett belopp av 12000 kronor till denna
            verksamhet under budgetåret 1945/46.
          </p>
          <p xml:id="i-LXQKP58KVgnnd2sRJvybb">
            Stockholm i januari 1945. N. Elowsson. Lennart Bondeson. N. R.
            Rosenberg. Sven Larsson. Axel Leander. Arvid De Geer. Arthur Heiding.
            Gust. Elofsson.
          </p>
        </div>
      </div>
    </body>
  </text>
</TEI>
