<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--fk--00015">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__fk__15/mot_1917__fk__15-001.pdf"/>
      <div xml:id="i-T1jbuErhRi7BmDjRb4zUSi" type="motHeader">
        <div xml:id="i-JqT6295cgi4did1jgD7Z13" type="motTitle"/>
        <div xml:id="i-LjSwte9xmgWUfW4XZ3ey95" type="motSubmissionInfo"/>
      </div>
      <div xml:id="i-JFgep6Bbg1sZUYSQihKuFT" type="motBody">
        <div xml:id="i-Eirnn9F8mwdXzb2zBMmd1W">
          <p xml:id="i-29BxD8Qvx9SWyaVjKjh9i1">
            Motioner i Första kammaren, Nr 15. 5
          </p>
          <p xml:id="i-FdSxHRiuuCjM9Rk4vcreZi">
            Nr 15.
          </p>
          <p xml:id="i-Lfqgp2T4b3fYHbPkuWxuKX">
            Av herr Klefbeck, om vidtagande av åtgärder för igångsättande
            av ett statens tegelbruk.
          </p>
          <p xml:id="i-M1Vbmn4EDpbgDm9PhSrxjT">
            Bostadsfrågans ofantliga betydelse i social, etisk, hygienisk
            m. fl. betydelser har så ofta framhållits, att det verkar nästan
            trivialt att vidare orda därom. Jag utgår från detta därför sågom
            något allmänt erkänt. Men jag tror mig kunna påstå, att densamma
            numera befinner sig i ett bekymmersammare läge än någonsin. Det
            är icke blott ont om något så när människovärdiga bostäder, utan
            många gånger är det all- deles omöjligt att uppdriva någon bostad
            som helst. Under det gångna året har det t. ex. icke sällan inträffat
            i Stockholm, att unga människor, som ingått äktenskap med varandra,
            icke kunnat erhålla någon lägenhet hur anspråkslös som helst,
            utan måst hyra in sig antingen i mannens eller hustruns föräldrars
            bostad. Då denna redan förut är trång, är det uppenbart, hurudant
            tillståndet skall bliva, sedan det nygifta folket också flyttat
            dit. Trångboddbet och vantrevnad bli makarnas erfarenhet ända
            från begynnelsen av deras samliv, mannen drives snart ut till
            krogar och kaféer, slitningar mellan makarna uppkomma etc. Sedan
            få vi klaga över de lösa familjebanden, tilltagande osedlighet
            och ökat antal skils- mässor. En av de mest bidragande orsakerna
            till bostadsfrågans bekym- mersamma läge just nu är, att det råder
            nästan fullständig brist på byggnadsmaterialier, särskilt tegel.
            Priset på tegel har stigit med över 100 procent. Men ännu värre
            är, att enligt vad som berättats för mig en hel del tegelbruk
            alldeles nedlagt sin tillverkning eller upphört att sälja tegel.
            De lagra teglet och vänta på ännu högre pris efter ett blivande
            fredsslut. Under utomordentliga förhållanden krävas utomordentliga
            åtgärder. Riksdagen har därför under krigsåren upprepade gånger
            godkänt lag- förslag, som under normala förhållanden skulle varit
            alldeles dödfödda.
          </p>
          <pb facs="riksdagen-motions-pdf/data/1917/mot_1917__fk__15/mot_1917__fk__15-002.pdf"/>
          <p xml:id="i-7Kui5My2pXub6g2CUbx5ex">
            6 Motioner i Första kammaren, Nr 15.
          </p>
          <p xml:id="i-UbsiFiASZzhkLeC3SdX4uw">
            Mitt förslag i denna motion innebär endast ett litet, anspråkslöst
            steg vidare på den redan inslagna vägen. Jag har tänkt mig, att
            bristen på byggnadsmaterial i ganska stor grad skulle kunna avhjälpas
            däri- genom att staten satte i gång ett tegelbruk på någon av
            sina många jordegendomar. Skulle mot förmodan ingen av statens
            egendomar vara härför lämplig, skulle jag vilja hemställa om inköp
            av någon för tegel- tillverkning lämplig mark. Men detta företag
            borde startas snarast möjligt, emedan nöden just nu är så ofantligt
            stor. Så vitt jag förstår, äro de tekniska anordningarna för tegeltillverk-
            ning mycket enklare än vad som kräves vid de flesta andra industrier.
            Förhåller det sig på det sättet, så blir ju igångsättandet av
            tegeltillverk- ningen lätt nog och kan ske relativt snabbt. Det
            färdiga teglet skulle tillhandahållas till självkostnadspris och
            avyttras till bostadsföretag, som stode under kommunal kontroll
            beträf- fande det avsedda syftets realiserande, nämligen åstadkommande
            av billiga mindre lägenheter. Uteslutet skulle naturligtvis icke
            vara, att tegel också tillhandahölles statens egna byggnadsföretag,
            om tillgång därtill förefunnes. Såsom ett exempel på, huru tegelbristen
            omintetgör till och med kommuners åtgöranden för bostadsbristens
            avhjälpande, kan jag omnämna, huru Stockholms stad bjöd ut tomter
            till bostadsföreningar på mycket billiga ' villkor i flera hänseenden,
            att många spekulanter förra året an- mälde sig, att ganska många
            byggnader voro planerade, men att nästan alltsammans nu strandat
            på jag vågar säga omöjligheten att erhålla något tegel. På grund
            av vad jag ovan anfört får jag härmed vördsamt hemställa,
          </p>
          <p xml:id="i-CC2afFzaDY7JtJxfo5kCnU">
            att riksdagen måtte besluta att i skrivelse till Kungl. Maj:t
            anhålla att åtgärder snarast möjligt — helst redan i sommar —
            måtte vidtagas för igång- sättande av ett statens tegelbruk.
          </p>
          <p xml:id="i-21qo66u27MoXLfZYAocSKC" type="date">
            Stockholm den 24 januari 1917. Ernst Klefbeck.
          </p>
        </div>
      </div>
    </body>
  </text>
</TEI>
