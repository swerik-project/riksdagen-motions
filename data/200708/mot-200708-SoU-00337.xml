<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00337">
  <teiHeader>
    <fileDesc>
      <titleStmt>
        <title>EU, folkhälsan och alkoholpolitiken</title>
        <author corresp="i-Bs6HAugbEikWxWig1ej69y i-CACgimSSwyWTa9yioWxPRC">av Lennart Sacrédeus och Kjell Eldensjö (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU, folkhälsan och alkoholpolitiken</title>
          <idno type="rdwebb">GV02So337</idno>
          <rs type="number">So337</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So337/text</ref>
          <ref type="dokument_url_html">http://data.riksdagen.se/dokument/GV02So337</ref>
          <ref type="dokumentstatus_url_xml">http://data.riksdagen.se/dokumentstatus/GV02So337</ref>
          <ref type="doc">http://data.riksdagen.se/fil/33DDBB8C-B667-4BB9-8E5B-1338DDD3DDDB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6sieTTYyywNz69rz4aghsZ" type="signed"/>
        <correspContext corresp="i-6sieTTYyywNz69rz4aghsZ">
          <note type="signatory" corresp="i-Bs6HAugbEikWxWig1ej69y"/>
          <note type="signatory" corresp="i-CACgimSSwyWTa9yioWxPRC"/>
        </correspContext>
        <correspAction xml:id="i-8BBBFjWrHdBfCmvfhXTpw7" type="referral">
          <date when="2007-10-16"/>
        </correspAction>
        <correspAction xml:id="i-8KEQ8u6yY3ZKXsVrdbnSKq" type="dismissal">
          <date when="2007-10-16"/>
        </correspAction>
        <correspAction xml:id="i-3uwKp5ZWF5TJyTzokJswUh" type="numbering">
          <date when="2007-10-04"/>
        </correspAction>
        <correspAction xml:id="i-NA9GV1YAyTZWM3eTDVkAbA" type="submission">
          <date when="2007-10-03"/>
        </correspAction>
        <correspAction xml:id="i-PwrSdefpfV7H9pJBccWA6b" type="transfer">
          <date when="2007-10-03"/>
        </correspAction>
        <correspAction xml:id="i-6tBchpchpXaQQKrnr36H7o" type="assigned"/>
        <correspContext corresp="i-6tBchpchpXaQQKrnr36H7o">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bi6vqXsFcyDtLXkjuHCEcY" type="motBody">
        <div xml:id="i-BV5pkPQ2gN4wFBMocgrm9x" type="motProposal" subtype="förslag">
          <head xml:id="i-CW5TXJGZds3q7bZaAvvJY9">
            Förslag till riksdagsbeslut
          </head>
          <p xml:id="i-zRDZLZ5uYcwhLAZGCiWNj">
            Riksdagen tillkännager för regeringen som sin mening vad som
            anförs i motionen om att under Sveriges EU-ordförandeskap 2009
            särskilt lyfta fram alkoholfrågan inom området folkhälsopolitik.
          </p>
        </div>
        <div xml:id="i-Y3wVC1nMjpXM9KijajZdFM" type="motContent">
          <head xml:id="i-2oxYmLR9k1Gu4tfzBRtXHd" type="h1">
            Motivering
          </head>
          <p xml:id="i-UMSzmErxrVQnB7Ze9xzVWY">
            Sverige har under mycket lång tid fört en framgångsrik och restriktiv
            alkoholpolitik, men behöver genom EU-medlemskapet finna nya sätt
            att utveckla politiken. En viktig faktor i relation till EU är
            att lyfta fram att alkoholfrågan inte bara är en frihandelsfråga,
            utan också en folkhälsofråga. Detta är något allt fler vaknar
            upp inför inom EU i takt med att de alkoholrelaterade problemen
            blir allt tydligare. Ökad konsumtion i en nation innebär ovillkorligen
            ökad nationell ohälsa.
          </p>
          <p xml:id="i-8f1p5B2gyJcYJaQNb7L7Zv">
            Enligt uppgifter från IOGT-NTO har Europa idag den högsta alkoholkonsumtionen
            i världen per invånare och skadorna till följd av alkohol(miss)bruk
            är omfattande: varje år skördar alkoholen minst 115 000 dödsoffer
            varav många är unga; 60 000 barn föds underviktiga och nära 9
            miljoner barn lever i familjer med missbruk; varje år är alkohol
            inblandat i 2 000 mord i Europa. Den rapport som brittiska Institute
            of Alcohol Studies presenterade 2006 på uppdrag av EU-kommissionen,
            visade att alkohol ligger bakom 7,4 procent av hälsoproblemen
            och de för tidiga dödsfallen i EU. Det gör alkoholen till den
            tredje största hälsorisken efter rökning och högt blodtryck. Särskilt
            i åldersgruppen 1830 år har drickandet ökat kraftigt. I den gruppen
            är över en fjärdedel av de förtida dödsfallen relaterade till
            alkohol.
          </p>
          <p xml:id="i-7Z8t1X9sn4vBNSC2umfVcu">
            Sedan Sverige blev medlem i EU har alkoholkonsumtionen ökat dramatiskt
            även här och är i dag den högsta på över hundra år. Detta har
            lett till att samhällets totala kostnader för alkoholskadorna
            har ökat med ca 50 procent, så att de enligt beräkningar år 2005
            uppgick till totalt ca 160 miljarder kronor. Ökningen medför att
            fler barn föds med alkoholskador, att fler barn tvingas växa upp
            med missbrukande föräldrar, att våldsbrotten ökar etc.
          </p>
          <p xml:id="i-JRdQyuuwLwyKUfd4KKSuky">
            Enligt beräkningar växer 13 procent av barnen i Sverige upp med
            minst en alkoholiserad förälder. Detta skulle innebära att ca
            250 000 barn ingår i denna kategori av s.k. glömda barn. I var
            femte svensk sjukhussäng ligger en person med alkoholskador. Mellan
            5 000 och 7 000 personer dör varje år på grund av sjukdomar eller
            skador som har samband med alkoholen.
          </p>
          <head xml:id="i-14yzQ6mn6q8KJjV6ixkWGR" type="h2">
            Alkoholskatter
          </head>
          <p xml:id="i-PvhDhZdr4QL5gbELWifnD4">
            Politiker med en positiv framtidsvision och förvissning om att
            situationen går att vända måste söka nya vägar för att komma till
            rätta med de problem vårt samhälle i dag upplever kring alkoholen.
            Detta måste ske både på EU-nivå och nationellt.
          </p>
          <p xml:id="i-YZRNojoR4nLhqfC6QSET6m">
            När Finland tillträdde som ordförandeland under andra halvåret
            2006 var en harmoniserande höjning av alkoholskatterna ett av
            de prioriterade målen, enligt ett uttalande från den finländska
            regeringen: De nationella skattenivåerna för alkohol varierar
            stort mellan EU:s medlemsstater, vilket har orsakat störningar
            på den inre marknaden. Det är nödvändigt att harmonisera skattenivåerna
            i syfte att jämna ut prisnivåerna för alkohol. Finlands målsättning
            är att höja minimiskattenivåerna för alkohol speciellt i fråga
            om starka alkoholdrycker.
          </p>
          <p xml:id="i-QvAHUpm4nr26bFcHVdGsqF">
            Detta är ett berömvärt initiativ. Bakgrunden var bland annat
            de kraftiga sänkningar av alkoholskatterna Finland tvingades till
            när de baltiska staterna blev medlemmar i EU, och de negativa
            konsekvenser detta fick för folkhälsan.
          </p>
          <head xml:id="i-JFkDuXP29BoHJPcHKseWTM" type="h2">
            Införselkvoter
          </head>
          <p xml:id="i-BkotZEEV7F4U2a5mmjKZNB">
            Enligt artikel 30 i EU:s grundfördrag kan en medlemsstat införa
            restriktioner för import, export eller transitering som grundas
            på hänsyn till allmän moral, allmän ordning eller allmän säkerhet
            eller intresset att skydda människors eller djurs hälsa och liv.
            EG-domstolen har även slagit fast att syftet att skydda människors
            hälsa från alkoholens skadeverkningar otvivelaktigt är ett av
            de syften som kan göra ett undantag från artikel 30 [nuvarande
            artikel 28] befogat. Således är det fullt möjligt att begränsa
            införseln av alkohol.
          </p>
          <p xml:id="i-V34hGpEjgHbp8tqjHLPJDe">
            Mot bakgrund av det ovan anförda vore det rimligt att Sverige
            inom EU verkar för möjligheten att återgå till införselkvoter
            som liknar de Sverige hade vid tiden för EU-inträdet 1995. Ett
            första steg måste vara att komma bort ifrån den indikativa införselkvoten.
            Detta skulle göra det möjligt att behålla de höga skatterna på
            alkohol och hålla nere totalkonsumtionen, vilket i sin tur skulle
            motverka alkoholskadorna.
          </p>
          <p xml:id="i-Dtq8BDHPRZbf3FkhHqvVKy">
            Att gränsen för hur mycket alkohol som kan föras in från ett
            EU-land till ett annat är indikativ, innebär att en person kan
            föra in så mycket alkohol han eller hon kan antas förbruka under
            en viss period (ett år). Denna kvot bedöms i dag uppgå till 230
            liter (fördelat på 10 liter sprit, 20 liter starkvin, 90 liter
            vin och 110 liter öl), men det går också att försvara större kvantiteter
            med hänvisning till exempelvis en större fest. Det är däremot
            olagligt att föra in alkohol till något annat än egen konsumtion.
          </p>
          <head xml:id="i-BurbtxkuZ3zyJsdXF4UiB4" type="h2">
            Smuggling och langning
          </head>
          <p xml:id="i-7xnfHL53aKXFJz5EFm1QVd">
            Att det inte går att kontrollera hur ofta någon för in den tillåtna
            kvoten öppnar för möjligheten att vidareförsälja omfattande mängder
            alkohol, vilket är ett allvarligt lagbrott. Smuggling och langning
            sker ofta till ungdomar. Ett av syftena med det svenska alkoholmonopolet
            är just att skydda ungdomar mot alkoholens skadeverkning, varför
            olovlig alkoholförsäljning och brott mot smugglingslagen betraktas
            som samhällsfarliga handlingar.
          </p>
          <p xml:id="i-6h6t6Rfik4bm91Ts2JWWhm">
            Anskaffningen av den alkohol som förbrukas i Sverige kommer i
            dag till cirka en femtedel från egen införsel och en tiondel från
            smuggling. Under året har också möjligheten till Internetimport
            öppnats, vilket ställer nya krav på kontroll så att rätt skatt
            betalas. Att en lastbilschaufför som endast kommer att vistas
            några dagar i Sverige för in full kvot kan inte anses försvarbart,
            då det i de flesta fall är givet att alkoholen kommer att säljas
            vidare. Även detta kan motverkas genom att återinföra rimliga
            införselkvoter.
          </p>
          <p xml:id="i-PYcfLSkxntqniyFxaWWHoG">
            Det är på alla sätt bättre att stoppa alkoholen vid gränserna
            än att jaga smugglare och langare runt om i landet. Detta harmoniserar
            också med hur införseln av andra varor begränsas med specifikt
            fastslagna gränser, exempelvis cigaretter (800 st), bensin (full
            tank och 10 l), valuta (10 000 , därefter anmälningsplikt) och
            fisk (15 kg).
          </p>
          <p xml:id="i-L4b4e69oR9jpBx5x2qZB2x">
            I ett längre perspektiv skulle Sverige kunna tjäna som ett föredöme
            för övriga medlemsländer på detta område. Redan under det svenska
            ordförandeskapet 2001 antogs ett uppdrag kring en gemensam alkoholstrategi
            för EU. Regeringen bör nu se över hur en prövning av gällande
            införselkvoter mellan EU-länder kan komma till stånd. Liksom Finland
            bör Sverige under sitt ord­förandeskap lyfta fram vikten av en
            folkhälsoinriktad gemensam alkohol­poli­tik inom EU.
          </p>
        </div>
        <div xml:id="i-AMehgLxdE63x1u6JizzQkP" type="signatureBlock">
          <list xml:id="i-6DHyGAyUiBNQk7g9EnHxTU">
            <item xml:id="i-4weA6LVSjixA3w7hTTiw4s" who="i-Bs6HAugbEikWxWig1ej69y" type="signature">
              Lennart Sacrédeus (kd)
            </item>
            <item xml:id="i-89eFV2qa3mfFRmdPr2dWpL" who="i-CACgimSSwyWTa9yioWxPRC" type="signature">
              Kjell Eldensjö (kd)
            </item>
          </list>
        </div>
      </div>
    </body>
  </text>
</TEI>
