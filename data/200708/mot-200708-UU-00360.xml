<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00360">
  <teiHeader>
    <fileDesc>
      <titleStmt>
        <title>Afrika</title>
        <author corresp="i-8Nio1rUw3hSjL6pvCGw22Y">av Carina Hägg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afrika</title>
          <idno type="rdwebb">GV02U360</idno>
          <rs type="number">U360</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U360/text</ref>
          <ref type="dokument_url_html">http://data.riksdagen.se/dokument/GV02U360</ref>
          <ref type="dokumentstatus_url_xml">http://data.riksdagen.se/dokumentstatus/GV02U360</ref>
          <ref type="doc">http://data.riksdagen.se/fil/DAEC26BE-32CD-4433-9DF9-3B3B8D66F9DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DMWWFP27SECy8aTGnRScjN" type="signed"/>
        <correspContext corresp="i-DMWWFP27SECy8aTGnRScjN">
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-Db4rF25kSeCeuCEq5MAqpi" type="referral">
          <date when="2007-10-16"/>
        </correspAction>
        <correspAction xml:id="i-HoeNzxFmLWpfrxdtocqr54" type="dismissal">
          <date when="2007-10-16"/>
        </correspAction>
        <correspAction xml:id="i-J8FXNCmpw9UVSbSaxtsbH" type="numbering">
          <date when="2007-10-09"/>
        </correspAction>
        <correspAction xml:id="i-DJfjUHAqZv78sqQS87tm3L" type="submission">
          <date when="2007-10-05"/>
        </correspAction>
        <correspAction xml:id="i-MAwgikWqqgtxzvHDJDoqRH" type="transfer">
          <date when="2007-10-05"/>
        </correspAction>
        <correspAction xml:id="i-Bzwf2WtCFxYTYWjpWZiNCC" type="assigned"/>
        <correspContext corresp="i-Bzwf2WtCFxYTYWjpWZiNCC">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AyzzaQxMze7J2kupALMjRZ" type="motBody">
        <div xml:id="i-LvK2BnAmYN1eJurdjYhFBb" type="motProposal" subtype="förslag">
          <head xml:id="i-VVigNHAMsbmYhUJBVCYjBj">
            Förslag till riksdagsbeslut
          </head>
          <list xml:id="i-57gfcVZtKsfCxNq9sBCWs9" style="ol">
            <item xml:id="i-D5vWZuBySJWPdd1Lr9Vsc4">
              Riksdagen tillkännager för regeringen som sin mening vad som
              anförs i motionen om vikten av en ny svensk politik för Afrika.
            </item>
            <item xml:id="i-CzPHx7gfk34XhwSeB9iZoK">
              Riksdagen tillkännager för regeringen som sin mening vad som
              anförs i motionen om vikten av utökat samarbete mellan Afrika
              och såväl Sverige som EU på flera politikområden.
            </item>
            <item xml:id="i-3fzA4xDCTweux8s64P6iVz">
              Riksdagen tillkännager för regeringen som sin mening vad som
              anförs i motionen om svensk diplomatisk närvaro i Afrika.
            </item>
            <item xml:id="i-GHNEDEpZjQcZq3sZJ8e4MB">
              Riksdagen tillkännager för regeringen som sin mening vad som
              anförs i motionen om utvecklingssamarbetet med afrikanska länder
              liksom inom andra politikområden.
            </item>
            <item xml:id="i-BJscUXPLZWFiH6nuT9tn4J">
              Riksdagen tillkännager för regeringen som sin mening vad som
              anförs i motionen om vikten av samverkan mellan politikområden
              samt ökade ansträngningar för att uppnå FN:s millenniemål.
            </item>
            <item xml:id="i-C1DNSQYqwKoV171SAA1EGV">
              Riksdagen tillkännager för regeringen som sin mening vad som
              anförs i motionen om hot mot utvecklingen.
            </item>
            <item xml:id="i-JyRxSYfbLd8o1nigXbzvF1">
              Riksdagen tillkännager för regeringen som sin mening vad som
              anförs i motionen om regionala konflikter.
            </item>
            <item xml:id="i-BdQRwoKXmKWm5PRkRS3H1p">
              Riksdagen tillkännager för regeringen som sin mening vad som
              anförs i motionen om en politik för Somalia.
            </item>
            <item xml:id="i-VFb7CZd4EQFjEQJdVypfZY">
              Riksdagen tillkännager för regeringen som sin mening vad som
              anförs i motionen om stöd till Somaliland.
            </item>
            <item xml:id="i-Bi2avm5NDihGDWbM5YbgN8">
              Riksdagen tillkännager för regeringen som sin mening vad som
              anförs i motionen om folkmordet i Darfur.
            </item>
            <item xml:id="i-5ed3DyUARMnbdPfBZuo6qd">
              Riksdagen tillkännager för regeringen som sin mening vad som
              anförs i motionen om vikten av demokrati och frisläppandet av
              politiska fångar.
            </item>
            <item xml:id="i-WFWhoc4f9xgCKpWWSXnwpC">
              Riksdagen tillkännager för regeringen som sin mening vad som
              anförs i motionen om Dawit Isaak.
            </item>
            <item xml:id="i-X849MqacGgwqpjYkihsAJ8">
              Riksdagen tillkännager för regeringen som sin mening vad som
              anförs i motionen om Västsahara.
            </item>
            <item xml:id="i-HBiYPHgrdzGtSChSie6Vkg">
              Riksdagen tillkännager för regeringen som sin mening vad som
              anförs i motionen om Zimbabwe.
            </item>
            <item xml:id="i-DkxVs9tfdhd7TeHV1jsDww">
              Riksdagen tillkännager för regeringen som sin mening vad som
              anförs i motionen om Eritrea.
            </item>
          </list>
        </div>
        <div xml:id="i-SmU2XjiD5vwUaQq77ymoST" type="motContent">
          <head xml:id="i-98E9rs7C9rymGLeRDnvAUw" type="h1">
            Afrikapolitiken ett samarbete i förändring
          </head>
          <p xml:id="i-X7S6P3nHPBRVVBa7Lv6c8v">
            Utrikesminister Anna Lindh sa: Afrika uppvisar flera ansikten,
            nöd och våld är verklighet för många människor. Samtidigt pågår
            löftesrika förändringar, en afrikansk renässans synes möjlig.
            Regeringen strävar efter att utveckla ett närmare partnerskap
            med de framväxande demokratiska samhällena. Vi vill utveckla vårt
            starka historiska engagemang för en ny tids krav.
          </p>
          <p xml:id="i-C92B5xxedxdX9VkQoJaF7Z">
            Afrika är en mångfasetterad kontinent. I 54 länder ryms cirka
            2 000 språk och tusentals etniska grupper med överlappande kulturer
            och flera religioner. Såväl problemen som möjligheterna för kontinentens
            utveckling är både stora och komplexa.
          </p>
          <p xml:id="i-ULAMciYqVHqLEVeowKpWQG">
            Sedan riksdagen senast fattade beslut om en svensk Afrikapolitik
            har verkligheten förändrats. Behovet av en ny svensk politik för
            Afrika är stort. Vi vill bryta den ensidiga bilden av Afrika som
            fattigt, svältande och hjälplöst mot en nyanserad bild som speglar
            en helhet och också visar på utvecklingsmöjligheterna. Medlemskapet
            i EU har ökat Sveriges politiska räckvidd. Gamla koloniala bindningar
            behöver ännu ifrågasättas.
          </p>
          <p xml:id="i-E4tx3osnUYhc49A9fmgWZn">
            Kvinnors rättigheter har gått från att vara en icke-fråga till
            att idag finnas med på den såväl nationella som internationella
            agendan. Frene Grinwala blev talman i Sydafrikas parlament, Ellen
            Johnsson-Sirleaf blev Afrikas första folkvalda kvinnliga president.
            Hon tillträdde som president i ett av krig sargat och sönderslaget
            land, Liberia. Getrude Mongella valdes till det panafrikanska
            parlamentets talman, Asha-Rose Migiro från Tanzania är utsedd
            till FN:s vice generalsekreterare. Rwanda har världens högsta
            andel kvinnliga parlamentariker, Nadine Gordimer är nobelpristagare
            i litteratur och Waangari Maathai har tilldelats Nobels fredspris.
          </p>
          <p xml:id="i-VftYBn2sUfu34zjeMFi4Fu">
            Millenniedeklarationen undertecknades av världens stats- och
            regeringschefer 2000. De åtta millenniemålen togs fram för att
            förverkliga dagordningen för global utveckling och halva tiden
            för dess uppfyllande har redan gått. Tillsammans mot 2015 Sveriges
            rapport om millenniemålen 2006 som är Sveriges andra uppföljningsrapport
            anger positiva framgångar men pekar också på länder som svårligen
            kommer att nå målet om att halvera fattigdomen till år 2015. Sverige
            har tillsammans med det internationella samfundet ansvar för att
            understödja processer för att Afrikas länder ska uppnå millenniemålen.
            Det står klart att såväl de afrikanska länderna själva som omvärlden
            måste intensifiera sina ansträngningar om målen ska nås.
          </p>
          <p xml:id="i-MbgpupMJk6s5rCLVTAbLhe">
            Slaveri, kolonialism och det kalla kriget har inneburit begränsningar
            av afrikaners strävan efter demokrati och respekt för mänskliga
            rättigheter samt ekonomisk utveckling. Idag finns en oro för att
            en ny geopolitisk kamp om råvaror i afrikanska länder ska ha en
            hämmande effekt på länders utveckling och människors vardagsliv.
            Kina är idag en dominerande aktör framför allt i handeln med afrikanska
            råvaror.
          </p>
          <p xml:id="i-XzThG7stArqL56Jo9nMnnr">
            Angola är ett exempel på en utveckling i otakt: Där saknar hundratusentals
            människor tillgång till tryggad livsmedelsförsörjning parallellt
            med ekonomisk tillväxt och ökade oljeinkomster. Ekonomisk tillväxt
            måste kombineras med en aktiv fördelningspolitik. Hur en rättvisare
            fördelning av mark och förmögenhet kan bidra till fattigdomsbekämpning
            bör bli föremål för analyser. Svensk politik måste beakta detta
            och ta vara på tidigare vunna erfarenheter.
          </p>
          <p xml:id="i-NkkR8NByhFVoe6bHGs3D7p">
            Afrikanska unionen och enskilda länder ska tas till vara som
            partner för en internationell politik. EU:s politik påverkar Afrika
            vad gäller bistånd, jordbruk, fiske och handel men också den övergripande
            politiska situationen. EU bör söka former för att intensifiera
            en dialog med Afrika. Idag skiljer Medelhavet som Rio Grande afrikanska
            flyktingar från europeiska länder. Människor utnyttjas och omkommer
            under färden för en bättre framtid. I Sydafrika uppges miljoner
            papperslösa från Zimbabwe ha sökt skydd och sin utkomst. Afrika
            är den världsdel som har flest internflyktingar.
          </p>
          <p xml:id="i-43eJtgAPsn6p6wt4Y9aoTr">
            Handel, kultur, idrott och kyrka utgör alla områden där ökade
            kontakter och ökad intensitet gynnar båda parter. Att utveckla
            kontakterna mellan våra kontinenter utgör ett ömsesidigt intresse.
            Svenskar med rötter i Afrika kan bidra till att ompröva och komplettera
            vår bild av Afrika. Internet och tillgång till globalare medier
            kan påverka vår Afrikabild respektive afrikaners bild av européer.
          </p>
          <p xml:id="i-Jfu89AsjMMqb5VfNhznMzU">
            Regionala organ för mänskliga rättigheter är omistliga delar
            av en rättsordning och det internationella samarbetet på regional
            nivå utvecklas. Organisationer för dessa regionala samarbeten
            handlar i hög grad om ekonomiskt samarbete men berör också mänskliga
            rättigheter, säkerhet och andra frågor som måste lösas tillsammans.
            Organisationer för dessa samarbeten behöver ta ett större ansvar
            än idag för både utvecklings- och säkerhetsfrågor. Det bör i första
            hand vara EU som tar ansvar för att upprätthålla internationell
            fred och säkerhet inom Europa, och Afrikanska unionen bör ta detta
            ansvar i Afrika. EU med sina överlägsna resurser bör stödja andra
            regioners organisationer.
          </p>
          <p xml:id="i-Q4gfNRiQP9BBaZE81wzAF9">
            SADC är en regional organisation med vilka våra relationer kan
            utvecklas ytterligare. Sveriges ambassad i Gaborone, Botswana,
            utgör en viktig del av den diplomatiska närvaron i Afrika. Ändå
            har det framkommit att planer finns för att stänga ambassaden.
            Det långsiktiga biståndssamarbetet med Botswana är utfasat, men
            6070 procent av ambassadens verksamhet är relaterad till utvecklingssamarbetet
            med framför allt SADC. Ambassaden är även viktig för samnordiskt
            agerade. Att stänga Sveriges ambassad i Gaborone vore oklokt och
            kortsiktigt och de ekonomiska vinsterna obetydliga.
          </p>
          <p xml:id="i-XvCtJpQnnMvn4kCrAPEuKD">
            Ambassaderna i Namibia och Elfenbenskusten har stängts utan konsultation
            med riksdagen. Det finns också anledning att oroa sig för ytterligare
            stängningar av ambassader och representationer i Afrika. Det konsulära
            stödet för svenskar i Afrika får heller inte nonchaleras.
          </p>
          <p xml:id="i-AjtXdMD83LcRvSjA4KS78N">
            Utvecklingssamarbete som ska övergå i ett bredare bilateralt
            samarbete ska konkretiseras och få en organiserad övergång med
            angivet stöd innan det upphör. Vi känner oro för att samarbete
            med länder med en positiv utveckling avslutas för tidigt. Demokratiska
            tendenser är inte liktydigt med att demokratin befästs. Ett viktigt
            fokus är att stödja fackliga rättigheter och att stärka fackliga
            organisationer i Afrika. Fackliga företrädare utsätts för övergrepp,
            och lagliga förutsättningar för facklig organisering begränsas.
            Samarbete och stärkande av fackföreningsrörelser är en viktig
            grund för en hållbar fattigdomsbekämpning.
          </p>
          <p xml:id="i-UzxNjenV6oCatPqNDdjsHy">
            Kimberlyprocessen, ett initiativ som lett till certifiering av
            diamanter, har varit och är viktig på många sätt genom att den
            har visat på kopplingen mellan råvaror och krig och konflikter
            och ekonomisk brottslighet. Därigenom ges erfarenheter för flera
            råvaror och i fler geografiska områden. Förutsättningar finns
            för ökad transparens vid utvinning och handel.
          </p>
          <p xml:id="i-CZwj6uCzk4sxKCB9a5xKQG">
            Vi ser exempel på hur en långsiktigt hållbar turism växer fram.
            Såväl djur, natur, bad, historia, kultur och landsbygd som stadsturism
            har en potential att utvecklas som en kompletterande ekonomi.
            Turismen är en näring med stor utvecklingspotential.
          </p>
          <p xml:id="i-NHq6NGxgm2pyWLnPqEpKwh">
            I den av regeringen nyligen presenterade landfokuseringen för
            biståndet står det klart att fokus på biståndet ska ligga på Afrika
            och fattigdomsbekämpning. Det är mål vi socialdemokrater stöder.
          </p>
          <p xml:id="i-2ahhxTjxXegrC35Cdyupd6">
            I genomsitt föder en afrikansk kvinna 5,1 barn. En afrikan uppges
            aldrig ha levt så länge som nu. Den demografiska bilden kan börja
            ritas om. Kvinnors rättigheter med makt över sitt eget liv, tillång
            till självständigt yrkesliv, en jämställd plats i samhället liksom
            på beslutfattande positioner är viktigt för kvinnan, men även
            för hela samhället. Många politikområden, bland andra handel,
            utvecklingssamarbete, konfliktlösning, fördelningspolitik, utbildning
            samt miljö- och jordbrukspolitik, måste samverka för att det ska
            vara möjligt. Samarbete mellan universitet i Sverige och Afrikas
            länder bör stimuleras liksom utbyte mellan unga i Sverige och
            Afrika bör uppmuntras.
          </p>
          <p xml:id="i-ScZJrQ1bzUU3KfubmQgCN3">
            Den tidigare socialdemokratiska regeringen fattade beslut om
            en förnyad Afrikapolitik, och vi vet att nuvarande regering har
            aviserat ett förslag om en förnyad Afrikapolitik senare i år.
            Arbetet med att förnya den svenska politiken för samarbete med
            Afrika bör bedrivas brett och med kunskapsutbyte med företrädare
            för forskning, kulturområdet, näringsliv och fackföreningar med
            bas såväl i Sverige som i afrikanska länder. Organisationer, kyrkor
            och samfund, afrikanska parlamentariker och människor som lever
            i Sverige men har rötter i Afrika besitter stor kunskap som bör
            tas till vara.
          </p>
          <p xml:id="i-52NVhzz8PTQCpGFQu6Xn5M">
            Socialdemokraterna kommer därför att återkomma med skrivningar
            om vår Afrikapolitik under mandatperioden.
          </p>
          <head xml:id="i-KyCj68e295kdkKoMkdnLGr" type="h2">
            Hot mot utvecklingen
          </head>
          <p xml:id="i-PCmZxemWN7vv1AZXevFLfq">
            Vattenbrist, avfallsdumpning och klimatförändringar påverkar
            Afrika negativt. John Ngangaa, professor vid University of Nairobi,
            pekar på att den stigande medeltemperaturen medfört att en stor
            del av snön på Mount Kenya och Kilimanjaro är borta. Miljoner
            människor söder om Sahara riskerar också att drabbas svårt av
            sjukdomar kopplade till klimatförändringarna. En politik för att
            främja klimatet och förbättra miljön måste vara starkt framträdande
            i svensk politik på olika områden. Den biologiska mångfalden i
            tropikerna uppges tillhöra de miljöer som kommer att påverkas
            påtagligt, och en stor del av tropikerna ligger i Afrika.
          </p>
          <p xml:id="i-2CQxKDKKLg2a8avPP1tyoG">
            Mer än 20 miljoner människor har dött i aids, 75 % av dessa var
            afrikaner. I Botswana är var tredje vuxen smittad och i Lesotho
            är 42,2 % av de gravida kvinnorna i städerna smittade. Skillnader
            mellan och inom länder och mellan könen varierar stort. Aids innebär
            både en tragedi för de drabbade och utgör ett hinder för utveckling.
            Barn mister föräldrar och kunskapsöverföring mellan generationer
            förloras. Lärare som ska undervisa kommande generationer dör i
            förtid. De äldre blir kvar med tungt vårdnadsansvar och försörjningsbörda
            för barnbarnen, medan de barn som skulle ta ansvar för de äldres
            vård är borta. Epidemier lämnar barn och äldre ensamma. En medvetenhet
            om dessa problem och lidanden för både samhällen och individer
            liksom insikten om att en av de viktigaste åtgärderna för att
            hindra ytterligare spridning ligger i främjandet av jämställdhet
            och kvinnors rättigheter, utbildning samt förebyggande och medicinska
            åtgärder måste ligga till grund för svensk politik. Inte sällan
            har tystnad från politiska ledare eller kontroversiella uttalanden
            skapat oklarhet kring orsaker och effekter kring smittspridningen.
            Tabuer kring sexuell och reproduktiv hälsa och rättigheter, SRHR,
            måste brytas. Tillgång till medicin och forskning för framtagande
            av vaccin är livsnödvändigt.
          </p>
          <p xml:id="i-DEDZWmamaBqLCpGZmNkGeX">
            Afrika är på många sätt en rik världsdel. I vissa regioner finns
            enorma naturtillgångar. Men alltför ofta förnekas människor rätten
            att själva få del av landets resurser. Det är viktigt att ländernas
            egna resurser som diamanter, mineraler och olja kommer den egna
            befolkningen till del.
          </p>
          <p xml:id="i-HXPkNxNtY9bfDTF6ZEyBr2">
            Jordbruket är den näring som sysselsätter flest i Afrika. Cirka
            sex procent av ytan är uppodlad. Frågan om äganderätt väntar på
            lösningar. Idag beräknas 25 procent av befolkningen bo i de växande
            städerna. Ett exempel på jordbrukets svårigheter är Burundi som
            inte är självförsörjande med livsmedel, ett stort problem när
            människor nu kan återvända efter åren av konflikter. Afrikas jordbruk
            kräver effektivisering.
          </p>
          <p xml:id="i-NFENU1eTYhRknTpSVxnQv4">
            Konflikter, underutveckling och brist på framtidsmöjligheter
            bildar grogrund för så kallad brain drain . Inom sjukvård och
            andra områden lockas välutbildad arbetskraft av de möjligheter
            som erbjuds av vårdjättar och andra länder i såväl den privata
            som offentliga sjukvården i Europa, vilket innebär att fattiga
            länder förlorar sin bäst utbildade arbetskraft. Det finns fler
            sjuksköterskor från Malawi i brittiska Manchester än kvar i hemlandet.
            Och i Addis Abeba framförs att det finns fler etiopiska läkare
            i Washington än kvar i hemlandet. Braindrain bör bli en punkt
            på kommande toppmöte mellan AU och EU.
          </p>
          <p xml:id="i-V8FtGqWDgJfKmKck9yddjT">
            Korruption formulerades på 90-talet som ett hot mot ekonomi,
            rättsväsende och demokratisering. Korruptionen har identifierats
            i de flesta afrikanska länder, och det är de fattiga som drabbas
            hårdast. Stöd och erfarenhetsutbyte till uppbyggnad av institutioner
            för att bekämpa korruption är ett viktigt redskap i kampen mot
            korruption. Rutiner för att minska riskerna måste uppdateras regelbundet.
            En medvetenhet om hur utbredd korruptionen är och var riskerna
            är som störst måste upprätthållas och utvecklas. Goda exempel
            ska tillvaratas. Vidare ser vi värdet i att såväl relatera som
            återkoppla till de internationella regelverk som finns för att
            minska och förhindra korruption.
          </p>
          <p xml:id="i-Enb8e53rFFuekM1vtBzbtE">
            Men det viktigaste är att skapa ett inre tryck mot korruption,
            nämligen ett starkt civilt samhälle, en fri och oberoende press
            och rättsväsende samt ytterst möjligheten att i fria val välja
            bort korrumperade politiker.
          </p>
          <head xml:id="i-8284Jvds2G4CvTb93sW2tP" type="h2">
            Regionala konflikter
          </head>
          <p xml:id="i-XLcJ8eayeVCz2BCWkRiEUa">
            Afrikas horn, Djibouti, Eritrea, Etiopien, Somalia och Sudan
            präglas av både interna och gränsöverskridande konflikter. Sverige
            ingår i kontaktgruppen och har byggt upp ett förtroende som ställer
            krav på ett ansvarsfullt agerande.
          </p>
          <p xml:id="i-28fwYjNvoFJqHSQBAB9QPs">
            Viktiga nycklar till en hållbar lösning i dessa områden är att
            kunna bygga upp en fungerande rättsstat med demokratiska institutioner
            och på demokratiska grundvalar. Våra krav på att politiska fångar,
            såsom Dawit Isaak i Eritrea, omedelbart bör frisläppas, är exempel
            på detta. Såväl stöd till utveckling som deltagande i kris- och
            konflikthanteringsinsatser bör vara delar av Sveriges politik
            för de våldsdrabbade folken och länderna i Afrika. Försoningsprocessen
            i Sydafrika är ett exempel på en imponerande vilja och kraft att
            kunna gå vidare efter konflikter.
          </p>
          <head xml:id="i-HR8NPmbB5kSeNynWHDiMYc" type="h3">
            Folkmordet i Darfur
          </head>
          <p xml:id="i-8RASHdksxYFWJ99Co5QNDj">
            Omvärlden har ett ansvar att skydda människor när deras eget
            land inte förmår eller vill ta det ansvaret. Så är fallet i folkmordets
            Darfur. Under den socialdemokratiska regeringen planerades för
            en internationell insats i Darfur. Tillsammans med Norge förberedde
            vi för att sända ut ett svenskt ingenjörskompani. En sådan insats
            har ännu inte blivit verklighet.
          </p>
          <p xml:id="i-79wUfb4qprnkZGbs4i2xzs">
            Regeringen i Khartoum bär ansvaret för vad som sker i Darfur,
            och vi välkomnar därför prövningen i den internationella brottsmålsdomstolen.
            International Crisis Group har krävt att det internationella samfundet
            agerar hårdare mot regimen i Sudan, eftersom regimen inte visar
            någon vilja att stoppa folkmordet. Gruppen säger också att pengarna
            från oljeproduktionen i Sudan används för att finansiera vår tids
            största folkmord. Därför anser ICG att embargo borde införas mot
            oljebolag som har aktiviteter i Sudan.
          </p>
          <p xml:id="i-RGqDDiCBUhLLdgkVw6Z9as">
            Omvärlden har alltför länge nöjt sig med att i deklarationer
            och tal kritisera Sudans regim. Regeringen bör därför i EU ta
            upp frågan om att skärpa sanktionerna gentemot ledande personer
            i Sudans regering. Jan Eliasson utsågs till FN:s generalsekreterares
            speciella sändebud till Sudan. Eliasson fullföljer därmed den
            tradition av medling som Sverige sedan länge haft.
          </p>
          <head xml:id="i-9BTgRSU7W4oTuEdtHuHCbJ" type="h3">
            Somalia
          </head>
          <p xml:id="i-Tt4p1wkPdnHqbb4rfsKnsQ">
            Somalia är ett av världens fattigaste länder och härjat av konflikter
            sedan lång tid tillbaka. Det är angeläget att det internationella
            samfundet bidrar till en utveckling som syftar till ett fredligt,
            jämlikt och demokratiskt samhälle där de mänskliga rättigheterna
            respekteras. Det är också viktigt att verka för säkerhetsfrämjande
            insatser genom att direkt stödja insatser såsom insamling av vapen,
            nedrustning, demobilisering och återintegrering av tidigare soldater
            och barnsoldater i regioner inom Somalia där relativ säkerhet
            har etablerats. Presidenten, statsministern och talmannen bör
            uppmuntras att hitta mekanismer för fungerande och effektivt samarbete.
            Försoning och en fungerande civilsektor är kanske det viktigaste
            att stödja just nu. Ett biståndskontor med Sidastöd skulle främja
            utvecklingen och vara en viktig länk för att bredda kontakterna
            mellan Sverige och Somaliland.
          </p>
          <head xml:id="i-5YBGjoQY8y9sDeTW4EkYER" type="h3">
            Somaliland
          </head>
          <p xml:id="i-EjpVroqqk1HCSwUeLQAnHx">
            I norra Somalia ligger Somaliland, en del som utropat sig som
            självständig men som ingår i Somalia. Jämfört med grannländer
            och andra områden är Somaliland fredligt och stabilt. Tre val
            har hållits sedan 1991. Men naturligtvis behövs omvärldens stöd
            för att grunda och bygga upp en fortsatt fredlig och demokratisk
            utveckling.
          </p>
          <head xml:id="i-QVcQrP1i2HM72hbSzAxVzh" type="h2">
            Vissa områden
          </head>
          <head xml:id="i-KmLWax36Crbhjp3PQK5g5H" type="h3">
            Västsahara
          </head>
          <p xml:id="i-RX7HZqpCYYaFYt83bBiZrD">
            Vi är många i Sverige som sedan länge stött kampen för ett fritt
            och självständigt Västsahara. För oss är det självklart att stödja
            genomförandet av den planerade folkomröstningen liksom förhandlingar
            mellan parterna. Vi säger att ockupationen måste upphöra, folkomröstningen
            genomföras och de marockanska kränkningarna av mänskliga rättigheter
            i Västsahara måste få ett slut. Vi vill öka det humanitära stödet
            till de 160 000 flyktingar som sedan mer än 30 år lever i öknen
            i södra Algeriet. Polisario måste fortsatt föra en fredlig kamp,
            och de behöver fortsatt omvärldens stöd. Vi önskar demokrati och
            respekt för de mänskliga rättigheterna för Västsaharas folk. Första
            steget på den vägen måste rimligen vara att Marockos orättfärdiga
            ockupation av Västsahara upphör.
          </p>
          <head xml:id="i-33j1KME2MeVtxdn1R14MHj" type="h3">
            Zimbabwe
          </head>
          <p xml:id="i-Pr2bLxVVw295xmR1xpLfs1">
            Situationen i Zimbabwe är oerhört svår oavsett ur vilken synvinkel
            man tittar på den humanitär, politisk, social eller ekonomisk.
            Landet är totalitärt styrt, med liten eller obefintlig press-
            och yttrandefrihet, och de grundläggande mänskliga rättigheterna
            respekteras inte. Inflation och arbetslöshet är skyhöga liksom
            bränsle- och varubristen. Aidsepidemin har en förödande inverkan
            på hela det zimbabwiska samhället. Över en miljon barn är föräldralösa
            på grund av aids. Förutom de mänskliga konsekvenserna har aids
            också ekonomiska följder. Sjukvårdskostnaderna ökar samtidigt
            som den yrkesverksamma befolkningen dör i förtid.
          </p>
          <p xml:id="i-4JHJCz49AYWjiQQ1saAPFj">
            Demokratisering och återuppbyggande av ett fungerande land brådskar;
            ett land där livsmedelsförsörjningen kan ta ny fart och där man
            satar på ekonomisk utveckling och respekt för mänskliga rättigheter.
            African Development Bank uppger att den inte kan bedriva verksamhet
            i landet.
          </p>
          <p xml:id="i-TFGEYiC9wWg1dKBRqbriZ8">
            Oppositionen och det civila samhället behöver omvärldens stöd
            i sin kamp för ett demokratiskt Zimbabwe. Robert Mugabes regim
            har lett det land som en gång kallades för Afrikas kornbod ner
            i misär, våld och hopplöshet.
          </p>
          <head xml:id="i-V17wMoTGLmgmAbLG234Fb" type="h3">
            Eritrea
          </head>
          <p xml:id="i-ApVpCfa8DYHSFpgfGbYm7e">
            Ett fattigt land som också härjas av brist på demokrati och övergrepp
            på de mänskliga rättigheterna. Åratals krig har förött landets
            ekonomi och slagit sönder infrastruktur. Det finns inte mycket
            kvar av de förutsättningar och den optimism som efter självständigheten
            fanns i landet. Nästan hälften av landets befolkning saknar tillgång
            till rent vatten.
          </p>
          <p xml:id="i-ENFaA9BmepjKi2BsQgibLg">
            Bristen på respekt för de mänskliga rättigheterna är i Sverige
            kanske främst uppmärksammat genom det orättfärdiga fängslandet
            av den svensk-eritreanske journalisten Dawit Isaak som nu suttit
            fängslad i sex år. Vi kräver att han och andra samvetsfångar omedelbart
            släpps fria och att regeringen intensifierar sina ansträngningar
            i det arbetet.
          </p>
        </div>
        <div xml:id="i-UYx6fwj23nRbhoLcaMmHqz" type="signatureBlock">
          <list xml:id="i-HpQP8r9vY2rySKLnZ98rUV">
            <item xml:id="i-PadPaFcc8MLKqwJLXjZ47q" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-UogcowtrQzwk59X6xC5VAk" who="i-9KG7jeGdkJDsSQQb3gKA2U" type="signature">
              Urban Ahlin (s)
            </item>
            <item xml:id="i-6kcVRNZXLui8kU1Qu5Wfsk" who="i-DXYijt8wprzTgm7zCTJYc3" type="signature">
              Veronica Palm (s)
            </item>
            <item xml:id="i-4rMe5fSXNRzRgc9HCmubu3" who="i-GsygH5UJM18UkfLBHFkVdD" type="signature">
              Kent Härstedt (s)
            </item>
            <item xml:id="i-3GTZLnFbj5t6K2GN9McFaz" who="i-Bmi9XXt8ni373cdiv3K6qx" type="signature">
              Kenneth G Forslund (s)
            </item>
            <item xml:id="i-E4718ByCnFnC4XKnnDb8b5" who="i-FrTJne8fam41FasSB9mLUA" type="signature">
              Kerstin Engle (s)
            </item>
            <item xml:id="i-HxWxYwHZTUrKSyihs7bzKp" who="i-3YAEMbZXswzuyekFnSxXSF" type="signature">
              Olle Thorell (s)
            </item>
            <item xml:id="i-EfVatib3VDczyph1JMTisf" who="i-RZNwwHohbyBgLVVG4Dy1Bj" type="signature">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
