<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__5/mot_1963__fk__5-001.pdf"/>
      <fw xml:id="i-9LjTBYm68pAmv2vsLrHpQ8">
        Motioner i Första kammaren, nr 5 år 1963 3
      </fw>
      <div type="motHeader" xml:id="i-Cd9WGMaaukk5yQ9b41bfSv">
        <div type="motTitle" xml:id="i-GbmaiqTbLa1brGvmbN21Zo"/>
        <div type="motSubmissionInfo" xml:id="i-YFaPJ9Bj9Hbh6EvbPTLiXR"/>
      </div>
      <div type="motBody" xml:id="i-2y7LrrC8nMP1xiV7QsxBHS">
        <div xml:id="i-D9unEahSK1cKd5aq55S5n7">
          <p xml:id="i-KWayD2mFFnhmFAnXrUZzma">
            Nr 5
          </p>
          <p xml:id="i-WM9SLbDpDG4v8MFXKeyoSX">
            Av herr Edström, om inrättande av en professur i embryologi och
            missbildningslära.
          </p>
          <p xml:id="i-KmTzQzeGcsKS39SAEc9pQg">
            Teratologien, dvs. läran om missbildningar, har under senare
            år fått starkt ökad betydelse. Förr ansåg man allmänt, att missbildningar
            fram- kallades av ärftliga faktorer. I början av 1940-talet klargjorde
            australien- saren Gregg, att sjukdomen röda hund hos en gravid
            kvinna kan framkalla missbildningar hos fostret. I slutet av 1950-talet
            påvisades, att en del miss- bildningar orsakas av rubbningar i
            kromosomuppsättningen, rubbningar, som främst uppträder hos äldre
            kvinnor. 1961 kom avslöjandet, att ett rätt allmänt använt läkemedel,
            thalidomid — i Sverige sålt under namnet neu- rosedyn — i viss
            procent resulterar i uppkomsten av missbildade barn, om det användes
            av den gravida kvinnan. Dessa och andra iakttagelser har gjort,
            att teratologien fått ökad aktualitet och praktisk betydelse.
            Vikten av att förhindra katastrofer liknande den med neurosedyn
            framkallade är uppenbar. Kliniskt har uppmärksamheten gentemot
            riskerna av medicinering vid graviditet skärpts. Det har dock
            framkommit, att läkemedel kan framkalla missbildningar i ett så
            tidigt stadium av graviditeten, att denna svårligen kunnat diagnostiseras.
            Det kan här framhållas, att såväl den av röda hund som den av
            neurosedyn framkallade missbildningstypen utgjorde tillstånd,
            som tidigare varit extremt sällsynta. Detta förhållande möjliggjorde
            ett snabbare uppklarande av orsakssammanhangen. Hade det i stället
            rört sig om vanligare missbildningar, t. ex. kluvna läppar och
            gommar, hade det blivit svårare att påvisa ett orsakssammanhang.
            Hur viktig den kliniska observansen än är i detta sammanhang,
            skym- mer den dock ej nödvändigheten av utvidgad grundforskning
            på området. Missbildningar skapas genom rubbningar av embryonala
            utvecklingspro- cesser. Varje mera djupgående analys av orsaken
            till missbildningar förut- sätter därför kunskaper i ämnet embryologi.
            Det är angeläget, att miss- bildningsläran får en egen akademisk
            representation inom landet. Denna bör, med hänsyn till vad som
            ovan anfördes, knytas till Sveriges enda embryologiska institution,
            Lunds universitets embryologiska institution, Tornbladinstitutet,
            lämpligen i form av en forskningsprofessur. Tornbladinstitutet
            skapades genom en privat donation från framlidne med. dr h.c.
            Hjalmar Tornblad. Driften av institutionen sker delvig genom årliga
            anslag från Lunds universitet. Statligt anställd personal förefinns.
            Därtill kommer en privat donationsfond, vars medel bidrar till
            täckandet av
          </p>
          <pb facs="riksdagen-motions-pdf/data/1963/mot_1963__fk__5/mot_1963__fk__5-002.pdf"/>
          <fw xml:id="i-MZ2EquVkfGPHZB6BWtoAZF">
            4 Motioner i Första kammaren, nr 5 år 1963
          </fw>
          <p xml:id="i-Bqs2BKs3pUmHxbr1tL4VQ6">
            institutets utgifter. Vid institutet bedrives förutom rent embryologiska
            forskningar också undersökningar över kromosomal genes till missbild-
            ningar samt över andra missbildningsframkallande faktorer. Samarbete
            mellan kliniska discipliner och detta institut äger fortlöpande
            rum. Redan 1946 framhölls i ”De medicinska högskolornas organisationskom-
            mitté” i deras betänkande, del 1, sid. 99, att en professur borde
            inrättas, knuten till Tornbladinstitutet. ”När sökande med fullgod
            kompetens finnes tillgängliga, bör en professur i embryologi inrättas
            vid Lunds universitet, varvid denne bör övertaga föreståndarskapet
            för Tornbladinstitutet.” Docent Bengt Källén vid Lunds universitet
            besitter en sådan kompetens och har ingående sysslat med problem
            inom missbildningsläran. Källén är en framstående embryologisk
            forskare och har sin verksamhet förlagd till Tornbladinstitutet.
            Medicinska fakulteten i Lund har tidigare i sina äskanden till
            1958 och 1959 års riksdagar hemställt om professur för denne docent
            Bengt Källén. I samband därmed redovisade fakulteten av professorerna
            Young i London, Hanberger i S:t Louis och Jansen i Oslo avgivna
            sakkunnigutlåtanden, vilka klart utvisade docenten Källéns professorskompetens.
            I anledning av fakul- tetens hemställan upptog även kanslern för
            rikets universitet en begäran om professur för docenten Källén,
            men äskandena föranledde ej någon pro- position. Till första innehavare
            av den begärda forskningsprofessuren bör sålunda utan ansökan
            docenten Bengt Källén kunna kallas och utses. I anslutning till
            vad sålunda anförts hemställer jag, att riksdagen måtte besluta
            att från och med 1 juli 1963 vid Lunds universitet inrät- tas
            en professur i embryologi och missbildningslära, vars innehavare
            tillika skall vara föreståndare för Lunds uni- versitets embryologiska
            institution, Tornbladinstitutet, att som förste innehavare av
            denna professur docenten med. dr Bengt Källén må kallas, samt
            att därav föranledda kostnader skall täckas genom mot- svarande
            höjning av anslaget till Lunds universitet, avlö- ningar etc.
            inom åttonde huvudtiteln för budgetåret 1963/64.
          </p>
          <p xml:id="i-KtDJ3AiVfBhV9Her7GU8Le">
            Stockholm den 15 januari 1963
          </p>
          <p xml:id="i-V1w3enGdGsZMSbu1EmTVH1">
            Gunnar Edström
          </p>
        </div>
      </div>
    </body>
  </text>
</TEI>
