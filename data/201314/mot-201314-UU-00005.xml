<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00005">
  <teiHeader>
    <fileDesc>
      <titleStmt>
        <title>med anledning av prop. 2013/14:33 Fortsatt svenskt deltagande i den internationella säkerhetsstyrkan (ISAF) och framtida deltagande i Natos utbildningsinsats (RSM) i Afghanistan</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:33 Fortsatt svenskt deltagande i den internationella säkerhetsstyrkan (ISAF) och framtida deltagande i Natos utbildningsinsats (RSM) i Afghanistan</title>
          <idno type="rdwebb">H102U5</idno>
          <rs type="number">U5</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U5/text</ref>
          <ref type="dokument_url_html">http://data.riksdagen.se/dokument/H102U5</ref>
          <ref type="dokumentstatus_url_xml">http://data.riksdagen.se/dokumentstatus/H102U5</ref>
          <ref type="doc">http://data.riksdagen.se/fil/89FC4EA7-4C57-4833-A5E9-A766E6F6BA13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9fMYRc4ycZhQLYiDvkUmZZ" type="basedOn"/>
        <correspContext corresp="i-9fMYRc4ycZhQLYiDvkUmZZ">
          <ref>Proposition 2013/14:33</ref>
        </correspContext>
        <correspAction xml:id="i-WkGjRMETi3jv8WxffqdA1D" type="signed"/>
        <correspContext corresp="i-WkGjRMETi3jv8WxffqdA1D">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-RXCp9vc8RAgjz5sq1sKgyy" type="referral">
          <date when="2013-11-27"/>
        </correspAction>
        <correspAction xml:id="i-AYKDA8UHc5JybtVUUUAJyy" type="referral">
          <date when="2013-11-27"/>
        </correspAction>
        <correspAction xml:id="i-DXzc1EjJJ8X9jNyCkXDVaV" type="dismissal">
          <date when="2013-11-26"/>
        </correspAction>
        <correspAction xml:id="i-3HeXqVSsjYq1BcLt9KohL6" type="dismissal">
          <date when="2013-11-26"/>
        </correspAction>
        <correspAction xml:id="i-ADpi8Whx86jVdEnzDba3XV" type="submission">
          <date when="2013-11-22"/>
        </correspAction>
        <correspAction xml:id="i-8Mcc8t6HZdmiv9KjGUJvSf" type="transfer">
          <date when="2013-11-22"/>
        </correspAction>
        <correspAction xml:id="i-2LezGJnqkGbEGAMmzxEVrP" type="assigned"/>
        <correspContext corresp="i-2LezGJnqkGbEGAMmzxEVrP">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lsn5Tzh2EiuqduT3U3cbVh" type="motHeader"/>
      <div xml:id="i-NBX39N58KVJe8gC7GGS4VD" type="motBody">
        <div xml:id="i-QjD2UpDo14UJ88BPWWeSrd" type="motProposal" subtype="förslag">
          <head xml:id="i-2hYFJHyCkxPGCr1FVvMrRk">
            1 Förslag till riksdagsbeslut
          </head>
          <list xml:id="i-tfzD9V7uJKWpGLGPiiB3w" style="ol">
            <item xml:id="i-W9wUaazmcsN8r2imTUKDxH">
              Riksdagen avslår regeringens proposition 2013/14:33 Fortsatt
              svenskt deltagande i den internationella säkerhetsstyrkan (ISAF)
              och framtida deltagande i Natos utbildningsinsats (RSM) i Afghanistan.
            </item>
            <item xml:id="i-2nuDr2LaeFyhGCaMCjPhjL">
              Riksdagen tillkännager för regeringen som sin mening vad som
              anförs i motionen om att Sverige bör ta fram en nationell handlingsplan
              för hur resolution 1325 ska genomföras i Afghanistan.
            </item>
            <item xml:id="i-JQU5opw9c2yKvG9fi6q4Cc">
              Riksdagen tillkännager för regeringen som sin mening vad som
              anförs i motionen om att den svenska militära insatsen i Afghanistan
              inklusive utbildningsinsatsen bör dras tillbaka inom sex månader
              och att en plan för ett sådant tillbakadragande bör upprättas.
            </item>
            <item xml:id="i-MFTnfDEoRrGaRD9NLSBQ8r">
              Riksdagen tillkännager för regeringen som sin mening vad som
              anförs i motionen om att Sverige bör öka de civila insatserna
              i Afghanistan.
            </item>
          </list>
        </div>
        <div xml:id="i-NC7w8ii8EsMHjGBMfbqmWt" type="motContent">
          <head xml:id="i-Q3dmMGz1Pd9wGRb3wMwQHr" type="h1">
            2 Inledning
          </head>
          <p xml:id="i-5ZVmPpGNrCVCGXzc9MjiqS">
            I mer än 30 år har Afghanistan härjats av krig. Gång på gång
            har detta genomfattiga land utgjort slagfältet för olika stormakters
            ekonomiska och säkerhetspolitiska ambitioner. De som fått betala
            det högsta priset är det afghanska folket genom ett oöverskådligt
            mänskligt lidande.
          </p>
          <p xml:id="i-DhqNsjCKJHRRWk7Eo2muLu">
            Afghanistans historia visar att det inte finns någon militär
            lösning på landets problem. Utländsk militär närvaro har gång
            på gång fördjupat och förstärkt landets konflikter. Fred kan bara
            byggas genom en inkluderande dialog och en bred försoningsprocess.
            Det kommer inte att vara en lätt process, men är en förutsättning
            om vi långsiktigt vill bygga fred och demokrati i Afghanistan
            och säkra biståndsorganisationernas arbete i landet.
          </p>
          <p xml:id="i-MrX4gq7MwNo8XLkhu1Zh2t">
            Sverige deltar sedan 2002 i den Natoledda internationella säkerhetsstyrkan
            i Afghanistan, ISAF (International Security Assistance Force).
            Den svenska militära insatsen har hittills kostat mer än 10 miljarder
            kronor. Sammanlagt ingår i dag omkring 87 000 soldater från 49
            länder i ISAF. I regeringens proposition föreslås att den svenska
            insatsen ska utgöras av ca 300 personer fram t.o.m. maj 2014.
            Dessutom föreslås att Sverige ska bidra med högst 50 personer
            till Natos utbildningsinsats (RSM). En av funktionerna där ska
            vara att fungera som rådgivare till de afghanska säkerhetsstrukturerna.
            Regeringens proposition innebär därmed inte att den svenska militära
            insatsen i Afghanistan avslutas, utan att den ändrar karaktär.
          </p>
          <p xml:id="i-Hx3vRkH9mVkyi4PqNcpJ9D">
            Utvecklingen i Afghanistan i dag oroar; för varje dag som går
            eskalerar våldet, blir allt grymmare och sprider sig till allt
            fler delar av landet. I våldets spår ökar antalet civila dödsoffer.
            UNAMA, FN:s civila stödmission, rapporterar att antalet civila
            dödsoffer ökade första halvåret 2013. Under det första halvåret
            2012 dödades 1 145 civila. Under det första halvåret 2013 var
            antalet civila dödsfall som UNAMA dokumenterat 1 319, en ökning
            med 14 procent. Särskilt oroande finner UNAMA det att antalet
            dödade och skadade kvinnor och barn ökat med 38 procent.
          </p>
          <p xml:id="i-FR8ZnEm2VwFdjSLkokXd4W">
            Vänsterpartiets utgångspunkt är att vi vill se en utveckling
            mot fred, demokrati och ökad respekt för de mänskliga rättigheterna
            i Afghanistan. En sådan utveckling kräver en i grunden annan strategi
            för Afghanistan där militära insatser ersätts med civila och där
            Sverige aktivt bidrar till en freds- och försoningsprocess i landet.
          </p>
          <head xml:id="i-CRWjbtmAPrC1zsLXh1Ud18" type="h1">
            3 Den försämrade säkerhetssituationen i Afghanistan
          </head>
          <p xml:id="i-Bf9Ym29aiHmpWCZ9nh6PgG">
            I drygt tio år har Sverige deltagit i ISAF-insatsen. Insatsens
            huvuduppgift är att skapa säkerhet och bidra till en fredlig utveckling.
            När riksdagen nu ska fatta beslut om att förlänga insatsen borde
            det vara en självklarhet att fråga sig i vilken grad som ISAF-insatsen
            lyckats med sitt uppdrag.
          </p>
          <p xml:id="i-Xt2eXAEu8pkxsZkucCwsv4">
            Faktum är att säkerhetsläget stadigt försämrats i Afghanistan
            under en rad år. Mycket tyder på att talibanerna och andra grupper
            som utövar motstånd har en stark förankring hos lokalbefolkningen
            i flera regioner. Det blir därmed allt svårare att göra skillnad
            mellan den civila befolkningen i byarna och upprorsmännen. Detta
            gör att krigföringen mot talibanerna ofelbart drabbar civila.
          </p>
          <p xml:id="i-PowkhKxq9ZSTEKRLfaEDm8">
            Som en del av det s.k. kriget mot terrorismen har USA-ledda styrkor
            även medverkat till att på lösa grunder gripa, förvara och misshandla
            personer som misstänks vara inblandade i terrorism. FN och flera
            människorättsorganisationer har riktat omfattande kritik mot detta.
            USA har också medverkat till att beväpna och stötta krigsherrar
            i Afghanistan för att bekämpa talibanerna. Krigsherrarna håller
            egen trupp, upprättar egna fängelser, förtrycker godtyckligt befolkningen,
            särskilt kvinnor, samt profiterar på narkotikahandeln.
          </p>
          <head xml:id="i-NagxsbKum8NhdxhsgH6xeD" type="h1">
            4 Fattigdom och brott mot de mänskliga rättigheterna
          </head>
          <p xml:id="i-5cWPJuPqw1gRxDUu5KcbVM">
            Situationen för de mänskliga rättigheterna i Afghanistan är fortsatt
            mycket kritisk. Vissa framgångar har visserligen skett sedan invasionen
            2001: fler barn går i skolan, barnadödligheten har sjunkit något
            och en större del av befolkningen har tillgång till hälsovård
            i det område där de bor. Men dessa framsteg har kunnat ske tack
            vare ökade biståndsflöden och civila insatser från givare och
            biståndsorganisationer, insatser som oftast är helt frikopplade
            från den militära insatsen.
          </p>
          <p xml:id="i-NFLdQzhkm4bkqa6udDZbYy">
            Organisationer som arbetar med bistånd och humanitära insatser
            har gång på gång påpekat vikten av att inte blanda samman militära
            och humanitära insatser. De påpekar att militära insatser inte
            är en förutsättning för, utan ett hot mot, möjligheterna att ge
            befolkningen sjukvård. Internationella rödakorskommitténs ordförande
            Peter Maurer och Läkare Utan Gränsers internationella ordförande
            Unni Karunakara skrev t.ex. den 14 augusti 2013 i tidningen Omvärlden
            att det finns fall, till exempel i områden i Afghanistan där våra
            organisationer arbetar, där sjukvårdsinrättningar är säkra platser
            och där sjukvården har tryggats, trots att regionen är drabbad
            av brutalt våld. Om vi vill säkerställa att dessa fall inte förblir
            anmärkningsvärda undantag från regeln och att alla aktörer tar
            sitt ansvar för att skydda sjukvården, behöver vi en samlad, global
            ansträngning.
          </p>
          <p xml:id="i-WW71ZoXkGPSv4pUuDZXhCg">
            Trots drygt tio år av utländsk militär närvaro i Afghanistan
            och stora biståndssatsningar från bl.a. Sverige är vardagen för
            många afghaner, i synnerhet kvinnor, mycket svår. Afghanistan
            ligger på plats 175 (av 186 stater) i FN:s index för mänsklig
            utveckling 2012. Enligt Rädda Barnen dör var femtionde blivande
            mor under graviditeten eller förlossningen. 86 procent av barnen
            förlöses utan närvaro av utbildad vårdpersonal – det är med andra
            ord långt farligare att vara gravid än att vara utländsk soldat
            i dagens Afghanistan. Den förväntade medellivslängden för en kvinna
            är 44 år. 85 procent av kvinnorna är analfabeter.
          </p>
          <p xml:id="i-VDstUnyp9dZZCTJrhaiJnR">
            Shiamuslimska kvinnors situation har försämrats avsevärt i samband
            med en kontroversiell lag som antogs 2009. Lagen slår bl.a. fast
            att en shiamuslimsk man får vägra att ge sin hustru mat om hon
            inte ställer upp på mannens sexuella krav. Human Rights Watch
            har kritiserat lagen i mycket kraftiga ordalag och menar att den
            är barbarisk.
          </p>
          <head xml:id="i-DJ4CrHhzoSuhwc8R9c9o5M" type="h1">
            5 Regeringens proposition
          </head>
          <p xml:id="i-AmTFJFj3X5T1nyWqNgzBgL">
            I propositionen föreslås att riksdagen medger att regeringen
            ställer en väpnad styrka om högst 600 personer till förfogande
            för deltagande i den internationella säkerhetsstyrkan i Afghanistan
            (ISAF) till utgången av december månad 2014. Den svenska styrkan
            beräknas uppgå till ca 300 personer på plats fram t.o.m. maj 2014
            till en kostnad av 1 760 miljoner kronor. Därutöver tillkommer
            den svenska helikopterenheten samt personal till stöd för avveckling
            av infrastruktur och hemtransporter av utrustning och material.
            Utöver detta föreslår regeringen att Sverige ska bidra med högst
            50 personer till Natos utbildningsinsats (RSM). Regeringens proposition
            innebär alltså inte att den svenska styrkan avvecklas helt under
            våren 2014. I stället ska en viss styrka finnas kvar under hösten
            2014 för att åstadkomma en friktionsfri övergång till engagemanget
            inom RSM som ska vara fullt operativt den 1 januari 2015.
          </p>
          <p xml:id="i-TQdFYraBYBHodVSLNuSJMS">
            Efter tio år med utländsk militär närvaro i Afghanistan är det
            ett faktum att den internationella insatsen i grunden misslyckats.
            Våldet eskalerar, allt fler civila dödas och freden blir alltmer
            avlägsen. Samtidigt har insatsen inte kunnat bidra till demokratisering,
            ökad jämställdhet eller utvecklingsinsatser, vilket framhållits
            som några av insatsens huvuduppgifter. Vänsterpartiet finner det
            anmärkningsvärt att regeringen tillsammans med Socialdemokraterna
            och Miljöpartiet trots denna brist på framsteg och mätbara resultat
            av den svenska insatsen nu väljer att återigen förlänga den militära
            insatsen.
          </p>
          <p xml:id="i-XYM6BEQB7XhWt2QXBaP6kr">
            Regeringen konstaterar i sin proposition att de afghanska säkerhetsstyrkorna
            (ANSF) har kopplingar till lokala makthavare med anknytning till
            kriminella aktörer. Mot bakgrund av detta, och det faktum att
            den afghanska regimen är en av världens mer korrupta, är det osäkert
            om Natos utbildning av ANSF kommer att leda till ökad säkerhet
            för den afghanska befolkningen. Det går inte att bortse från möjligheten
            att resultatet i stället blir det motsatta.
          </p>
          <p xml:id="i-V7ga4RxizoNDcZDfUXN4h9">
            Då det är osäkert om ett svenskt deltagande i Natos utbildningsinsats
            leder till ökad säkerhet för befolkningen är den enda säkra effekten
            ett närmare samarbete mellan Sverige och Nato. Detta är inget
            mål i sig och bör därför inte vara vägledande för beslut om Sveriges
            fortsatta militära närvaro i Afghanistan. Vi menar att det i stället
            kan få den effekten att RSM-insatsen likställs med fortsatt intervention
            i landet. Sverige borde arbeta för att resurser sätts in så att
            FN har det direkta ansvaret för den fortsatta processen, både
            civilt och militärt, utan Natos inblandning. Det skulle ge mer
            trovärdighet till en kommande fredsprocess.
          </p>
          <p xml:id="i-DXLfDvT8gANWNPEqLcedGB">
            Riksdagen bör avslå regeringens proposition 2013/14:33 Fortsatt
            deltagande i den internationella säkerhetsstyrkan i Afghanistan
            (ISAF) och framtida deltagande i Natos utbildningsinsats (RSM)
            i Afghanistan. Detta bör riksdagen besluta.
          </p>
          <head xml:id="i-Q7PeExUPKgJB6iBqkqSDs8" type="h1">
            6 En svensk strategi för fred och försoning
          </head>
          <p xml:id="i-4kM4sJnXBt3na22UhPChMs">
            Vänsterpartiets utgångspunkt är vår solidaritet med det afghanska
            folket. Vi vill att Sverige ska finnas på plats i Afghanistan
            för att bidra till fred, demokratisering, jämställdhet och utveckling.
            Men om Sverige ska kunna göra det krävs en i grunden annan strategi
            än dagens – vi behöver växla från en militär till en civil strategi.
            I stället för att utkämpa ett misslyckat krig bör vi med civila
            och politiska verktyg bidra till fred. Centralt i en sådan strategi
            måste vara ett ökat civilt bistånd, stöd till försöken att skapa
            en freds- och försoningsprocess samt förstärkta insatser för att
            återintegrera medlemmar av det väpnade motståndet i det afghanska
            samhället. Dessa tre punkter kommer att vara centrala för en strategi
            för fred och försoning. Tyvärr kan vi konstatera att Sveriges
            engagemang på samtliga tre punkter är otillräckligt. Detta trots
            att Sverige har ambitionen att under den närmaste tioårsperioden
            öka biståndet till Afghanistan med 25–30 procent jämfört med dagens
            nivåer. Denna ökning är välkommen men inte tillräcklig. Dels är
            behoven enorma, dels finns det en klar risk att andra länder sänker
            sin ambitionsnivå vad gäller biståndsinsatser när den utländska
            truppnärvaron minskar.
          </p>
          <p xml:id="i-4TPNyAYJtfMjL7yWNHCLrg">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess där
            medlemmar ur de stridande grupperna ges en möjlighet att återintegreras
            i samhället.
          </p>
          <p xml:id="i-V186kEGAFiEku2xTviC7D4">
            Särskilt viktigt är det att Afghanistans kvinnor inkluderas i
            fredsprocessen så att de får inflytande över hur situationen för
            kvinnors rättigheter utvecklas. Erfarenheten från andra länder
            visar dessutom att fredsförhandlingar där kvinnor deltar leder
            till en mer hållbar fred. FN:s resolution 1325 Kvinnor, fred och
            säkerhet, som handlar om att stärka kvinnors rättigheter och deltagande
            i fredsprocesser, kan bli ett effektivt verktyg i detta arbete.
          </p>
          <p xml:id="i-LJCCisR6UMnq5JonJkfYjN">
            Rapporten Missing the target, Recommendations for Swedens commitment
            to women, peace and security in Afghanistan konstaterar dock att
            Sveriges arbete med att implementera resolution 1325 i Afghanistan
            hittills mest handlat om att kvalitetssäkra de egna insatserna.
            För att åstadkomma ett tydligare fokus på att stärka de afghanska
            kvinnornas ställning krävs en ny inriktning. Sverige bör därför
            ta fram en nationell handlingsplan för hur resolution 1325 ska
            implementeras i Afghanistan. Detta bör riksdagen som sin mening
            ge regeringen till känna.
          </p>
          <p xml:id="i-Meq8TmjW42x3B7E5N8PjVx">
            Fortfarande väntar Afghanistan på ett fredsavtal efter det USA-ledda
            anfallet 2001. Den militära strategi som först den USA-ledda Operation
            Enduring Freedom (OEF) och därefter ISAF använder sig av torde
            undergräva och försvåra alla försök till en freds- och försoningsprocess.
          </p>
          <p xml:id="i-RHVEyPFYKJzHohKgXwMx9Q">
            Den svenska militära insatsen i Afghanistan inklusive utbildningsinsatsen
            bör dras tillbaka inom sex månader, och en plan för ett sådant
            trupptillbakadragande bör upprättas. Detta bör riksdagen som sin
            mening ge regeringen till känna.
          </p>
          <p xml:id="i-KmHrgYXxxDtGomGanhyuyu">
            Talibanerna är en rörelse som ingen vän av demokrati, mänskliga
            rättigheter eller jämställdhet kan känna någon form av sympati
            med. Men det är hög tid att vi inser att den brokiga motståndsrörelsen
            inte kan besegras militärt. Inställningen till talibanerna bland
            den afghanska befolkningen är tudelad. Många afghaner delar inte
            talibanernas ideologi, men upplever att deras levnadsförhållanden
            inte har förbättrats efter invasionen och ser de utländska truppstyrkorna
            som regelrätta ockupanter och inkräktare. Få saker kan ha spelat
            talibanrörelsen mer i händerna än de bristande återuppbyggnadsinsatserna
            och den utländska militärens övergrepp. OEF, vars arbete fullföljs
            av ISAF och de svenska styrkorna, kan svårligen beskrivas som
            något annat än ett misslyckande. Den USA-ledda koalitionen har
            genom sin krigföring bedrivit ett kontraproduktivt arbete som
            underlättat nyrekryteringen till talibanerna, som i dag växer
            sig starkare.
          </p>
          <p xml:id="i-CJp4V1JQCC9d9ogqdHHEPz">
            Sverige borde fokusera på orsakerna till att unga afghanska män
            ansluter sig till talibanerna. Just nu växer en hel generation
            afghanska män upp som kommer att sakna möjlighet att få ett arbete,
            försörja sig och bilda familj om inget radikalt görs. Hopplösheten
            som följer i fattigdomens spår är talibanernas bästa vän och borde
            vara den största fienden för oss som önskar se ett demokratiskt
            Afghanistan i fred. Ett ökat civilt bistånd som skapar möjlighet
            till utbildning, arbete och försörjning måste vara en fundamental
            del i varje strategi som syftar till fred i Afghanistan.
          </p>
          <p xml:id="i-6hkPpztJ47en5DheS6shSV">
            Som beskrivits ovan är de humanitära behoven enorma i Afghanistan,
            inte minst när det kommer till utbildning och sjukvård för landets
            kvinnor. Det finns samtidigt goda exempel på framgångsrika biståndsinsatser.
            Svenska Afghanistankommittén (SAK) driver tvååriga barnmorskeutbildningar
            på tre platser i landet: i provinserna Wardak, Samangang och Sar-e-Pul.
            Skolan i Wardak förstördes i december 2012 i ett bombattentat,
            men har nu öppnat igen i nya lokaler. Afghanistan sägs vara i
            behov av 8 000 barnmorskor, i dag finns nästan 3 000. SAK har
            hittills utbildat cirka 175 barnmorskor, en viktig insats för
            att minska den skrämmande höga mödradödligheten. De kvinnor som
            utbildar sig till barnmorskor återvänder i de flesta fall till
            sina hembyar och praktiserar sina kunskaper som utbildad barnmorska.
            Det ger dem en möjlighet till en egen försörjning, vilket är centralt
            i arbetet med att öka jämställdheten mellan män och kvinnor. Svenska
            Afghanistankommitténs imponerande verksamhet är tydliga exempel
            på vad Sverige borde göra mer av i Afghanistan.
          </p>
          <p xml:id="i-KVZpWBcQ1QvgU48mn44LyS">
            Sverige bör öka de civila insatserna i Afghanistan. Detta bör
            riksdagen som sin mening ge regeringen till känna.
          </p>
        </div>
        <div xml:id="i-14YZafij5iiaMwLY4xHUef" type="motSignatures">
          <list xml:id="i-VgTWH5GLRKwzpsX6gNHnyq">
            <item xml:id="i-PHcZfXuybmztXYmCyuwJv1">
              Torbjörn Björlund (V)
            </item>
            <item xml:id="i-DDwnRuX4SCHg1JTnLXDASg">
              Jens Holm (V)
            </item>
            <item xml:id="i-Dkkxg5U7e9UbkRp6suxQkg">
              Siv Holma (V)
            </item>
            <item xml:id="i-MV2G9ijiZTptTipiVEwojz">
              Hans Linde (V)
            </item>
            <item xml:id="i-PbCywFo2sSrg6tpTL9WrqC">
              Kent Persson (V)
            </item>
          </list>
        </div>
      </div>
    </body>
  </text>
</TEI>
