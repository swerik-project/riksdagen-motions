<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961_höst_ak__868/mot_1961_höst_ak__868-001.pdf"/>
      <fw xml:id="i-NW5F1oXs5G2WDDH7EBxZVC">
        Motioner i Andra kammaren, nr 868 år 1961 7
      </fw>
      <div type="motHeader" xml:id="i-8piXgnHg3K5r3hUx53JMZx">
        <div type="motTitle" xml:id="i-36DiVmMh5tUv9GrKdxcwMn"/>
        <div type="motSubmissionInfo" xml:id="i-MJeCYnNrHjsftkcr1anCKE"/>
      </div>
      <div type="motBody" xml:id="i-CA7bKTAffFd9a7oZez22h6">
        <div xml:id="i-SK7L1y4ASoPm8mWqh6BSEh">
          <p xml:id="i-8Cv5suvuF7gD5qTHivCHeX">
            Nr 868
          </p>
          <p xml:id="i-J816FGkMvSWmMsa1kie4un">
            Av herr Fälldin m. fl. i anledning av Kungl. Maj:ts proposi-
            tion nr 188, med förslag till lag om ändring i kom- munalskattelagen
            den 28 september 1928 (nr 370), m.m.
          </p>
          <p xml:id="i-E4mfw1RYLduYHg1h1rMRJW">
            (Lika lydande med motion nr 729 i Första kammaren)
          </p>
          <p xml:id="i-EHSmWosLvTRSCG62gQaU7u">
            I proposition nr 188 föreslås bl. a. att gränsen för påföring
            av folk- pensionsavgift och avgift för sjukvårdsförsäkring skall
            höjas från 1 200 kronor taxerad inkomst till 2400 kronor taxerad
            inkomst. Det härav följande inkomstbortfallet beräknas till ca
            15 milj. kronor. Förslaget innebär att deklarationsplikt och skyldighet
            att erlägga avgift ej inträ- der förrän vid en inkomst på 200
            kronor per månad mot för närvarande 100 kronor per månad. Enligt
            vår mening måste en sådan åtgärd hälsas med tillfredsställelse.
            Den utgör ett steg i rätt riktning mot total-befrielse från skatt
            och avgift i de lägsta inkomstskikten. Vad ensamstående inkomsttagare
            beträffar kommer befrielsen att gälla upp till ortsavdragets nivå.
            För gifta in- komsttagare och för ensamstående med barn uppgår
            befrielsen däremot endast till ungefär halva ortsavdraget. De
            båda sistnämnda kategorier- na får i den mån de befinner sig i
            inkomstläge mellan nämnda gräns för befrielse och nu gällande
            ortsavdrag ej del av den lättnad i direkta avgifter och skatter
            som föreslås i propositionen. Enligt vår mening bör åtgärder nu
            vidtagas i syfte att åstadkomma en lättnad för de nämnda inkomsttagarna.
            På längre sikt måste en sådan ordning efter- strävas att ej heller
            gifta eller ensamstående med barn påföres skatt eller avgift förrän
            beskattningsbar inkomst uppnåtts. Tillförlitliga uppgifter saknas
            om de berörda låga inkomsttagarna, gifta och ensamstående med
            barn, i fråga om både antal och andra omständigheter. Man kan
            dock utgå från att antalet inte är så stort att en lättnad måste
            avvisas av statsfinansiella skäl. Tillgängliga uppgifter ger vidare
            vid handen att ett mycket stort antal av dem uppbär någon form
            av ej deklarationspliktig förmån från stat eller kommun, något
            som för övrigt bekräftas av det låga inkomstläget som sådant.
            Det är tänkbart att en betydande del av dessa kan kompenseras
            för den all- männa varuskattens höjning genom förbättring av förmånerna
            i likhet med vad som sker beträffande folkpensionärerna. De skäl
            för befrielse från avgift upp till 2400 kronor, som anförts i
            propositionen, bl.a. i fråga om ensamstående utan barn, kan dock
            med samma tyngd anfö- ras för en lättnad för ifrågavarande gifta
            inkomsttagare och ensamstå-
          </p>
          <pb facs="riksdagen-motions-pdf/data/1961/mot_1961_höst_ak__868/mot_1961_höst_ak__868-002.pdf"/>
          <fw xml:id="i-PGun6VDaBiKD3miw9m7ZJw">
            8 Motioner i Andra kammaren, nr 868 år 1961
          </fw>
          <p xml:id="i-6JULj4u6GSRLKFM6hfpKUT">
            ende med barn. För övrigt kan anföras att folkpensionärer får
            såväl kompensation genom pensionshöjning för varuskattens höjning
            som del i lättnaderna i direktbeskattningen. För närvarande äger
            taxeringsnämnd att i ömmande fall medge extra avdrag på grund
            av nedsatt skatteförmåga. Detta sker genom en höj- ning av ortsavdraget
            med högst 3 000 kronor. Härigenom kan en befriel- se från skatt
            eller lättnad i beskattningen åstadkommas för dem som har beskattningsbar
            inkomst. Nu berörda inkomsttagare har ej be- skattningsbar inkomst
            och kan således inte få lättnad genom denna metod. Det är visserligen
            möjligt att ge taxeringsnämnderna rätt att medge en liknande lättnad
            även i fråga om folkpensionsavgiften. Ett sådant förfarande är
            emellertid administrativt besvärligt och tids- ödande, emedan
            taxeringsnämnderna särskilt måste granska och be- döma alla deklarationer,
            som avgivits av berörda inkomsttagare. Enligt vår mening bör en
            generell metod tillämpas. Folkpensionsav- gift bör i fråga om
            gifta inkomsttagare och ensamstående med barn på- föras först
            vid en inkomst på 3 600 kronor och då med 10 kronor. Där- jämte
            bör avgifterna trappas av på samma sätt som föreslagits i propo-
            sitionen. Utfallet av en sådan metod skulle bli följande:
          </p>
          <p xml:id="i-Ng3zJXz8GNQDnXGMDbZf8o">
            Taxerad Folkpensionsavgift Nuvarande folk- = Lättnad i folk-
            inkomst enl. vårt förslag pensionsavgift pensionsavgift 3 600
            10 144 — 134 3 700 30 148 — 118 3 800 50 152 — 102 3 900 70 156
            — 86 4 000 90 160 — 70 4100 110 164 — MA 4 200 130 168 — 38 4
            300 150 172 — 22 4 400 170 176 — 6 4 500 180 180 = 0
          </p>
          <p xml:id="i-2utj6WoYwNWn7r3dLNvtYd">
            Vid inkomst under 3 600 kronor skulle således berörda inkomsttagare
            bli helt befriade från folkpensionsavgift. Av främst administrativa
            skäl bör samma nedre gränsbelopp tillämpas för både gifta inkomsttagare
            och ensamstående med barn. På grund av de bristfälliga statistiska
            uppgifterna är det svårt att exakt ange inkomstbortfallet för
            staten. Det torde dock uppgå till något över 10 milj. kronor.
            Såsom framhållits inledningsvis bör på något längre sikt eftersträvas
            en sådan utformning av skatte- och avgiftssystemet, att ej någon
            i in- komstläge under beskattningsbar inkomst belastas med direkt
            skatt eller avgift. Både den i propositionen föreslagna befrielsen
            upp till en inkomst av 2 400 kronor och i det föregående förordade
            kompletterande
          </p>
          <pb facs="riksdagen-motions-pdf/data/1961/mot_1961_höst_ak__868/mot_1961_höst_ak__868-003.pdf"/>
          <fw xml:id="i-3PFRhw46VDUbneyFmEGXZo">
            Motioner i Andra kammaren, nr 868 år 1961 9
          </fw>
          <p xml:id="i-XzzgWYMY6tnajCXhFbWr7G">
            åtgärder bör sålunda betraktas som temporära eller som steg i
            riktning mot den nämnda ordningen. Inom beskattningen tillämpas
            nu ett existensminimum som ligger av- sevärt över ortsavdragen.
            Härav framgår att ortsavdraget icke är till fyllest som existensminimum,
            vilket ytterligare understryker det otill- fredsställande med
            en avgiftsbelastning på inkomster under ortsavdra- gets nivå.
            Enligt vår mening bör det vara ett angeläget mål att tillför-
            säkra alla medborgare en god grundtrygghet vid de tillfällen då
            för- mågan eller möjligheten till egen försörjning ej är för handen.
            En kon- sekvens av denna uppfattning är givetvis att inkomster,
            som knappast eller inte alls uppgår till grundtrygghetsnivå, inte
            skall beskattas eller beläggas med avgift. Det är således angeläget
            att inkomster, som ej är beskattningsbara, ej heller belastas
            med socialförsäkringsavgiften. Orts- avdraget bör gälla både socialförsäkringsavgifterna
            och de direkta skat- terna. Ett sådant tillvägagångssätt är nödvändigt,
            om de lägsta inkomst- tagarna skall kunna beredas lättnad i skatte-
            och avgiftsbelastningen. För närvarande tillämpas beträffande
            sjukförsäkringen och folkpen- sioneringen en kombinerad avgifts-
            och skattefinansiering. Förslaget i propositionen rörande försäkringsavgifterna
            innebär en viss förskjut- ning mot ökad skattefinansiering. Här
            förordade riktlinjer om att ej beskattningsbara inkomster helt
            bör gå fria från försäkringsavgifter skulle medföra ytterligare
            en förskjutning i samma riktning. Från vissa håll har hävdats
            att utvecklingen borde gå i motsatt riktning, dvs. att socialförsäkringarna
            helt borde bekostas genom en försäkringsmässig avgiftsfinansiering.
            För vår del måste vi bestämt avvisa en sådan tanke, emedan följden
            av en sådan finansiering skulle bli en orimligt hård avgiftsbelastning
            på låga inkomsttagare och på hushållsenheter med låg skattekraft
            och stor försörjningsbörda. Vid ett befriande av inkomster under
            ortsavdragets nivå från skatter och avgifter aktualiseras emellertid
            hela frågan om avvägningen mellan skatte- och avgiftsfinansiering
            av socialförsäkringarna. Tekniskt eller formellt sett kan visserligen
            en viss avgiftsfinansiering upprätthållas vid en tillämpning av
            ortsavdragen i fråga om socialförsäkringsavgif- terna. Det är
            emellertid uppenbart att en sådan avgiftsfinansiering skulle bli
            alltmer illusorisk och i än mindre grad än nu kunna ge ut- tryck
            för den faktiska försäkringskostnaden. Det är också uppenbart
            att hänsyn måste tagas till förekomsten av sådana avgifter vid
            utform- ningen och avvägningen av skattesystemet, särskilt i fråga
            om den pro- gressiva skalan vid den statliga inkomstbeskattningen.
            Behovet av att se avgifts- och skattesystemet som ett helt skulle
            med andra ord bli ytterligare accentuerat. Även det ofta anförda
            skälet att påförandet av en ej försäkringsmässig utan formell
            avgift har psykologisk betydelse,
          </p>
          <pb facs="riksdagen-motions-pdf/data/1961/mot_1961_höst_ak__868/mot_1961_höst_ak__868-004.pdf"/>
          <fw xml:id="i-NvTaVhJfxCr6vhuyQbKdB8">
            10 Motioner i Andra kammaren, nr 868 år 1961
          </fw>
          <p xml:id="i-XisX7gheVXFTSo6Qzp1TWr">
            emedan det bidrar till ökade insikter i fråga om sambandet mellan
            kost- nad och förmån, skulle förlora sin nuvarande vikt. Skall
            ett sådant skäl tillmätas någon avgörande betydelse måste det
            uppenbarligen föreligga ett direkt samband mellan avgift och förmån.
            Såsom nämnts är en så- dan ordning ej önskvärd och inte heller
            möjlig. För den enskilde är givetvis fördelningen på t. ex. avgifter,
            kommunal inkomstskatt och statlig inkomstkatt av synnerligen underordnad
            betydelse. Det är den totala skatte- och avgiftssumman som är
            av reellt intresse.
          </p>
          <p xml:id="i-SMt6FDzh77i9mN8s2CEeb2">
            Ur administrativa synpunkter är en uppdelning på skatter och
            olika slags avgifter ej önskvärd. Påförandet av t. ex. folkpensionsavgift
            med- för ett omfattande merarbete för skattemyndigheterna. Ändå
            är dessa avgifter illusoriska i den meningen att de efter uppbörden
            inte särskil- jes från skattemedlen utan tillsammans med dessa
            inflyter till stats- kassan. I fråga om sjukförsäkringsavgifterna
            är det administrativa mer- arbetet ännu större, till följd av
            att specificerad redovisning måste läm- nas till sjukkasseorganisationen.
            En övergång till enbart skattefinan- siering av de grundläggande
            socialförsäkringsförmånerna skulle således medföra betydande besparingar
            och rationaliseringar inom administra- tionen och förvaltningen.
            Det tyngst vägande skälet för en övergång till skattefinansiering
            lig- ger emellertid i det socialpolitiska förmånssystemets grundtanke,
            som enligt vår mening är att medborgarna genom samhället solidariskt
            skall tillförsäkra varandra en god grundtrygghet. Denna solidaritet
            mås- te inbegripa såväl förmåner som kostnader. Förmånerna måste
            i prin- cip vara lika för alla medborgare, och kostnaden måste
            fördelas efter bärkraft och — såsom redan nämnts — framför allt
            inte inkräkta på de inkomster, som ligger inom grundtrygghetens
            ram. Beskattningen är utformad med hänsyn till en sådan bärkraftsprincip.
            Den bör således på ett ändamålsenligt sätt kunna utnyttjas för
            en riktig fördelning av kostnaderna. Vi förordar att de grundläggande
            förmånerna inom socialförsäkring- arna, t. ex. folkpensionerna
            samt inom sjukförsäkringen grundsjukpen- ning, sjukvård, barntillägg
            o. dyl., helt skattefinansieras. Utredning i detta syfte bör företagas
            utan dröjsmål. Då allmänna skatteberedningen överväger hela avgifts-
            och skattesystemets utformning synes det lämp- ligast att den
            erhåller även detta utredningsuppdrag. Den föreslagna skattereformen
            innebär avsevärda lättnader i beskatt- ningen för de s.k. medelinkomstgrupperna,
            främst genom ändringarna i skalan för den statliga inkomstskatten.
            Flera olika skäl kan anföras för en sådan lättnad, och det kan
            inte bestridas att den är starkt moti- verad. Enligt vår mening
            bör dock detta relativt goda tillgodoseende av dessa grupper medföra
            att man vid nästkommande skattesänkning sär-
          </p>
          <pb facs="riksdagen-motions-pdf/data/1961/mot_1961_höst_ak__868/mot_1961_höst_ak__868-005.pdf"/>
          <fw xml:id="i-UJt6qHPyPakVrPE6564N4N">
            Motioner i Andra kammaren, nr 868 år 1961 11
          </fw>
          <p xml:id="i-GMZBgQzc6UykR1HhrWatAm">
            skilt beaktar behovet av ytterligare skattelättnad i de lägre
            inkomst- skikten. Flera olika tillvägagångssätt är därvid tänkbara.
            En ytterligare höjning av ortsavdragen, t. ex., skulle helt befria
            vissa lägre inkomst- tagare från direkt skatt. Till följd av skatteskalornas
            konstruktion får det emellertid ifrågasättas om enbart ortsavdragshöjning
            är den lämp- ligaste metoden för en skattesänkning med tyngdpunkten
            i de lägsta inkomstskikten. Enligt vår mening bör därför en sänkning
            av uttagspro- centen i de lägre inkomstskikten kunna övervägas
            i fråga om den stat- liga inkomstskatten. Uttaget bör sänkas,
            t. ex. från nuvarande 10 pro- cent till 7 eller 8 procent. Sänkningen
            bör gälla större delen av de nu föreslagna proportionella bottenskikten
            i skatteskalorna. En reform i denna riktning är enligt vår mening
            angelägen. Givetvis får dessa spörsmål närmare övervägas vid nästa
            års riksdag. Det är dock angeläget att de uppmärksammas vid de
            överväganden som kom- mer att föregå förslag till riksdagen rörande
            skattefrågorna. Vi föreslår därför att riksdagen anhåller om närmare
            prövning av ovannämnda spörsmål. Med hänvisning till det ovan
            anförda hemställes, att riksdagen vid sin. behandling av proposition
            nr 188 måtte I. antaga följande
          </p>
          <p xml:id="i-DBKkgD214jpDFUwCP7ku6A">
            Förslag till lag angående ändrad lydelse av 19 8 1 och 2 mom.
            lagen den 29 juni 1946 (431) om folkpensionering. Härigenom förordnas,
            att 19 8 1 och 2 mom. lagen den 29 juni 1946 om folkpensionering
            skola erhålla ändrad lydelse på sätt nedan angives.
          </p>
          <p xml:id="i-DFj73X6nQUJf869BErJom2">
            19 8 1 mom. Såsom bidrag — — — svensk medborgare. Pensionsavgift
            skall icke erläggas av den, som för de- cember månad året näst
            före taxeringsåret ägt uppbära invalidpension eller sjukbidrag,
            eller för den, som avli- dit före ingången av året näst före taxeringsåret.
            Ej hel- ler skall pensionsavgift erläggas av den, som åtnjuter
            ortsavdrag med belopp, som beräknats med ledning av 48 8 2 mom.
            andra eller tredje stycket kommunalskatte- lagen, och för vilken
            den till statlig inkomstskatt taxe- rade inkomsten icke uppgår
            till 3 600 kronor eller, om han skall taxeras enligt för gift
            skattskyldig gällande bestämmelser samt den med vilken han sammanlever
          </p>
          <pb facs="riksdagen-motions-pdf/data/1961/mot_1961_höst_ak__868/mot_1961_höst_ak__868-006.pdf"/>
          <fw xml:id="i-WxEz3HtMJVYvGdnGtfaz85">
            Motioner i Andra kammaren, nr 868 år 1961
          </fw>
          <p xml:id="i-AaDTTLW2ZPWpgcwB7Ehz5">
            icke enligt vad förut sagts är fritagen från skyldighet att erlägga
            pensionsavgift, bådas till statlig inkomstskatt beräknade taxerade
            inkomster sammanlagt icke uppgå till minst 3 600 kronor och ej
            heller av annan, för vilken den till statlig inkomstskatt taxerade
            inkomsten icke uppgår till 2400 kronor. 2 mom. Pensionsavgift
            skall, med de begränsningar som nedan sägs, utgå med 4 procent
            av den avgiftsplik- tiges till statlig inkomstskatt för året taxerade
            inkomst, dock högst med ett belopp som motvarar summan av 10 kronor
            och en femtedel av den taxerade inkomsten i vad den överstiger
            den taxerade inkomst, som i enlighet med vad i 1 mom. sagts medför
            skyldighet att erlägga pensionsavgift. Avgiftspliktiga, som samtaxeras,
            skola erlägga avgift med sammanlagt högst 600 kronor. Därvid skall
            iaktta- gas, att om varderas taxerade inkomst överstiger 7 500
            kronor, envar påföres avgift med 300 kronor. Om endast den enes
            inkomst överstiger 7500 kronor, minskas i förekommande fall dennes
            avgift, så att sammanlagda beloppet av bådas pensionsavgifter
            ej överskrider 600
          </p>
          <p xml:id="i-9EjG75DgXK2YzQkmo9mFuA">
            kronor. Annan avgiftspliktig — — — 600 kronor. Enligt ovan —
            — — hela krontal.
          </p>
          <p xml:id="i-W8sw6xUuVcazagwgthnEVW">
            Denna lag träder i kraft den 1 januari 1962, dock att äldre bestämmelser
            fortfarande skola gälla i fråga om pensionsavgifter, som påföras
            för år 1962 eller tidigare år. II. i skrivelse till Kungl. Maj:t
            anhålla a) att frågan om skattefinansiering av de grundläg- gande
            socialförsäkringsförmånerna måtte hänskjutas till allmänna skatteberedningen
            för utredning i enlighet med vad i motionen anförts, b) att frågan
            om sådan ändring av skalorna vid den statliga inkomstbeskattningen
            att ytterligare skattesänk- ning erhålles i de lägre inkomstskikten
            måtte utredas i enlighet med vad i motionen anförts; III. beakta
            vad i motionen i övrigt anförts.
          </p>
          <p xml:id="i-L4ovEFNjcSeuRaDs4Nfrx5">
            Stockholm den 21 november 1961
          </p>
          <p xml:id="i-Kuq35GxhRwf7mghdpVn5ks">
            Thorbjörn Fälldin Jan-Ivan Nilsson Einar Gustafsson i Tvärålund
            i Kårby
          </p>
        </div>
      </div>
    </body>
  </text>
</TEI>
