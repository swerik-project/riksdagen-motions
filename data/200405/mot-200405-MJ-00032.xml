<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_32/mot_200405_MJ_32-0001.pdf"/>
      <pb facs="riksdagen-motions-pdf/data/200405/mot_200405_MJ_32/mot_200405_MJ_32-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ32 pnr: kd175
          </p>
          <p>
            Motion till riksdagen 2004/05:MJ32
          </p>
          <p>
            av Dan Kihlström m.fl. (kd) med anledning av prop. 2004/05:150
          </p>
          <p>
            Svenska miljömål — ett gemensamt uppdrag
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om möjligheten att fortsättningsvis använda blyammunition
            vid jakt och tävlingsskytte. 2. Riksdagen tillkännager för regeringen
            som sin mening vad i motionen anförs om en konsekvensutredning
            av ett blyförbud.
          </p>
          <p>
            Motivering
          </p>
          <p>
            Ur miljösynpunkt är det önskvärt att minska användningen av bly
            i samhället. Beslutet att helt förbjuda blyhaltig ammunition,
            bl.a. av miljöskäl, är dock illa underbyggt. De metallegeringar
            som provats har inte blyets densitet och skottverkan. Följden
            är att risken för skadskjutningar av vilt ökar. Miljöpåverkan
            är också minimal samtidigt som skaderiskerna ökar. Förbudet mot
            blyhagel kan alltså ifrågasättas. Vad gäller kulammunition finns
            det över huvudtaget inget alternativ som är acceptabelt. Det gäller
            såväl för jakt som sportskytte. Den miljöpåverkan dessa mängder
            har kan också sägas vara försumbara i sammanhanget. Det vore värdefullt
            att få en sådan miljöanalys för användandet av kulammunition vid
            jakt. En sådan har regeringen ännu inte presenterat. Det är uppenbart
            att totalförbudet för användning av blyhaltig ammunition vid jakt
            liksom vid skjutbanor var förhastat. I och med att fullgoda alternativ
            saknas måste Naturvårdsverket medge omfattande generella undantag.
            Beslutet bör omprövas och i stället utformas så att blyförbudet
            träder i kraft först när fullgoda alternativ till blyhaltig ammunition
            finns att tillgå. Det kan ske när Naturvårdsverket kan konstatera
            att så är fallet. Regeringen borde också ta till sig vad som i
            denna fråga anförts från jägarorganisationerna, Naturvårdsverket,
            Statens veterinärmedicinska anstalt samt i en gemensam
          </p>
          <pb facs="riksdagen-motions-pdf/data/200405/mot_200405_MJ_32/mot_200405_MJ_32-0002.pdf"/>
          <p>
            2004/05:MJ32
          </p>
          <p>
            deklaration från LRF, Svenska Jägarförbundet och Skogsindustrierna.
            De deklarationerna talar sitt tydliga språk. Det saknas dessutom
            en konsekvensanalys om blyförbudet beträffande kulammunition skulle
            verkställas. Instanser som har till uppgift att måna om naturen,
            t.ex. Världsnaturfonden, anser att en sådan konsekvensutredning
            bör göras. Detta för att utröna om den alternativa ammunitionen
            inte ger större lidande för djuren, vilket hävdats. Det råder
            en bred enighet bland experter på geovetenskap att bly i fast
            form på fast mark inte innebär något miljöproblem och således
            inte behöver åtgärdas eller beläggas med särskilda förbud. Mot
            bakgrund av detta har även försvaret i viss grad omvärderat sin
            syn på behovet av att sanera skjutfält och skjutbanor från bly.
            Bly är en mycket stabil metall vilket innebär att metallen snabbt
            överdras med en skyddande hinna av oxid som förhindrar fortsatt
            oxidation eller andra reaktioner med omgivningen. Kristdemokraterna
            bedömer att miljövinsten av att förbjuda blyammunition på fastmark
            är liten och inte väger upp intresset att minimera bytesdjurets
            lidande. Kristdemokraterna anser därför att något förbud mot blyammunition
            ej bör införas vid jakt på fastmark. Sedan 1 juli år 2003 råder
            förbud mot användning av hagelammunition innehållande bly vid
            jakt i våtmarker och vid lerduveskytte. Anledningen till förbudet
            mot blyhagel i våtmark är att vissa fågelarter sväljer haglen
            och bryter ner dem i magen, vilket leder till blyförgiftning.
            Kristdemokraterna stöder detta förbud.
          </p>
          <p>
            Stockholm den 15 juni 2005
          </p>
          <p>
            Dan Kihlström (kd) Ulrik Lindgren (kd) Tuve Skånberg (kd) Holger
            Gustafsson (kd)
          </p>
        </div>
      </div>
    </body>
  </text>
</TEI>
