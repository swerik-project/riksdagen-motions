<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__453/mot_1953__ak__453-001.pdf"/>
      <fw xml:id="i-Bh9T6vzdYJb5kdFfKY7CqQ">
        Nr 453—455. Motioner i Andra kammaren, nr 453. 1
      </fw>
      <div type="motHeader" xml:id="i-FX73GuXaFvwZLotD9Dky9f">
        <div type="motTitle" xml:id="i-P54yBurYFjcdj6KvVQvkTE"/>
        <div type="motSubmissionInfo" xml:id="i-6YDsvV7ojUh7hEfJbCwthq"/>
      </div>
      <div type="motBody" xml:id="i-34M6kXZzTFCapDYgARcPgP">
        <div xml:id="i-K6Ljkq4FCQqbMBJUtdM4gc">
          <p xml:id="i-C1DKoFz4Lh1usoDUWidbEF">
            Nr 453.
          </p>
          <p xml:id="i-49X5GZbKrHNpGqmnJ2JUns">
            Av herr Dahlén m. fl., i anledning av Kungl. Maj:ts proposition,
            nr 74, angående anslag till odontologisk försöksverk- samhet vid
            Vipeholms sjukhus i Lund.
          </p>
          <p xml:id="i-8FC9JkBiUBYGp8NoDo4KYo">
            I proposition nr 74 angående odontologisk försöksverksamhet vid
            Vipe- holms sjukhus i Lund begäres ett reservationsanslag av 53
            000 kronor för budgetåret 1953/54. Denna verksamhet ingår som
            ett led i en allsidig utredning i syfte att vinna ökad kännedom
            om vilka åtgärder som bör vidtagas för att minska utbredningen
            av de vanligast förekommande tandsjukdomarna. Såsom departementschefen
            anför har utredningen be- gärts av 1939 års riksdag, och medel
            härför har upprepade gånger be- viljats av riksdagen. De två första
            etapperna i undersökningen har avsett dels att utreda den tandröteskyddande
            effekten vid överskott i kosten av olika vita- min- och mineralämnen
            samt dels sambandet mellan kolhydrater i kosten och tandröta.
            Enligt medicinalstyrelsen skulle undersökningarna väsent- ligt
            ha bidragit till att öka kännedomen om tandrötans orsaker och
            me- kanism. Som motiv för de fortsatta undersökningarna anföres
            att expe- rimenten rörande tandlossnandets sjukdomar ännu icke
            hunnit tillfreds- ställande fullföljas. För detta ändamål ämnar
            man bl. a. låta patienterna på sjukhuset få olika dietsammansättningar
            för att se hur dessa påver- kar tandlossnandet. Det torde vara
            antagbart, att undersökning av detta slag är av prak- tisk betydelse
            vid bekämpandet av tandsjukdomarna. Dessa har nått en sådan utbredning
            i vårt land, att det krävs icke oväsentliga insatser för att effektivt
            kunna bekämpa dem. Mot syftet i sig självt med undersök- ningen
            kan sålunda intet invändas. Däremot uppstår tveksamhet när det
            gäller att utföra dessa experiment på människor. De personer det
            här är fråga om kan närmast rubriceras som obildbara sinnesslöa.
            De har själva inte någon möjlighet att avgöra om de vill vara
            med om under- sökningarna. Såvitt det är bekant tillfrågas inte
            heller föräldrar eller an- höriga till dem. Det är inte obetydliga
            ingrepp, som man i vissa fall kom- mer att göra beträffande den
            i viss mån avslutade undersökningen, då man sökt att åstadkomma
            tandröta. Det torde på vetenskapligt håll råda en relativt allmän
            uppfattning om att vissa slag av infektionssjukdomar och även
            andra sjukdomar uppstår lättare då tandröta föreligger. Vid de
          </p>
          <p xml:id="i-8C7BRh558ZX6eZaAAMCZod">
            1 Bihang till riksdagens protokoll 1953. 4 saml. Nr 453—455.
          </p>
          <pb facs="riksdagen-motions-pdf/data/1953/mot_1953__ak__453/mot_1953__ak__453-002.pdf"/>
          <fw xml:id="i-RgMZvTWfZHfKURghmwdTxY">
            2 Motioner i Andra kammaren, nr 453.
          </fw>
          <p xml:id="i-FhiTfeQjj3Ffj3T1EkKyJY">
            nu ifrågasatta fortsatta undersökningarna avser man att åstadkomma
            tandlossning. Vi vågar inte ha någon uppfattning om infektionsriskerna
            härvidlag men ifrågasätter, om inte sådana kan föreligga. Det
            må dock vara hur som helst med den saken. Vi ställer oss tveksamma
            över huvud taget till lämpligheten av att utföra annat än frivilliga
            experiment på människor, där man icke kan utesluta att risker
            för menliga följder kan inträda. Ingrepp måste göras av både läkare
            och tandläkare, där utgång- en icke kan vara säker, men sådana
            ingrepp sker då ett verkligt behov föreligger. Den person, på
            vilken ingreppet skall göras, lämnar medgi- vande, eller också,
            om sådant på grund av sjukdomstillståndet inte kan erhållas, tages
            kontakt med anhöriga. I detta sammanhang kan man bort- se från
            ingrepp t. ex. enligt barnavårdslagen, som kan ske mot anhörigas
            avstyrkan. Som skäl för ett bifall skulle möjligen kunna anföras
            att om undersök- ningarna inte skall utföras på detta sätt kommer
            de att kräva ytterligare kostnader. Enligt vår uppfattning kan
            detta förhållande dock icke på- verka principfrågan. Det saken
            gäller är om statsmakterna skall med- verka till experiment av
            detta slag och under de här påtalade formerna. För vår del kommer
            vi till ett nekande svar på denna fråga och föreslår därför att
            propositionen avslås. Om detta vinner riksdagens bifall förut-
            sätter vi att medicinalstyrelsen icke fortsätter verksamheten
            med stöd av frivilliga bidrag. Med stöd av vad ovan anförts hemställes,
            att proposition nr 74 angående anslag till odontologisk försöksverksamhet
            vid Vipeholms sjukhus i Lund avslås.
          </p>
          <p xml:id="i-6xbejpQRZPqKaGFDNx4EdE" type="date">
            Stockholm den 17 mars 1953. Olle Dahlén.
          </p>
          <p xml:id="i-Fe4xjeuEVf1kgVE3A3LzPk">
            Gösta Netzén. Elis Håstad. Torsten Andersson i Brämhult.
          </p>
        </div>
      </div>
    </body>
  </text>
</TEI>
