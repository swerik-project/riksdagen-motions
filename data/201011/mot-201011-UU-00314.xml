<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00314">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">GY02U314</idno>
          <rs type="number">U314</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U314/text</ref>
          <ref type="dokument_url_html">http://data.riksdagen.se/dokument/GY02U314</ref>
          <ref type="dokumentstatus_url_xml">http://data.riksdagen.se/dokumentstatus/GY02U314</ref>
          <ref type="doc">http://data.riksdagen.se/fil/2BBBFECC-2640-4D4C-BCEF-821DE98BE2F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TTuWdh79YbUmUhcLB5kXg8" type="signed"/>
        <correspContext corresp="i-TTuWdh79YbUmUhcLB5kXg8">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-F3mMFNQkZefV3N75hE4aGQ" type="numbering">
          <date when="2010-10-29"/>
        </correspAction>
        <correspAction xml:id="i-C7qX5EQQ2X2Y87GuecgS8z" type="submission">
          <date when="2010-10-27"/>
        </correspAction>
        <correspAction xml:id="i-4WygJTbpNp6MEW6AFeGo4e" type="transfer">
          <date when="2010-10-27"/>
        </correspAction>
        <correspAction xml:id="i-N5fXEChwqXas1LbQXWeh5T" type="assigned"/>
        <correspContext corresp="i-N5fXEChwqXas1LbQXWeh5T">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FN6UevShXXmkcdSsEjb4z">
            Förslag till riksdagsbeslut
          </head>
          <p xml:id="i-2ex2U2Mb4HKC3DpFvURBuU">
            Riksdagen tillkännager för regeringen som sin mening vad som
            anförs i motionen om att den svenske journalisten och medborgaren
            Dawit Isaak som sitter fängslad i Eritrea sedan mer än nio år
            men inte är anklagad, än mindre dömd, för något angivet brott,
            ska friges.
          </p>
        </div>
        <div type="motContent">
          <head xml:id="i-67t3GGTxyepcCMaScVi2DE" type="h1">
            Motivering
          </head>
          <p xml:id="i-Ag7Tgc6zQ456LWkdK9j9nA">
            Några dagar efter det svenska valet, närmare bestämt den 23 september
            2010, var det på dagen nio år sedan den svenske journalisten och
            medborgaren Dawit Isaak, född den 27 oktober 1964 och bosatt i
            Göteborg tillsammans med hustru och barn, greps i Eritreas huvudstad
            Asmara. Det har nu gått över 3 300 dagar sedan han fängslades.
          </p>
          <p xml:id="i-FdP4Ayrp8ys2W2cyqbbznA">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade president Issayas Afewerki
            på att sätta stopp för all kritik av det nyligen befriade landets
            ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak. Isaak var
            delägare till tidningen Setit där han också arbetade. Arresteringsvågen
            började den 18 september och Dawit Isaak fängslades fem dagar
            senare.
          </p>
          <p xml:id="i-ST8j9NwMggkrafibNuLsWA">
            Dawit Isaak är den ende svensk som av Amnesty International har
            utsetts till samvetsfånge. Brotten mot de mänskliga rättigheterna
            har sedan 2001 accelererat i Eritrea. I en rapport från Amnesty
            International, You Have No Right to Ask, i juni 2004, kritiseras
            de omfattande brotten mot mänskliga rättigheter i landet. Rättssystemet
            är med vanliga krav på rättssäkerhet lika godtyckligt som obefintligt,
            och fängelseförhållandena är fruktansvärda. Enligt ett reportage
            i Dagens Nyheter den 7 april 2010 lever Dawit Isaak som fånge
            nr 36 i ett ödsligt beläget fängelse, kedjad under jord. Cellerna
            uppges vara fuktiga, överfulla och hälsovådliga. Fångarna har
            dålig tillgång till vatten och svälter.
          </p>
          <p xml:id="i-LW7ANaNQaXziRoRiyED6UN">
            Det viktigaste i den sällsynta rapporten i Dagens Nyheter, låt
            vara en extremt klen tröst, kan ändå sägas vara att från trovärdiga
            källor bekräftades att Dawit Isaak vid den punkten ännu var vid
            liv. Än senare under sensommaren 2010 har en framstående företrädare
            för eritreanska regimen gjort gällande att Dawit Isaak inte någonsin
            kan påräkna rättegång eftersom han tillsammans med andra fångar
            av regimen påstås utgöra ett hot mot nationen Eritreas existens.
          </p>
          <p xml:id="i-6zaKQQBvi4JXvrjc85B3AD">
            Någon tillstymmelse till bevis har dock ej framlagts av Eritrea
            för att styrka denna muntliga anklagelse. FN:s kommitté för mänskliga
            rättigheter i Afrika har i åtskilliga fall fällt Eritrea för brott
            mot mänskliga rättigheter. Våren 2004 beslutade Afrikanska kommissionen
            för mänskliga rättigheter att den eritreanska staten bryter mot
            flera artiklar i den afrikanska stadgan om mänskliga rättigheter.
            Den krävde därför att journalisterna skulle friges, dessutom att
            de skulle kompenseras ekonomiskt.
          </p>
          <p xml:id="i-CwcAp7ykiLUEMFzjyu1VD6">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse. Eritrea befinner
            sig därmed i nivå från botten betraktat - med Kina och Iran.
          </p>
          <p xml:id="i-2MS2Zn86PeeK2TGtKur8XU">
            I ett världsindex över pressfriheten från 2007 rankas Eritrea
            som det värsta landet i världen för reportrar att verka i. Den
            svenske medborgaren Kifleyesus Ogbacristos avled i eritreanskt
            fängelse i januari 2005 efter tre års väntan på rättegång. Också
            fyra av de 2001 gripna journalisterna har enligt Reportrar utan
            gränser avlidit. Sommaren 2009 kom uppgifter av trovärdigt slag
            om att hela nio av de elva politiker som fängslades i september
            2001 inte längre var i livet. Dödsorsaken tycks i flertalet fall
            vara brist på läkarvård, vanvård och/eller tortyr. Företrädare
            för Utrikesdepartementet har inte vid något enda tillfälle tillåtits
            besöka Dawit Isaak.
          </p>
          <p xml:id="i-AQ7EFHzAz31NbVEwRbnCTF">
            Att vi i den svenska riksdagens stödkommitté är synnerligen oroade
            över Dawit Isaaks välbefinnande ligger i öppen dager. Att ingen
            officiell företrädare för Sverige och inte heller någon i hans
            familj har tillåtits kontakta, än mindre besöka, Dawit Isaak under
            dessa nio år, är plågsamt intill outhärdlighet. Den enda kontakt
            som över huvud taget förekommit är något telefonsamtal vid den
            oväntade tillfälliga tvådagarsfrigivningen för nu fem år sedan.
          </p>
          <p xml:id="i-CTNaqcFp75Z86JKouXjXeM">
            Det enda humana och rättvisa som kan göras är att Eritreas regering
            beslutar att släppa Dawit Isaak fri omedelbart och låta honom,
            om han så vill vilket är sannolikt, återförenas med sin familj,
            hustru och nu nio år äldre barn. Även eritreanska barn, om det
            nu är som så att Eritrea gör gällande att Dawit Isaak endast är
            eritreansk medborgare, har oavvislig rätt till sina föräldrar.
            Ingen regim äger rätten att skilja barnen från all kontakt med
            föräldrarna. Det gäller även Dawit Isaaks barn.
          </p>
          <p xml:id="i-6PU68ABsRmta7fvBvDwvVG">
            Riksdagens stödkommitté för Dawit Isaaks frigivning såg redan
            under mandatperioden 20022006 att Sveriges tysta diplomati dessvärre
            var resultatlös. Även under mandatperioden 20062010 har mer av
            samma politik utåt visat sig verkningslös.
          </p>
          <p xml:id="i-DV9Y5YEtFHYq2r9bN6bzjk">
            Därför är det dags att komplettera diplomatiska kontakter som
            måste förekomma med vad som bör benämnas smart diplomacy. Indraget
            bistånd från Europeiska unionen till Eritrea och andra påtryckningar
            i form av frågor i alla fora där Sverige eller EU möter Eritrea
            måste användas. Sanktioner i form av reseförbud som riktas mot
            eritreanska regerings- och myndighetsföreträdare behöver nyttjas,
            liksom strategiska hinder mot handel som gynnar regimen i Asmara.
          </p>
          <p xml:id="i-XUcVZjiFJFjcWg8epptMK8">
            Däremot finns ingen anledning att motsätta sig humanitärt bistånd
            som går direkt till fattiga individer, låt vara att det ligger
            i farans riktning att den politiskt isolerade regimen i första
            hand söker gynna sig själv vad gäller allt bistånd utifrån.
          </p>
          <p xml:id="i-69AwNTmKCuq9svbTy57zvw">
            Men om inte Europeiska unionen och Sveriges regering byter strategi
            kommer Eritrea att dra fallet Dawit Isaak i långbänk. Utrikesdepartementet
            bör därför utarbeta en strategi så att Sverige i alla fora där
            Eritrea finns med EU, WTO, Världsbanken eller FN och dess organ
            konfronterar Eritreas företrädare med Dawit Isaaks fall. Inreseförbud
            för regeringsrepresentanter och nej som svar på visumansökningar
            för att resa till EU-länder är smärtsamma åtgärder för varje land
            som vill vara med i det internationella samarbetet. Att låsa utländska
            tillgångar, t.ex. bankkonton, som tillhör eritreanska makthavare
            och myndigheter, är andra effektiva påtryckningsmetoder eftersom
            det därtill är bekant att eritreanska medborgare i exil tvingas
            betala 2 procent av sin inkomst till hemlandet; om inte finns
            risk att anhöriga råkar illa ut.
          </p>
          <p xml:id="i-V7xii2JaRMC5T5m2PujMBa">
            Att förhindra denna överföring av pengar till Eritrea ett slags
            beskattning som saknar laglig grund är angeläget inte bara så
            länge Dawit Isaak hålls fängslad utan fram till dess Eritrea slutar
            att förfölja egna medborgare i t.ex. vårt land. Det som kan synas
            vara en liten summa pengar för oss, kan vara en betydelsefull
            inkomstkälla för regeringen i Asmara.
          </p>
          <p xml:id="i-3jMWHL46r2HtPH2R5FsbHS">
            Den 7 januari 2009 antog Europaparlamentet glädjande nog en resolution
            som kräver Dawit Isaaks frigivning. Det är viktigt att Europeiska
            unionen och inte minst EU-kommissionen följer upp denna resolution
            för att befrämja mänskliga rättigheter i Eritrea och för att få
            Dawit Isaak och andra fångar frisläppta. För EU:s del är det dags
            att stoppa biståndet till staten Eritrea, allra minst öka detsamma.
            Ty för åren 20082013 har Eritrea och EU enats om ett nytt biståndsavtal.
            Summan ökade från 97 miljoner euro till 122 miljoner euro, en
            ökning med 24 procent.
          </p>
          <p xml:id="i-PYTpr4SUUDGnZkWYvpKzKh">
            Denna överenskommelse sänder helt fel signal till Eritreas ledarskap.
            Den svenska regeringen bör verka för att EU stoppar allt icke-humanitärt
            bistånd till Eritrea. Det finns ingen anledning att EU ska prioritera
            att stödja regimen i ett land som håller en EU-medborgare fängslad
            utan rättegång och totalt saknar ambition att påbörja demokratiska
            reformer. Däremot är det viktigt att det humanitära bistånd som
            går direkt till eritreaner i nöd kan fortsätta. Den tvärpolitiska
            Dawit Isaak-gruppen i riksdagen bildades i februari 2005 med representanter
            för sju riksdagspartier. Vårt syfte är att få Dawit Isaak villkorslöst
            frigiven genom att bidra till att rikta strålkastaren mot Eritrea.
            Diktaturer hatar strålkastare, de älskar mörkläggning för att
            där utföra sina illdåd. Eritreas president skall inte få begå
            omfattande övergrepp på eritreaners mänskliga rättigheter i tysthet.
          </p>
          <p xml:id="i-HEKjrx4yEgawAP7nfCSAhQ">
            Riksdagens Dawit Isaak-grupp anser, och jag står som ingående
            i den bakom följande krav:
          </p>
          <list style="ul">
            <item xml:id="i-FLJhRJuF4ruJKy6axQKzK5">
              Dawit Isaak skall friges villkorslöst.
            </item>
            <item xml:id="i-6N9VmAK8hdyUY95h2RNvbe">
              Svenska representanter skall omgående få träffa Dawit Isaak.
            </item>
            <item xml:id="i-9mxq8evmPb9JTzRBVKM7bu">
              EU:s bistånd till staten Eritrea skall avbrytas.
            </item>
            <item xml:id="i-Uom8RzuzHonU6WZX6oVaWH">
              Demokrati och respekt för mänskliga fri- och rättigheter skall
              upprättas i Eritrea.
            </item>
            <item xml:id="i-92U6g4Wwxgdd3Ny7hW4wJP">
              FN:s högkommissarie för mänskliga rättigheter skall släppas in
              i Eritrea.
            </item>
          </list>
        </div>
        <div type="motSignatures">
          <list>
            <item xml:id="i-LetudmrDT9CU5BjaKoLYaz" who="i-N9Pi9YpD4nvtCEsVp2CGcX">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
