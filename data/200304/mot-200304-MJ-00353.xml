<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0353/mot_200304_MJ_0353-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ353 pnr: c637
          </p>
          <p>
            Motion till riksdagen 2003/04:MJ353
          </p>
          <p>
            av Birgitta Sellén (c)
          </p>
          <p>
            Strandnära tomter
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att skogslänen skall få lättnader i strandskyddet.
            2. Riksdagen tillkännager för regeringen som sin mening vad i
            motionen anförs om att kommunerna bör få ansvaret för utformningen
            av strandskyddet.
          </p>
          <p>
            Motivering
          </p>
          <p>
            En viktig del av arbetet med att öka människors livskvalitet
            är möjligheten att skapa förutsättningar för ett attraktivt och
            billigt boende. Inte minst har närheten till vatten visat sig
            vara en viktig faktor för många människors val av bosättning.
            Dagens utformning av strandskyddsreglerna har undandragit många
            attraktiva boendemiljöer. Detta har skett oavsett om trycket på
            dessa skyddade strandområden har varit stort eller inte. Så som
            strandskyddet fungerar idag utgör det ett stort hinder för regional
            utveckling på många platser i vårt avlånga land. Den skärpning
            av regler som gjordes i mitten av 90-talet för strandskyddet är
            en angelägen fråga för glesbygdslänens utveckling. Det finns ett
            stort behov av att kunna tillåta bostadsbyggnader m.m. vid stränderna
            i de glesbefolkade områdena, för att kunna främja ny bebyggelse
            och samtidigt kunna behålla samhällsservicen i de områdena. Regelverket
            bör vara mer tillåtande. I glesbygdslänen, som har så riklig tillgång
            på stränder, kan bevarande- och utvecklingsintressena integreras
            utan att det skall behöva uppstå några problem av betydelse. Det
            är därför angeläget att få lättnader till stånd i strandskyddshanteringen.
            Det är lämpligt att samtliga skogslän får utrymme för lättnader
            i strandskyddet. Självklart ska inte bebyggandet av stränderna
            leda till att värdefulla delar av växt- och djurlivet eller friluftslivet
            går förlorade. Det gäller att slå vakt
          </p>
          <pb facs="riksdagen-motions-pdf/data/200304/mot_200304_MJ_0353/mot_200304_MJ_0353-0002.pdf"/>
          <p>
            2003/04:MJ353
          </p>
          <p>
            om dessa värden, inte minst för att kunna utveckla turismen och
            besöksnäringen.
          </p>
          <p>
            Människor efterfrågar ett strandnära boende. Om ett sådant kan
            erbjudas i de mer glesbyggda delarna av landet kan det bidra till
            att vända den negativa befolkningsutvecklingen. Jag anser att
            det är kommunerna som ska besluta om var man ska få bygga eller
            inte. De känner till sin kommun och vet var de känsliga biotoperna
            finns och vad som är av allmänintresse för motion och rekreation
            för invånarna. Det är ett omyndigförklarande av kommunerna att
            se strandskyddet som ett statligt intresse. Eftersom kommunerna
            har ansvar för planering och byggande måste man ges full rätt
            att besluta även om strandskydd. Det är en viktig del i principen
            om det kommunala självstyret. Genom att kommunerna får ansvaret
            för utformning av strandskyddet kan fler attraktiva boendemiljöer
            skapas i många regioner av landet, vilket skulle öka aktiviteten
            i dessa områden. Alla gläds vi åt vacker natur och där ingår ofta
            vatten. Idag är det dessvärre så att många strandkanter buskar
            igen eftersom ingen äger den marken, och därför finns det ingen
            som tar på sig ansvaret att hålla det öppet längs våra vattendrag.
            Med mer strandnära boende så innebär det också mer av öppna landskap
            i landet.
          </p>
          <p>
            Stockholm den 3 oktober 2003
          </p>
          <p>
            Birgitta Sellén (c)
          </p>
        </div>
      </div>
    </body>
  </text>
</TEI>
