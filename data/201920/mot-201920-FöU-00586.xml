<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FöU-00586">
  <teiHeader>
    <fileDesc>
      <titleStmt>
        <title>Försvarsmaktens ansvar för saneringen av Vättern och andra övningsområden</title>
        <author corresp="i-6CAgZyR6FvVqYZHQfCw5HJ">av Hanna Gunnarsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:586 av Hanna Gunnarsson m.fl. (V)</title>
          <idno type="rdwebb">H702586</idno>
          <rs type="number">586</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H702586/text</ref>
          <ref type="dokument_url_html">http://data.riksdagen.se/dokument/H702586</ref>
          <ref type="dokumentstatus_url_xml">http://data.riksdagen.se/dokumentstatus/H702586</ref>
          <ref type="docx">http://data.riksdagen.se/fil/A1284CA9-D44B-4118-8B03-FC87B05B3223</ref>
          <ref type="pdf">http://data.riksdagen.se/fil/FED9EDB8-2C1C-4CEE-A1DE-A98BFC15D913</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-91WtwhU6xFit2MuSHTtCG7" type="signed"/>
        <correspContext corresp="i-91WtwhU6xFit2MuSHTtCG7">
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-KV3RtoJ61gonfC6UuReHdH" type="submitted">
          <date when="2019-09-27"/>
          <time when="13:37:27"/>
        </correspAction>
        <correspAction xml:id="i-MURqRS6YLpPVc1SuGgtxx5" type="reviewed">
          <date when="2019-09-30"/>
          <time when="13:42:47"/>
        </correspAction>
        <correspAction xml:id="i-4bUzL2cam2RahkBdkvvHB3" type="referred">
          <date when="2019-10-11"/>
        </correspAction>
        <correspAction xml:id="i-Rm2f3S8bSwLQskezmiSE2e" type="assigned">
          <date when="2020-03-18"/>
          <time when="16:51:04"/>
        </correspAction>
        <correspContext corresp="i-Rm2f3S8bSwLQskezmiSE2e">
          <ref type="assignedTo">Försvarsutskottet</ref>
        </correspContext>
        <correspAction xml:id="i-EnBsxRhsEoGSTjdiSe5bQM" type="behandlas_i"/>
        <correspContext corresp="i-EnBsxRhsEoGSTjdiSe5bQM">
          <ref type="uppgift">2019/20:FöU9</ref>
          <ref type="ref_dok_id">H701FöU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:586 av Hanna Gunnarsson m.fl. (V)
          Försvarsmaktens ansvar för saneringen av Vättern och andra övningsområden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XXECEjvHUEWEyxCbXdsVbc">
            Förslag till riksdagsbeslut
          </head>
          <list style="ol">
            <item xml:id="i-Sd5CyYbSwoAKhp5CnLsXN9">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att ta fram en handlingsplan
              för att minska föroreningen av Vättern orsakad av militära övningar
              och tillkännager detta för regeringen.
            </item>
            <item xml:id="i-65mgJdvKBt8m91v7rgYm18">
              Riksdagen ställer sig bakom det som anförs i motionen om att
              regeringen bör tillse att en sanering av Vätterns botten sker,
              och detta tillkännager riksdagen för regeringen.
            </item>
            <item xml:id="i-4E93H9hYZpFTrV6a8sV9ZZ">
              Riksdagen ställer sig bakom det som anförs i motionen om att
              regeringen bör uppdra åt berörda myndigheter att ta fram en långsiktig
              behovs- och kostnadsanalys för sanering av Försvarsmaktens samtliga
              nuvarande och tidigare skjut- och övningsfält samt Fortifikationsverkets
              områden vad gäller både odetonerad ammunition och miljöföroreningar
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PeGAeuxz4HXdDacwpkpAdf" type="h1">
            Ammunitionen i Vättern
          </head>
          <p xml:id="i-SaMg5AzmNX5YD6q5knkv9c">
            År 2015 antog FN:s generalförsamling Agenda 2030 som innehåller
            17 mål för en global hållbar utveckling – målsättningar Sverige
            sagt sig vilja vara ledande i att genomföra. Det sjätte målet
            handlar om att säkerställa tillgången till och en hållbar förvaltning
            av vatten och sanitet för alla. Vikten av tillgång till rent dricksvatten
            lyfts också fram i den nationella livsmedelsstrategin som antogs
            av riksdagen 2017.
          </p>
          <p xml:id="i-Tg5xTTp8ge7zvj25wW5Sva">
            Vättern är Sveriges näst största sjö och i dag en viktig dricksvattentäkt
            för ca 280 000 personer med ett mål om att utöka för fler personer
            och större områden fram­över. Sjön utgör med sin unika miljö och
            sitt säregna ekosystem ett viktigt Natura 2000-område. Vättern
            används också av Försvarsmakten som övnings- och testområde. Man
            har i dagsläget tillstånd för 30 skjutdagar och 69 000 skott per
            år, en markant ökning från tidigare tillåtna nivåer. Redan de
            tidigare tillåtna nivåerna hade en negativ inverkan på miljön
            i form av föroreningar m.m. Försvarsmakten måste kunna öva, men
            vi anser att övningarna i och vid Vättern behöver begränsas. Det
            behöver således finnas en balans mellan försvarets intressen av
            att öva och de miljöintressen och behov av att säkra rent dricksvatten
            som finns.
          </p>
          <p xml:id="i-8RxfTCPzoBKAo1kfRpSUAt">
            Det svenska försvaret har en historia av att göra sig av med
            gammal ammunition på numera otillåtna sätt och under 1900-talet
            dumpades ammunition på en rad platser i hav och sjöar runt om
            i Sverige. Försvarsmakten bedömer själv den totala mängden till
            6 500 ton. Det inkluderar även Vättern. Exempelvis användes Hästholmen
            nära Ödeshög som sänkningsplats för instabil ammunition under
            hela 1950-talet. I dag dumpas inte längre ammunition på samma
            vis. Dagens övningar innebär dock att stora mängder ammunition
            hamnar i sjöar som Vättern samtidigt som den gamla ammunitionen
            ligger kvar. Samövningar med internationella förband innebär också
            att okänd ammunition kan spridas i området. Vättern används dessutom
            som plats för utbildning av Försvarsmaktens piloter, s.k. skolflygning,
            vilket ytterligare utgör en påfrestning för den omgivande miljön,
            både vad gäller buller och föroreningar.
          </p>
          <p xml:id="i-JqamDHC1RPbePcJpCc6VVL">
            Vätternvårdsförbundets rapport 123, Metaller i Vätterns avrinningsområde
            (2015), konstaterar svårigheterna i att beräkna utsläppen från
            den ammunition som hamnar i vattnet. Tydligt är dock att metallen
            efter en tid korroderar, vilket medför utsläpp av exempelvis bly
            och andra tungmetaller. Det finns redan i dag ett problem med
            att Vätterns fiskar bär på förhöjda halter av miljögifter och
            gamla granater, minor och andra ammunitionseffekter utgör dessutom
            en säkerhetsrisk för dykare och andra som rör sig i området.
          </p>
          <p xml:id="i-FSnGzm5zsTa8nEK7uCe8dV">
            SMHI konstaterar att det i framtiden troligtvis kommer att bli
            vanligare med låga vattenflöden och låga grundvattennivåer i södra
            Sverige som en följd av ökad tempera­tur och avdunstning samt
            längre växtsäsong. En förväntad utveckling med extrema klimathändelser
            gör behovet av att värna både grund- och ytvattentillgångar särskilt
            tydligt. I Naturvårdsverkets årliga uppföljning av Sveriges nationella
            miljömål 2018 beskrivs hur klimatförändringar förväntas medföra
            ett ökat problem med perioder av vattenbrist i delar av Sverige.
            Samtidigt konstateras att miljökvalitetsmålet Grundvatten av god
            kvalitet inte kommer att uppnås. Problemet är påtagligt för många
            kommuner som redan har eller riskerar att få problem med sitt
            dricksvatten. Det finns därför långtgående planer på att Vättern
            i framtiden ska försörja ytterligare ett stort område och många
            människor med dricksvatten. Med sådana framtidsutsikter är det
            om möjligt ännu viktigare att värna en så viktig dricksvattentäkt
            som Vättern.
          </p>
          <p xml:id="i-VQbqBujycMxTJ4maZcSguo">
            Försvarsmakten ska ges goda förutsättningar att öva, det är centralt
            för att upprätt­hålla en god operativ förmåga. Samtidigt finns
            det inga skäl till att Försvarsmakten inte bör ta största möjliga
            hänsyn till klimat och miljö. Även Försvarsmakten ska verka för
            att de antagna miljömålen nås. Vänsterpartiet har redan tidigare
            ställt krav på en saner­ing av Vätterns botten i motionen Försvarsmakten,
            klimat och miljö (2018/19:1761). Försvarsutskottet menar i sitt
            betänkande 2018/19:FöU9 att de åtgärder som redan görs är tillräckliga.
            Vänsterpartiet håller inte med: Åtgärderna för att sanera Vättern
            måste intensifieras. Även om kostnaderna är svårberäknade och
            de troligtvis kommer att bli höga är rent dricksvatten ett högprioriterat
            samhällsintresse. Det är därför angeläget att en plan för sanering
            tas fram.
          </p>
          <p xml:id="i-KNAe2YFmn3Ayaeq284KvN1">
            Mot bakgrund av detta anser Vänsterpartiet att det är av stor
            vikt att föroreningen av Vättern som orsakas av militära övningar
            upphör och att en sanering av Vätterns botten av gammal ammunition
            m.m. sker.
          </p>
          <p xml:id="i-RwarNnmfKcKuDatovySGaW">
            Regeringen bör uppdra åt Försvarsmakten att ta fram en handlingsplan
            för att minska föroreningen av Vättern orsakad av militära övningar.
            Detta bör riksdagen ställa sig bakom och ge regeringen till känna.
          </p>
          <p xml:id="i-8DeBNKp1M6C4TMqeANC2d9">
            Avslutningsvis bör regeringen även tillse att en sanering av
            Vätterns botten sker. Detta bör riksdagen ställa sig bakom och
            ge regeringen till känna.
          </p>
          <head xml:id="i-VYFEzxny35dDbvyUt5ynsh" type="h1">
            Andra skjutfält
          </head>
          <p xml:id="i-9SAkE7p6U8zSEWCWE3Wvx6">
            Försvarsmaktens klimat- och miljöarbete har förbättrats avsevärt
            jämfört med bara ett par årtionden tillbaka. Militära övningar
            innebär alltid en miljöpåverkan, men idag tas ett betydligt större
            ansvar för de avtryck som görs. Det finns till och med exempel
            på när Försvarsmaktens verksamhet kan bidra till en positiv utveckling,
            som den positiva effekt på den biologiska mångfalden som kan uppstå
            på militära övnings- och skjutfält som sköts på rätt sätt av kunniga
            miljövårdare. Men övningsverksamheten ger även tydliga negativa
            effekter. Förutom det buller och de fysiska hinder som uppstår
            medför skjutningar och sprängningar föroreningar. Även brandsläckningsskum
            och spill från drivmedel medför negativ miljöpåverkan. Odetonerad
            ammunition innebär en risk för både liv och hälsa för djur och
            människor och vid de senaste årens skogsbränder har det flera
            gånger uppstått situationer där släckningsarbetet försvårats på
            grund av just odetonerad ammunition.
          </p>
          <p xml:id="i-SBLGcTEy1fCq723uxSsbG7">
            Enligt Riksrevisionens rapport Statens förorenade områden (RiR
            2016:25) disponerar Försvarsmakten idag nära 2 200 potentiellt
            förorenade områden. Ca 184 000 hektar mark utgörs av aktiva övnings-
            och skjutfält och ytterligare ca 15 000 hektar är under avveckling.
            Detta är arealer som ofta innehåller både stora mängder odetonerad
            ammunition och miljöföroreningar.
          </p>
          <p xml:id="i-PvioPSigGmfw2LjqiRiNrt">
            Att grundligt sanera samtliga skjut- och övningsfält skulle sannolikt
            medföra mycket stora kostnader och behöva göras under lång tid.
            Enligt miljöbalken är det Försvars­makten som själva ansvarar
            för att ta hand om de föroreningar man förorsakat. Det är dock
            fastslaget att det ska ske i den utsträckning som myndighetens
            resurser medger. I Riksrevisionens rapport Statens förorenade
            områden (RiR 2016:25) framkommer att varken Fortifikationsverket
            eller generalläkaren anser att Försvarsmakten har tillräckliga
            resurser för saneringar. Försvarsmakten har för åren 2016–2023
            gjort avsättningar med sammanlagt 140 mnkr för framtida utgifter
            för sanering av förorenade områden. Avsätt­ningen är dock gjord
            utifrån myndighetens egna prioriteringar, inte utifrån det faktiska
            saneringsbehovet. För att kunna skaffa sig en översikt över de
            reella behoven är det därför nödvändigt med en genomgripande behovs-
            och kostnadsanalys.
          </p>
          <p xml:id="i-WTaoLTUW56xwAMZQK9CgJw">
            Regeringen bör uppdra åt berörda myndigheter att ta fram en långsiktig
            behovs- och kostnadsanalys för sanering av Försvarsmaktens samtliga
            nuvarande och tidigare skjut- och övningsfält samt Fortifikationsverkets
            områden både vad gäller odetonerad ammu­nition och miljöföroreningar.
            Detta bör riksdagen ställa sig bakom och ge regeringen till känna.
          </p>
          <p xml:id="i-2DDpUACKjcL97BoqFAYHk6">
            För vidare läsning om Vänsterpartiets klimat- och miljöpolitik
            på försvarsområdet, se motionen Försvarsmakten, klimat och miljö
            2018/19:1761.
          </p>
        </div>
        <div type="motSignatures">
          <list>
            <item xml:id="i-FJZhhiYQ9rKSz6zpfNEYT5" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-GMwRQbwoNN2ChtB7nj1tQe" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-R1Yg2n9PruYHMubkLCwENT" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-LJiqdtRGuwDzohbn64qAvJ" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-BPXhd81qUc9D4uVWwoZBYr" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-PkyKUkkzPFgK1LbTyRsmWA" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-NjLzU6evuQziVsDhzyAgHF" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-38vkDMVKzY5CHF5wc7f9hG" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-MAwtrwPCJPZ3KJodiSFovc" who="i-G9GHaoV5TJoYjtjUJ6EXYj">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
