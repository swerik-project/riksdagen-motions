<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00235">
  <teiHeader>
    <fileDesc>
      <titleStmt>
        <title>Colombia</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Colombia</title>
          <idno type="rdwebb">GU02U235</idno>
          <rs type="number">U235</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U235/text</ref>
          <ref type="dokument_url_html">http://data.riksdagen.se/dokument/GU02U235</ref>
          <ref type="dokumentstatus_url_xml">http://data.riksdagen.se/dokumentstatus/GU02U235</ref>
          <ref type="doc">http://data.riksdagen.se/fil/A25F6697-CC39-40BF-9B79-4D2477B73879</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Y5r8Awk2RERoxLy27pw58" type="signed"/>
        <correspContext corresp="i-8Y5r8Awk2RERoxLy27pw58">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-AHoXGp6Lp3PcRnce3zXzjA" type="referral">
          <date when="2006-11-07"/>
        </correspAction>
        <correspAction xml:id="i-AiMpQsLzLFAsq7hEdXNTod" type="dismissal">
          <date when="2006-11-07"/>
        </correspAction>
        <correspAction xml:id="i-LQZruth4auad8JQVeb6Umn" type="numbering">
          <date when="2006-11-01"/>
        </correspAction>
        <correspAction xml:id="i-NvPqFWqP5CC6PhYcGQthWR" type="submission">
          <date when="2006-10-31"/>
        </correspAction>
        <correspAction xml:id="i-J4hZKnYaqbATk3Rm1son2r" type="transfer">
          <date when="2006-10-30"/>
        </correspAction>
        <correspAction xml:id="i-WoPmSksjYzxU2CuzWCf2Ma" type="assigned"/>
        <correspContext corresp="i-WoPmSksjYzxU2CuzWCf2Ma">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FwsvocLp4yGvi41d8eSWZV" type="motBody">
        <div xml:id="i-Q1MCQYnqQCogh1UjkMApGK" type="motProposal" subtype="förslag">
          <head xml:id="i-NZ1Yh9jsoTcsJrGov7DVh8">
            1 Förslag till riksdagsbeslut
          </head>
          <list xml:id="i-Ga3D7UyjrNKXrMt7V6qiYf" style="ol">
            <item xml:id="i-GfwyxvBkaShV3fNByYmEHT">
              Riksdagen tillkännager för regeringen som sin mening vad i motionen
              anförs om att Sverige i sina kontakter med den colombianska regeringen
              och i internationella forum bör verka för att den colombianska
              regeringen uppfyller sin skyldighet att garantera säkerheten för
              människorättsaktivister och fackligt aktiva i enlighet med ratificerade
              avtal.
            </item>
            <item xml:id="i-CUMEmhBorczXP2cP1Ngv6k">
              Riksdagen tillkännager för regeringen som sin mening vad i motionen
              anförs om att Sverige i sina kontakter med den colombianska regeringen
              och i internationella forum bör verka för att företrädare för
              den colombianska staten avstår från att utsätta människorättsaktivister
              för livsfara genom att ifrågasätta deras arbete och utmåla dem
              som gerillasympatisörer.
            </item>
            <item xml:id="i-RUmEKadjRMCXujpmu35Sa6">
              Riksdagen tillkännager för regeringen som sin mening vad i motionen
              anförs om att Sverige i sina kontakter med den colombianska regeringen
              och i internationella forum bör verka för att den colombianska
              regeringen upphör med godtyckliga arresteringar och massgripanden
              och lever upp till rättsstatens grundläggande principer.
            </item>
            <item xml:id="i-QC3zLaCWzRiLkEw4TF3W2t">
              Riksdagen tillkännager för regeringen som sin mening vad i motionen
              anförs om att Sverige i sina kontakter med den colombianska regeringen
              och i internationella forum bör verka för att den colombianska
              regeringen avstår från att involvera civilbefolkningen i konflikten
              och respekterar civilbefolkningens rätt att förhålla sig neutral.
            </item>
            <item xml:id="i-CyuQzWF3pVwPbwAxk9L9Ps">
              Riksdagen tillkännager för regeringen som sin mening vad i motionen
              anförs om att regeringen genom redovisning av hur biståndspengarna
              används garanterar att dessa inte kopplas till Plan Colombia och
              USA:s militära stöd och operativa verksamhet i Colombia.
            </item>
            <item xml:id="i-QAG8nSQTuQsBvQ8RucQqNQ">
              Riksdagen tillkännager för regeringen som sin mening vad i motionen
              anförs om att Sverige inte ska delta i eller understödja den colombianska
              regeringens process, vilken ger paramilitären i Colombia immunitet
              när det gäller grova brott som mord, bortförande, hot och trakasserier
              som den begått mot fackföreningsaktiva, människorättsorganisationer,
              folkrörelser samt politiska partier.
            </item>
            <item xml:id="i-4JEWxv9qk7RQ5MQ1XB1z9D">
              Riksdagen tillkännager för regeringen som sin mening vad i motionen
              anförs om att Sverige i sina kontakter med den colombianska regeringen
              och inom EU bör verka för att det i alla handels- och samarbetsavtal
              med den colombianska regeringen ställs tydliga krav på respekt
              för mänskliga fri- och rättigheter och att ingångna avtal suspenderas
              om kraven inte efterlevs.
            </item>
          </list>
        </div>
        <div xml:id="i-BZWJoaGsjFoUKHtjLGWkkh" type="motContent">
          <head xml:id="i-UaM5XZ79YCWd2QuxeJMSJ7" type="h1">
            Colombia
          </head>
          <head xml:id="i-6NngnpQz6vxzpbcu5SGHQp" type="h1">
            2 Inledning
          </head>
          <p xml:id="i-HRSoGLZ1sUfJPFuzWQun6n">
            Under de senaste 20 åren av inbördeskriget i Colombia har mer
            än 70 000 människor dödats. De allra flesta har varit civila som
            inte har varit inblandade i strider. Nästan fyra miljoner människor
            har tvingats på flykt inom landet. Tiotusentals människor har
            torterats, kidnappats och försvunnit. Merparten av dessa övergrepp
            har utförts av arméstödda paramilitära grupper. Särskilt allvarlig
            är situationen för människorättsaktivister, fackligt aktiva och
            politiskt oppositionella. Efter en förändring av den colombianska
            konstitutionen blev Colombias president Álvaro Uribe Vélez omvald
            den 28 maj i år. Uribe Vélez har tydligt klargjort att han förespråkar
            en militär lösning på den halvsekellånga konflikten.
          </p>
          <head xml:id="i-GFE5VJmuUZxMgauZCot4pY" type="h1">
            3 Förföljelser av människorättsaktivister
          </head>
          <p xml:id="i-DXMGb97jk9bkBxCUkphR3y">
            I Amnesty Internationals senaste rapport om Colombia, Colombia
            Fear and Intimidation: The dangers of human rights work , beskrivs
            den allvarliga situationen för människorättsaktivister. De colombianska
            människorättsaktivisterna fyller en central funktion genom att
            rapportera om alla förbrytelser och övergrepp som begås i landet.
            De regionala och lokala människorättsaktivisterna är ofta den
            enda informationskällan i svårtillgängliga och konflikthärjade
            regioner. Under årets valrörelse utsattes de flesta större människorättsaktivisterna
            i Colombia för hot från grupper som kallade sig för nya paramilitärer.
            Som medlem i FN och de amerikanska staternas samarbetsorganisation
            OAS har Colombia frivilligt åtagit sig att respektera människorättsaktivisters
            arbete och garantera deras säkerhet. Den svenska regeringen bör
            därför i sina kontakter med den colombianska regeringen och i
            internationella forum verka för att den colombianska regeringen
            uppfyller sin skyldighet att garantera säkerheten för människorättsaktivister
            och fackligt aktiva i enlighet med ratificerade avtal. Detta bör
            riksdagen som sin mening ge regeringen till känna.
          </p>
          <p xml:id="i-Y1XhptVpFuT8zkuiJWDiPX">
            Den colombianska regeringen har vid upprepade tillfällen likställt
            människorättsorganisationernas arbete med stöd till gerillan och
            därigenom utsatt dem för livsfara. President Uribe Vélez har gått
            så långt som att kalla flera människorättsorganisationer för terrorismens
            talesmän. Den svenska regeringen bör därför i sina kontakter med
            den colombianska regeringen och i internationella forum verka
            för att företrädare för den colombianska staten avstår från att
            utsätta människorättsaktivister för livsfara genom att ifrågasätta
            deras arbete och utmåla dem som gerillasympatisörer. Detta bör
            riksdagen som sin mening ge regeringen till känna.
          </p>
          <head xml:id="i-PotZ5vNJhqQKis1QftnvVw" type="h1">
            4 Godtyckliga arresteringar
          </head>
          <p xml:id="i-2eawFfmX5RYQNqkGN9RpQH">
            President Uribe Vélez första mandatperiod kännetecknades av en
            dramatisk ökning av antalet godtyckliga arresteringar. Under Uribe
            Vélez första år vid makten utfördes enligt den colombianska juristkommissionen
            4 362 godtyckliga arresteringar, nästan dubbelt så många som under
            de föregående sex åren tillsammans. Å ena sidan rör det sig om
            en tilltagande kriminalisering av människorättsaktivister, fackligt
            aktiva och politiskt oppositionella som systematiskt utsätts för
            husrannsakan och gripanden utan rättslig grund. Å andra sidan
            rör det sig om godtyckliga massarresteringar av civilbefolkning
            i områden som av polis och militär anses sympatisera med gerillan.
            Den svenska regeringen bör därför i sina kontakter med den colombianska
            regeringen och i internationella forum verka för att den colombianska
            regeringen upphör med godtyckliga arresteringar och massgripanden
            och lever upp till rättsstatens grundläggande principer. Detta
            bör riksdagen som sin mening ge regeringen till känna.
          </p>
          <head xml:id="i-6gWw3dKFW2Kw99X9ioNpsX" type="h1">
            5 Inblandning av civilbefolkning
          </head>
          <p xml:id="i-CnChAcDEEybZBkfczuJnbS">
            Den colombianska regeringen har under president Uribe Vélez styre
            genomfört en rad åtgärder för att involvera civilbefolkningen
            i den väpnade konflikten. Exempel på detta är beväpning av civilbefolkningen,
            upprättandet av ett nationellt nät av angivare och informatörer
            samt militär propagandaverksamhet riktad till barn och skolungdomar.
            Dessa åtgärder suddar ut gränsen mellan civilbefolkning och stridande
            parter och utsätter på så sätt civilbefolkningen för stor fara.
            I internationella konventioner erkänns civilbefolkningens rätt
            att förhålla sig neutral. I Colombia har flera så kallade fredssamhällen
            aktivt valt att ställa sig neutrala i konflikten. Detta har inte
            respekterats av den colombianska staten. Fredssamhällena har utsatts
            för kontinuerliga övergrepp och trakasserier från polis och militär,
            och regeringsrepresentanter har vid upprepade tillfällen anklagat
            fredssamhällena för att gå gerillans ärenden. Den svenska regeringen
            bör därför i sina kontakter med den colombianska regeringen och
            i internationella forum verka för att den colombianska regeringen
            avstår från att involvera civilbefolkningen i konflikten och respekterar
            civilbefolkningens rätt att förhålla sig neutral. Detta bör riksdagen
            som sin mening ge regeringen till känna.
          </p>
          <head xml:id="i-HmJPtuFCTnpXvJRfpDaHq7" type="h1">
            6 Den amerikanska inblandningen
          </head>
          <p xml:id="i-NYW6MmDqYcV9FqVnn7RypH">
            USA har en lång historia av inblandning i Colombia. När vänstern
            under senare år växt sig allt starkare i stora delar av kontinenten
            har Colombia allt tydligare utkristalliserats sig som USA:s starkaste
            allierade i Sydamerika. USA kan idag svårligen beskrivas som något
            annat än en aktiv part i den militära konflikten i landet. Bakom
            de formella motiven, att bekämpa narkotika, är USA djupt inblandat
            i den militära konflikten.
          </p>
          <p xml:id="i-KLCZSTkG5ZdRi7onkpA77q">
            USA:s strategi för Colombia beskrivs i Plan Colombia, som ursprungligen
            enbart skulle handla om narkotikabekämpning. I dag innefattar
            den också direkt militärt stöd till den colombianska militären
            stöd i form av militär utbildning och stridshandlingar mot landets
            gerillarörelser FARC och ELN. Gränserna mellan narkotikabekämpning
            och stridshandlingar mot gerillarörelserna har därför suddats
            ut. Mot bakgrund av denna förändring är det av största vikt att
            den svenska regeringen tydligt redovisar på vilket sätt Sverige
            samarbetar med Colombia när det gäller narkotikabekämpning och
            hur det svenska biståndet till Colombia används i denna specifika
            fråga.
          </p>
          <p xml:id="i-SYn2sQGChDrxKD9ve9mgWp">
            Den colombianska regeringen bör redovisa hur biståndspengarna
            används för att garantera att dessa inte kopplas till Plan Colombia
            och USA:s militära stöd och operativa verksamhet i Colombia. Detta
            vill vi att riksdagen som sin mening skall ge regeringen till
            känna.
          </p>
          <head xml:id="i-BsPH5if2Lgdj5tQUJqUY3k" type="h1">
            7 Sanningskommisson
          </head>
          <p xml:id="i-FyRq1CokFCxDDXd6XFuA7F">
            Den colombianska konstitutionsdomstolen har krävt att någon form
            av sanningskommission tillsätts. En sanningskommission skulle
            kunna innebära en upprättelse för många av den 50-åriga konfliktens
            offer, att information om försvinnanden och övergrepp kom fram
            och att grunden till en fredlig utveckling skulle kunna läggas.
            President Uribe Vélez har förhalat förslaget och försökt lägga
            fram betydligt mer urvattnade förslag till en sanningskommission.
            Sverige bör verka i sina kontakter med Colombia så att en sanningskommission
            tillsätts.
          </p>
          <p xml:id="i-FLNp1u7YzVdA5V2UHi9wtR">
            President Uribe Vélez har arbetat för att införa en amnesti för
            förbrytelser begångna under den väpnade konflikten. En utveckling
            som syftar till att immunitet ges till personer som gjort sig
            skyldiga till grova brott mot de mänskliga rättigheterna är djupt
            oroväckande.
          </p>
          <p xml:id="i-SCp2cYrzcPxmdQGsU3on8m">
            Vittnesmål som lämnats inom rättsväsendet i Colombia visar att
            det finns misstankar om att militärer i den colombianska armén
            även återfinns i de paramilitära grupperna. Detta är en allvarlig
            anklagelse mot en regim som påstår sig värna mänskliga rättigheter
            och vill skapa fred åt ett folk som plågats av en 50-årig konflikt,
            där mänskliga rättigheter dagligen kränkts. Utifrån detta bör
            ej immunitet ges till paramilitärer och Sverige bör inte delta
            i, eller understödja, en process som medför straffrihet för grova
            brott mot de mänskliga rättigheterna. Detta vill vi att riksdagen
            som sin mening skall ge regeringen till känna.
          </p>
          <head xml:id="i-QuFRprpXtt23PjoELrwQ5X" type="h1">
            8 Villkorat samarbete
          </head>
          <p xml:id="i-R7q8vJaBC7gUd54wnsE5SK">
            Colombianska produkter omfattas i dag av EU:s program för General
            System of Preferences (GSP). Avtalet inbegriper respekt för fackliga
            och mänskliga rättigheter. För närvarande pågår förhandlingar
            mellan EU och den Andinska gemenskapen, där Colombia ingår, om
            upprättandet av ett associationsavtal. Handelsavtal kan fungera
            som en påtryckningsmekanism för att kräva respekt för mänskliga
            rättigheter i avtalsländerna. Ett exempel på detta är när EU den
            3 oktober 2005 suspenderade handelsavtalet med Uzbekistan efter
            allvarliga övergrepp i landet. Den svenska regeringen bör därför
            i sina kontakter med den colombianska regeringen och inom EU verka
            för att det i alla handels- och samarbetsavtal med den colombianska
            regeringen ställs tydliga krav på respekt för mänskliga fri- och
            rättigheter och att ingångna avtal suspenderas om kraven inte
            efterlevs. Detta bör riksdagen som sin mening ge regeringen till
            känna.
          </p>
        </div>
        <div xml:id="i-2oJdSMr2bSeTr7TCKFSAwA" type="motSignatures">
          <list xml:id="i-K1j7YRCdamVv8GDMAruVg5">
            <item xml:id="i-HozayUguaubrzxJZeKnKgQ" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-PWCdR7MxdtGDjaS1kwdnw4" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-JcVy7fqeixYndcut4jL3W" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-XSpGSDvHAADTJj42oKGbTG" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-DfRczdPqpGoDWsyqjGZgr2" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-KNWhfWY5H5VokvUCb5foD7" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-3UCX2SKM8TNewaQw5VmUtK" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
