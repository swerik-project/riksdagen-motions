<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--ak--00294">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__294/mot_1942__ak__294-001.pdf"/>
      <fw xml:id="i-16EJ7UwtgUTGUAhs5u6b4V">
        Motioner i Andra kammaren, Nr 294. 1
      </fw>
      <div xml:id="i-ESShjNpdajUwt62ahgf17E" type="motHeader">
        <div xml:id="i-4DdjYtLmLHpo6oxxMN59Aq" type="motTitle"/>
        <div xml:id="i-6aqKFsJcpmJcHneGPikjxB" type="motSubmissionInfo"/>
      </div>
      <div xml:id="i-4fjiZ4QHkjZrC9Hns3jCxr" type="motBody">
        <div xml:id="i-6GaLvzGDPCvKDuhto6Li2P">
          <p xml:id="i-FxzYyq8C6ns2qvYNoX6KZK">
            Nr 294.
          </p>
          <p xml:id="i-NhWYoqKaF3jwhqDcMuB2d1">
            Av herr Åqvist, i anledning av Kungl. Maj:ts proposition, nr
            122, angående förstatligande av den allmänna väghållningen på
            landet.
          </p>
          <p xml:id="i-SBRqJ6ZpxqcSywC9EDwNqE">
            Den kungl. propositionen nr 122 angående förstatligandet av den
            allmänna väghållningen på landet utgör ett stort ingrepp i vår
            kommunala självstyrelse likaväl som förslaget är ett djärvt grepp
            för lösande av vårt vägväsende ur såväl teknisk-ekonomisk som
            skatteutjämningssynpunkt. Otvivelaktigt skulle ett förstatligande
            av vägväsendet innebära olika mycket stora fördelar ur skatteutjämningssynpunkt,
            men man kan ifrågasätta, om det är tillfyllest utrett och ådagalagt,
            att skatteutjämning icke kan vinnas på an- nat sätt. Härtill kommer
            ett mycket vägande argument mot ett förstatligande av väg- väsendet
            på landet, nämligen ett i stort sett raserande av den kommunala
            självstyrelsen på detta område, som förslaget utan tvekan innebär,
            även om man såsom en mildrande åtgärd härvidlag vill införa rådgivande
            vägnämnder. Det torde väl, såsom länsstyrelsen i Örebro uttalar
            i sitt yttrande, mest bli fråga om något slags nämnder av »skuggkaraktär»
            utan förut befintligt ansvar för dessa frågor. Med avklippandet
            av den kommunala medbestämmanderätten i vägfrågorna fruktar man
            för att bygdens lokala intressen, speciellt för småvägar och bygdevägar,
            komma att bli eftersatta. Till dessa småvägar knyta sig emellertid
            stora lokala behov, och de ha oftast stor betydelse för det ekonomiska
            och kulturelta livet ute i bygderna. Härtill kommer, att ett förstatligat
            vägväsende icke torde kunna räkna på att få tillgå för bygdeintressena
            och med det lokala ekonomiska livet så förfarna och intresserade
            personer som vårt nuvarande. Det kan icke nog framhållas, att
            det skulle vara en svår brist, sett ur såväl ekonomiska som sociala
            och kulturella synpunkter, om småvägarna skola be- handlas endast
            i andra hand, sedan man tillgodosett riksintressena vad gäller
            huvudvägar, något som väl torde komma att ske, om dessa frågor
            handläggas av ett centralt ämbetsverk, även om det nu utsäges,
            att man icke behöver be- rara detta. Från framstående vägbyggarhåll
            framhålles det, att sedan vägunderhållet bestämmes i förväg ha
            vägarna och då icke minst bygdevägarna blivit avse- värt sämre
            skötta än förut, då statsbidraget utbetalades i efterskott efter
            de verkliga kostnaderna. Landsbygdens folk liksom flertalet länsstyrelser
            ha även med stor majoritet i sina yttranden avvisat tanken på
            ett förstatligande av vägväsendet på landet
          </p>
          <p xml:id="i-YMrxQxrMTKA6Lvmyy7YRCq">
            Bihang till riksdagens protokoll 1942, 4 saml. Ny 294—296. 1
          </p>
          <pb facs="riksdagen-motions-pdf/data/1942/mot_1942__ak__294/mot_1942__ak__294-002.pdf"/>
          <fw xml:id="i-X7zVnKDPDpobSV9YRJNzxi">
            2 Motioner i Andra kammaren, Nr 294.
          </fw>
          <p xml:id="i-VgY8WHZRVcLauz7kA13XiG">
            och sagt ifrån, att man ej vill avhända sig sitt hävdvunna inflytande
            härvidlag. Ett starkt argument härtill har även varit, att den
            växelverkan mellan väg- väsende och andra arbetsområden, som är
            av så stor betydelse för folkförsörj- . ningen på landsbygden,
            genom ett förstatligat vägväsende torde komma att upphöra. Hittills
            ha vägarbetena skapat tillfällen till bisysslor så att säga för
            lantbruksbefolkningen och främst då för småbrukarna, som äro beroende
            av denna biinkomst. Man kan med största fog befara, att ett förstatligat
            vägvä- sende skapar en fast stor vägarbetarkår, varigenom icke
            blott fördyring av lönekostnaderna blir en följd utan jämväl att
            bygdens folk måste skrinlägga sina ofta nu så nödvändiga möjligheter
            att få extraarbeten. Slutligen kan man mot föreliggande förslag
            till förstatligande av den all- männa väghållningen på landet
            uttala farhågor för att kostnaderna näppeligen bliva mindre, om
            staten kommer att utföra vägbyggen i egen regi i stället för att
            tillämpa entreprenörsförfarandet. Staten torde bli en för skattebetalarna
            dyrbarare vägbyggare, om den sköter vägbyggandet i egen regi i
            stället för att låta det utföras på entreprenad. Föreliggande
            förslag är i detta avseende även ett ytterligare ingrepp i den
            fria företagsamheten, som icke kan vara nyttig för vårt samhälle.
            På ovan anförda grunder anser jag, att frågan om ett förstatligande
            av den allmänna väghållningen på landet säkerligen icke kan förlora
            något på att ytterligare och i varje fall till nästa riksdag övervägas,
            innan den behandlas, och att härigenom olika kommunala myndigheter
            få bättre möjligheter att övertänka föreliggande förslag liksom
            att Kungl. Maj:t må kunna hinna göra erforderliga omändringar
            på de punkter, vari de mest vägande argumenten framförts gentemot
            förslaget. Avslås förslaget nu, böra i ett kommande förslag garantier
            skapas för att de lokala intressena bli bättre tillgodosedda såväl
            vad gäller småvägar som arbetstillfällen. Om förslaget efter omarbetning
            får ligga till en kommande riksdag och sålunda nu avslås, anser
            jag, att kommunalskatteberedningens arbete häri- genom ej behöver
            försinkas, utan att arbetet på att ernå en utjämning av kom- munalskatten
            ändock må bringas till en snart lösning. Med åberopande av vad
            här ovan anförts tillåter jag mig därför
          </p>
          <p xml:id="i-Cq2Dp2v7dMq5Zy6cGmdx3h">
            att yrka avslag på Kungl. Maj:ts proposition nr 122 angå- ende
            förstatligande av den allmänna väghållningen på landet.
          </p>
          <p xml:id="i-XZUQ2q5veEt4KhnVNSahFy" type="date">
            Stockholm den 9 april 1942.
          </p>
          <div xml:id="i-2eYvjJ3nvt5Ng9w2k8Ye27" type="signatureBlock">
            <p xml:id="i-VPeq8RAFGwosSAsP2w4FbE" who="i-2DwRqPaUX1EqrTDhVYFKdv" type="signature">
              Ernst Åqvist
            </p>
          </div>
        </div>
      </div>
    </body>
  </text>
</TEI>
