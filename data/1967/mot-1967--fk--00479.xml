<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00479">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__479/mot_1967__fk__479-001.pdf"/>
      <fw xml:id="i-8N6UbxASM5rA4PDGpNUWDR">
        10 Motioner i Första kammaren, nr 479 år 1967
      </fw>
      <div xml:id="i-MW9XKm1pnz6f1fGV3QQoKV" type="motHeader">
        <div xml:id="i-B1NiEAUp6ZMsfcg3NKMCvF" type="motTitle"/>
        <div xml:id="i-K4M2hmRFTBoRT3jsjxLAVz" type="motSubmissionInfo"/>
      </div>
      <div xml:id="i-AunaK2xfARzgLAMv2RyRwb" type="motBody">
        <div xml:id="i-C7L6Yh4xTEXuXShob2qE45">
          <p xml:id="i-HKJEqN7B1XueQK17E2nyXN">
            Nr 479
          </p>
          <p xml:id="i-NK8aqgVPVnvX5nXjjGa77Q" type="titleString">
            Av herr Holmberg m. fl., angående den svenska hjälpen till u-län-
          </p>
          <p xml:id="i-KH7TYqgHFNF6vQhy5xmjgu">
            derna. (Lika lydande med motion nr 603 i Andra kammaren)
          </p>
          <p xml:id="i-CF64pYyX7QVB4SpvYtDrDb">
            Den betydelsefulla frågan om det svenska u-landsbiståndet har
            blivit föremål för en livlig och engagerad offentlig debatt. Denna
            har på ett på- tagligt sätt gett uttryck för den svenska opinionens
            djupa känsla av delta- gande och önskan att hjälpa. Detta är en
            känsla som vi delar. I pressens kommentarer, i uttalanden och
            upprop från organisationer och enskilda har en stor besvikelse
            kommit till uttryck över utvecklingen av den svenska u-hjälpen.
            Otåligheten har varit påtaglig. Långtgående krav på en snabbare
            ökningstakt har framförts. Utan tvivel speglar uttalandena en
            bred opinions vilja att åstadkomma en både större och effektivare
            svensk hjälpinsats. Det är naturligt att debatten i frågor, som
            handlar om stora och huma- nitära problem, engagerar känslorna.
            Det vore emellertid beklagligt om dis- kussionen skulle leda till
            uppslitande strider kring en fråga av u-lands- hjälpens natur.
            Nationens solidariska bidrag till de fattigare folken är en uppgift
            som borde lösas i samförstånd och inte utnyttjas som ett slagträ
            i den politiska debatten. I den nu framlagda budgeten föreslås
            en ökning av det statliga u-lands- biståndet med 66 miljoner kronor
            från 338 miljoner till 404 miljoner. I och för sig vore det högst
            önskvärt om detta bidrag kunde ytterligare höjas. För att skapa
            större utrymme för ökade framtida hjälpinsatser är det emellertid
            viktigt att snarast få balans i samhällsekonomien och komma till
            rätta med prisstegringarna och underskottet i vår handelsbalans.
            U-landshjälpen får ej heller betraktas som en fråga om enbart
            bidrag som lämnas över den statliga budgeten. En av orsakerna
            till att den svenska u-landshjälpen inte fått störe omfattning
            och inte förmått ge den utlovade effekten är att den i så hög
            grad byggt på statliga direkta bidrag, som har kommit att få stå
            till- baka för andra önskemål som också skall tillgodoses över
            statsbudgeten. Den nuvarande ensidiga utformningen av u-landshjälpen
            har sålunda med- verkat till att våra totala u-hjälpsinsatser
            inte kunnat ökas i snabbare takt. Från högerpartiets sida har
            vi tidigare framfört krav på samordning och effektivisering av
            Sveriges totala biståndsinsatser. Det råder ingen tvekan om att
            utbytet för berörda u-länder — och det är ju detta som är det
            vä- sentliga — blir större om det statliga finansiella, tekniska
            och humanitära
          </p>
          <pb facs="riksdagen-motions-pdf/data/1967/mot_1967__fk__479/mot_1967__fk__479-002.pdf"/>
          <fw xml:id="i-49CVn3LwLTAQ1LVd67gfFS">
            Motioner i Första kammaren, nr 479 år 1967 11
          </fw>
          <p xml:id="i-YRrREdqg9TBMHJZ85Ueqhm">
            biståndet bättre kan samordnas med övrig svensk utvecklingsfrämjande
            verksamhet. Det svenska näringslivet och inte minst den svenska
            missio- nen har genom ett långvarigt och resultatrikt arbete skapat
            en alltför litet utnyttjad fond av erfarenheter, vilken bör tillvaratagas.
            Enligt vår mening måste i den svenska u-landsdebatten näringslivets
            vik- tiga roll som investerare och förmedlare av kapital och kunnande
            med största skärpa betonas. Detta överensstämmer också väl med
            Förenta Na- tionernas vid upprepade tillfällen uttryckta mening
            att det privata kapital- flödet till u-länderna och de privata
            investeringarna i desamma icke be- gränsas utan tvärtom uppmuntras.
            Med hänsyn till den långsiktiga utveck- lingen i u-länderna gäller
            det bl. a. att söka ge hjälp till självhjälp, i form av lån, tekniskt
            stöd och personella insatser i och för lönsamma investe- ringar,
            så att de i dessa länder befintliga råvaru- och andra resurserna
            kan nyttiggöras. Vi tror att en omfattning och effektivitet av
            hjälpverksamheten som bättre svarar mot vårt folks önskemål på
            så vis kan uppnås snabbare. Med detta betraktelsesätt träder frågan
            om en omorganisation av verksamheten på hela nu ifrågavarande
            område i förgrunden. Även inom u-länderna har det vuxit fram en
            insikt om att enbart bi- ståndsverksamhet i dess hittillsvarande
            utformning icke är ägnad att på lång sikt lösa utvecklingsproblemen.
            Man har blivit alltmera medveten om att en betydligt större aktivitet
            inom u-länderna själva är nödvändig, in- riktad i första hand
            på att bygga upp de egna produktionsresurserna i syfte att skapa
            bättre försörjningsmöjligheter och samtidigt tillfredsställa grund-
            läggande behov. Inte minst betydelsefullt är en utbyggnad av basnäring-
            arna, t. ex. jordbruk och annan livsmedelsproduktion. Jordbrukets
            avkast- ning torde i de flesta u-länder kunna höjas betydligt.
            Samtidigt har ett tidi- gare föreliggande motstånd mot engagemang
            från utlandets sida i kom- mersiellt hänseende brutits, och numera
            torde i flertalet u-länder föreligga klara önskemål om att det
            hittillsvarande humanitära och tekniska bistån- det bör kompletteras
            med enskilda investeringar i landets näringsliv i be- tydande
            omfattning. U-landsmyndigheternas intresse för en snabb indu-
            strialisering framgår både av den centrala roll, som industrien
            har i deras utvecklingsplaner, och av u-ländernas uttalanden i
            FN och andra interna- tionella organ. Ett uttryck härför utgör
            den rekommendation som på förslag av Dahomey, Tanzania och Turkiet
            enhälligt antogs av FN:s generalförsamling år 1965 och därefter
            icke frångåtts. Den innehöll en uppmaning bland annat till regeringarna
            i de kapitalexporterande länderna att &gt;undvika åtgärder som
            hindrade eller begränsade utflödet av kapital från sådana länder
            till u-län- derna och att vidtaga alla nödiga åtgärder för att
            främja strömmen av enskilda investeringar i u-länder, exempelvis
            i form av befrielse från eller lättnader i beskattning och genom
            investeringsgarantier för dem som in-
          </p>
          <pb facs="riksdagen-motions-pdf/data/1967/mot_1967__fk__479/mot_1967__fk__479-003.pdf"/>
          <fw xml:id="i-KY86EBdH1QwsePUTeLWnS4">
            12 Motioner i Första kammaren, nr 479 år 1967
          </fw>
          <p xml:id="i-BjwPju3XyLUGZdcdu2APpx">
            vesterade i u-länder och genom stöd till utbildning av företagsledare
            och teknisk personal&gt;. Med hänsyn till u-ländernas behov av
            investeringar bör det vara själv- klart att också vårt land vidtar
            åtgärder för att underlätta för svenska före- tag att kommersiellt
            och industriellt bidraga till att öka takten i u-ländernas ekonomiska
            utveckling. De riktlinjer vilka vi förordar riktar uppmärksamheten
            på avvägningen mellan multilateral och bilateral hjälp. De såväl
            på kort som framför allt på lång sikt betydelsefulla insatserna
            av industriell och kommersiell art kräver en i det väsentliga
            bilateral uppläggning. För i-landet innebär detta en värdefull
            konkretisering av insatserna och stimulans till det personliga
            engagemang u-landshjälpen kräver. Fadderorts- och vänortsrörelserna
            har visat vad en sådan konkretisering betyder. Det kan dessutom
            konstateras att flertalet i-länder lämnar den övervägande delen
            av sin hjälp i denna form. Den multilaterala biståndsgivningen,
            som självfallet måste ingå som ett led i våra ansträngningar för
            att alla de föreliggande behoven skall till- godoses, är av betydelse
            huvudsakligen inom den del av verksamheten där staten har direkta
            uppgifter. Dessa uppgifter åsyftar nämligen åtgärder väsentligen
            av benefik och infrastrukturell natur. Att det med hänsyn till
            den samlade effektiviteten av den svenska hjälpen är angeläget
            att sådana åtgärder i många fall sätts in som komplement till
            insatser av annan art är uppenbart. Lika klart är att vårt lands
            begränsade resurser och stor- leken av de projekt som aktualiseras
            därutöver nödvändiggör internationellt samarbete. Därmed blir
            våra insatser dock av indirekt natur. Det blir de internationella
            organisationerna som avgör hur de beslutade åtgärderna kon- kret
            skall genomföras. Detta kan försvaga intresset i vårt land för
            sådana insatser som vi därutöver själva skulle kunna göra direkt
            samt reducera det hela till allenast en statsfinansiell fråga
            och ett valutaproblem. Risken härför bör emellertid inte överdrivas.
            Inom t. ex. familjeplaneringens och födelsekontrollens område
            har be- tydande insatser kunnat göras från svenskt håll. Sverige
            intar på sitt sätt en särställning som bidragsgivare inom familjeplaneringen
            i utvecklings- länderna. Under flera år har man från svenskt håll
            i olika internationella organisationer och på annat sätt hävdat
            att det är nödvändigt att dämpa folkökningen parallellt med att
            man vidtager åtgärder för att utveckla jor- dens näringsresurser
            och höja per capita-inkomsten i u-länderna. Redan före 1980 beräknas
            nämligen befolkningen i de fattigare länderna ha ökat från två
            miljarder till tre miljarder. De svenska insatserna har medverkat
            till att man numera i flera av väst- världens stater, där tradition
            och lagstiftning hitintills hindrat dessa länder att medverka
            i åtgärder för familjekontroll i utvecklingsländerna, efter hand
            ställt sig mera positiv till åtgärder i sådant syfte. Samtidigt
            har allt fler utvecklingsländer kommit att vända sig till Sverige
            med begäran om bistånd
          </p>
          <pb facs="riksdagen-motions-pdf/data/1967/mot_1967__fk__479/mot_1967__fk__479-004.pdf"/>
          <fw xml:id="i-GjRysiaarZ7MAk1E85gMpR">
            Motioner i Första kammaren, nr 479 år 1967 13
          </fw>
          <p xml:id="i-QDw8AVDcwfBfF5WTRwtx5M">
            i fråga om familjeplaneringsverksamhet. Det är därför naturligt
            att när Sverige ökar den ekonomiska och materiella hjälpen till
            u-länderna denna i stigande grad inriktas på familjeplanering
            och födelsekontroll i dessa län- der. Det är därvid viktigt att
            man bättre analyserar på vad sätt resurserna för familjeplanering
            skall disponeras för att nå största möjliga effekt. Be- folkningssituationen
            i u-länderna är ny i mänsklighetens historia, och där- för har
            även det svenska familjeplaneringsbiståndet ännu inte fått den
            in- riktning och omfattning som ger bästa resultat. De erfarenheter
            som hittills vunnits bör emellertid kunna utnyttjas för en mer
            målmedveten upplägg- ning av denna del av hjälpverksamheten. Det
            kan dock ifrågasättas om inte befolkningsproblemen är av så komplicerad
            natur, att det är svårt för SIDA att överblicka och utforma den
            svenska familjeplaneringsverksamheten så att den når full effekt.
            Sociologiska, antropologiska, demografiska, pedago- giska, kultur-
            och näringsgeografiska aspekter m. m. måste göra sig gällande
            vid sidan av de praktisk-medicinska synpunkterna vid utformningen
            av de svenska insatserna för födelsekontroll och familjeplanering.
            Det är alltså ett typiskt fält för tvärvetenskapliga insatser.
            Detta ställer särskilda krav på samordningen av SIDA:s familjeplaneringsverksamhet.
            Det har därför funnits goda skäl för den pågående diskussionen
            om att inrätta ett särskilt institut för behandling av dessa frågor.
            Institutet skulle kunna fungera som rådgivare till SIDA i familjeplaneringsfrågor
            och svara för de vetenskapliga och metodologiska frågor som aktualiseras
            i samband med en ökad svensk insats på familjeplaneringsområdet
            i u-länderna. Vid sidan av behovet att aktivare delta i familjeplaneringen
            bör vi från svenskt håll, som ovan framhållits, också hårdare
            engagera oss i u-lands- hjälpens s. k. kommersiella del. Därvid
            är det särskilt två frågor som måste lösas, nämligen frågorna
            om investeringsgarantisystem och om beskattning- en i detta sammanhang.
            Trots det arbete som bedrivits internationellt för att åstadkomma
            ett mul- tilateralt system för investeringsskydd kan det komma
            att dröja flera år, innan ett sådant system förverkligas. Vi förordar
            därför införande av ett nationellt investeringsgarantisystem.
            Sådana har redan införts i ett flertal länder, bland vilka kan
            nämnas USA, Västtyskland, Danmark, Norge och Japan. Ett sådant
            system möjliggör större investeringar från näringslivets sida
            än som annars skulle företas. Ett svenskt investeringsgarantisystem
            är alltså något som på en gång är till fördel såväl för u-länderna
            som för svenskt näringsliv och u-landshjälpens omfattning. Inför
            ett eventuellt införande av ett svenskt investeringsgarantisystem
            har regeringen anfört att staten måste ställa sådana fordringar
            på eventuella investeringsprojekt att de fyller godtagbara krav
            från biståndssynpunkt och med utvecklingseffekten som främsta
            rättesnöre. Statliga engagemang fyller enligt regeringens uppfattning
            sådana krav. Vi har den uppfattningen
          </p>
          <pb facs="riksdagen-motions-pdf/data/1967/mot_1967__fk__479/mot_1967__fk__479-005.pdf"/>
          <fw xml:id="i-SnWMBoKW9XkPSiZ9qc7jLP">
            14 Motioner i Första kammaren, nr 479 år 1967
          </fw>
          <p xml:id="i-2zDFcAeJyJqS4zDeCBBJFb">
            att det är just utvecklingseffekten som tillgodoses genom kommersiella
            transaktioner och att det är detta som är av betydelse för u-ländernas
            del. Det är i själva verket till u-ländernas gagn att ett garantisystem
            skapas, även om detta kan betraktas som en näringspolitisk stödåtgärd.
            Systemet i fråga skall dock läggas på försäkringsmässig grund
            och drivas efter affärsmäs- siga principer, så att en eventuell
            belastning för statens del av opåräknade risker av politisk eller
            annan natur för skaderegleringar begränsas i möjlig mån. Även
            på beskattningens område kan betydelsefulla åtgärder vidtagas
            för att främja investeringar i u-länderna. Arbetet med att införa
            dubbelbeskatt- ningsavtal med dessa länder bör fullföljas. Dessutom
            bör åtgärder vidtagas, så att dubbelbeskattning helt undvikes
            vid transferering av vinster från främmande länder, bland annat
            u-länderna. Förmånen av skattefrihet i ett u-land bör icke till
            någon del upphävas genom att beskattning i stället sker i Sverige.
            En förenkling och förbättring av de delvis svåröverskådliga skatte-
            reglerna för företag som investerar i u-länderna är också ett
            önskemål. Ett ytterligare önskemål är att investeringskostnaden
            i ett u-land ger rätt till avdrag från investerarens skattepliktiga
            inkomst i Sverige. Skattelind- ringar av denna typ har införts
            i Västtyskland och övervägts i Förenta sta- terna. Genom ett dylikt
            avdrag skulle en kännbar skattebelastning elimine- ras i de förhållandevis
            talrika fall då en u-landsinvestering till större eller mindre
            del får formen av leverans av begagnad utrustning, t. ex. maskiner.
            Om dessa i moderbolaget är nedskrivna till ett lägre värde än
            det vartill de upptagits vid aktieteckning mot apportegendom,
            uppstår vid nu gällande regler en osäker vinst i moderbolaget,
            för vilken detta är skattskyldigt. Frågan huruvida och i vilken
            omfattning en bindning bör ske av det bilaterala stödet till import
            från Sverige aktualiseras alltmer. Flera skäl talar nu för att
            någon form av anknytning bör ske. Valutaskälet är i dag högaktuellt.
            Svårigheterna att bereda nödvändigt valutrymme vid en fort- satt
            ökning av den svenska u-landshjälpen till en allt högre nivå är
            otvi- velaktigt mycket stora och har i den offentliga debatten
            utförligt redovisats. Till detta kommer även sysselsättningspolitiska
            aspekter. Man bör därför inte stå främmande för att en avsevärd
            del av vårt finan- siella bistånd används för inköp av varor,
            inte minst jordbruksprodukter, och tjänster från Sverige. För
            detta talar inte minst det faktum att den hjälp som lämnas av
            övriga industriländer i stor utsträckning är bunden till im- port
            från i-landet. Ansträngningarna för att skapa en internationell
            minskning av bistånds- bindningen bör dock fortsätta. Organisation
            och administration Vad här sagts om u-landsinsatsernas natur och
            inriktning ställer sär- skilda krav på en ändamålsenlig och effektiv
            samordning inom Sverige. En riktpunkt för u-landshjälpen måste
            vara att den koncentreras på ett i möj-
          </p>
          <pb facs="riksdagen-motions-pdf/data/1967/mot_1967__fk__479/mot_1967__fk__479-006.pdf"/>
          <fw xml:id="i-Cyc4L1W1ASrZ5XNPpDe7FL">
            Motioner i Första kammaren, nr 479 år 1967 15
          </fw>
          <p xml:id="i-RSK8EczqmU4Z8Dv9t1svne">
            ligaste mån begränsat och omsorgsfullt utvalt antal länder, så
            att därigenom förutsättningar skapas för en aktiv fruktbringande
            samverkan mellan nä- ringslivet, missionen och staten. I de länder
            i Sydamerika, Afrika och Asien, i vilka svenska företag sedan
            gammalt utbyggt intima kontakter, är enligt vår mening förutsättningarna
            att nå konstruktiva resultat större än på många andra håll. Det
            råder ingen tvekan om att utbytet för berörda u-länder blir väsent-
            ligt större om det statliga finansiella, tekniska och humanitära
            biståndet kan samordnas med övrig svensk utvecklingsfrämjande
            verksamhet. Ett utomordentligt värdefullt kunskapsmaterial har
            skapats genom ett långva- rigt och resultatrikt arbete som utförts
            inom den del av det svenska närings- livet som verkat i u-länderna
            och inte minst inom den svenska missionen. Det är väl känt att
            den sistnämnda sedan länge utfört ett mycket omfattande humanitärt
            arbete, vilket varit inriktat på praktiska uppgifter på sjukvår-
            dens, den elementära undervisningens och yrkesutbildningens områden.
            Trots begränsade resurser har därvid mycket goda resultat nåtts.
            Dessa privata insatser är väl ägnade att i många hänseenden tjäna
            som bas för ytterligare åtgärder. Organisationen av den svenska
            u-landsverksamheten kan icke sägas vara tillfredsställande. Ett
            allomfattande samarbete och ett utnyttjande av alla latenta resurser
            har försvårats genom splittringen på olika organ. De av statsmakterna
            uppdragna riktlinjerna för organisationen kan icke anses helt
            tidsenliga med hänsyn till nödvändigheten enligt vår mening att
            i ökad utsträckning slå in på industriella och kommersiella investeringar.
            Även mot den statliga biståndsorganisationen kan berättigade invänd-
            ningar resas. Verksamheten är uppdelad på flera departement och
            verk. Den sammanhållande ledningen över hela fältet för den aktivitet
            som avser ut- landshjälp saknas, ehuru en ansats till sådan ledning
            gjorts genom till- komsten av beredningen för internationella
            biståndsfrågor. Enligt vår mening bör bättre samordning och ledning
            av själva planlägg- ningen och samordningen eftersträvas. Att
            SIDA därvid alltjämt i stort sett skall handha den tekniska biståndsverksamheten
            förutsättes, men därut- över torde krävas ytterligare för speciella
            uppdrag tillsatta arbetsorgan. Inte minst väsentligt är det att
            i såväl planeringsarbetet som de speciella arbetsorganen utnyttja
            de betydande kunskaper om förhållandena i u-län- derna som finns
            företrädda av svenska export- och handelsföretag och i de konsultföretag
            som i inte ringa utsträckning redan nu på uppdrag av olika u-länder
            fullgör planerings- och projekteringsarbeten inom dessa. En med-
            verkan av företrädare för dylika företag torde med största sannolikhet
            leda till ett effektivare resultat än om verksamheten — vilket
            hittills i stor ut- sträckning varit fallet — handlägges av så
            gott som enbart personalen inom de statliga administrativa utvecklingsorganen.
          </p>
          <pb facs="riksdagen-motions-pdf/data/1967/mot_1967__fk__479/mot_1967__fk__479-007.pdf"/>
          <fw xml:id="i-H2ksRPcSjGpVghMLArRpdw">
            16 Motioner i Första kammaren, nr 479 år 1967
          </fw>
          <p xml:id="i-LnmoHYs7e63mNVHb92RcEm">
            Det är särskilt angeläget att redogörelser för uppnådda resultat
            av u-landshjälpen redovisas för riksdagen och allmänheten. Likaledes
            bör nog- granna och i möjligaste mån realistiska bedömningar göras
            av det förvän- tade resultatet av aktuella projekt. Informationer
            härom skulle ge en saklig grundval för den offentliga debatten.
            En noggrannare redovisning av resul- tat och resultatvärdering
            skulle också öka riksdagens möjligheter att be- döma framlagda
            anslagskrav. Frambhållas bör också att kravet på samordning är
            minst lika betydelse- fullt för u-länderna. Detta har framhållits
            av FN:s generalsekreterare. I en rapport 1966, E 4151, om utförda
            bedömningar om u-landshjälp har han också betonat, »att all uppmuntran
            och hjälp bör ges åt de mottagande länderna i deras ansträngningar
            att stärka sina egna samordnings- och resultatvärderingsprocedurer»&gt;.
            Åberopande det anförda hemställes, att riksdagen i skrivelse till
            Kungl. Maj:t måtte hemställa, 1. att en allsidig utredning med
            representanter för staten, näringslivet, missionen och de humanitära
            organisationerna tillsättes, vilken skyndsamt bör överse riktlinjerna
            för den svenska u-landshjälpen — i avsikt att underlätta en ökning
            av hjälpen — i enlighet med de principer och förslag som anges
            i denna motion, 2. att förslag till nationellt investeringsgarantisystem
            före- lägges innevarande års höstriksdag, 3. att förslag till
            sådana ändringar i skattelagstiftningen förelägges riksdagen att
            det ekonomiska samarbetet med u-länder underlättas, 4, att de
            svenska insatserna på familjeplaneringens områ- de ges prioritet.
          </p>
          <p xml:id="i-EEe6JpctD2VfwirxZRZg39" type="date">
            Stockholm den 26 januari 1967
          </p>
          <div xml:id="i-Kf9GPnRiwqQRKxYGcSkjgt" type="signatureBlock">
            <list xml:id="i-QKYhykegxGwUhfF7L7PVwD">
              <item xml:id="i-3adty456u277VWJfw1vMBq" who="i-MTA6YhhXtmnmGGwd2tXXRL" type="signature">
                Yngve Holmberg (h)
              </item>
              <item xml:id="i-NXyM24JFWbnwEPLZjtPgmu" who="i-KT2UA8hC1LWZ3pQJRawYHv" type="signature">
                Carl Eskilsson (h)
              </item>
              <item xml:id="i-TfRsmkHWhMJhKsHZiWRmV9" who="i-VJEkk4hYQan6syE9gekBfS" type="signature">
                Rolf Kaijser (h)
              </item>
              <item xml:id="i-CY1X6Uz6FYQCNxczAZyDx8" who="i-XdricRvZKp8jwbwrxEgcha" type="signature">
                Allan Hernelius (h)
              </item>
              <item xml:id="i-2rWFnqNC4qHvXwEFPTzwNE" who="i-GFTRsNqinZi5u1Qbi8pmh8" type="signature">
                N. Yngve Nilsson (h)
              </item>
              <item xml:id="i-NYh7arg87k8WbGx1vxa5QR" who="unknown" type="signature">
                Gösta Jacobsson (h)
              </item>
            </list>
          </div>
          <p xml:id="i-3YAWkYtF4f1w5L4EwH2Abe">
            Ragnar Sveningsson (h) G. Ivar Virgin (h)
          </p>
          <p xml:id="i-JSNEUKMKYCN8c6KVJbQ4w7">
            ESSELTE AB, STHLM 67 714549
          </p>
        </div>
      </div>
    </body>
  </text>
</TEI>
