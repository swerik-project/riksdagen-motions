<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00031">
  <teiHeader>
    <fileDesc>
      <titleStmt>
        <title>med anledning av prop. 2013/14:146 Straffansvar för folkmord, brott mot mänskligheten och krigsförbrytelser</title>
        <author corresp="i-6MWLY5JdykMGLLUo96skfp">av Lena Olsson m.fl. (V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:146 Straffansvar för folkmord, brott mot mänskligheten och krigsförbrytelser</title>
          <idno type="rdwebb">H102X-V31</idno>
          <rs type="number">-V31</rs>
          <ref type="dokument_url_text">http://data.riksdagen.se/dokument/H102X-V31/text</ref>
          <ref type="dokument_url_html">http://data.riksdagen.se/dokument/H102X-V31</ref>
          <ref type="dokumentstatus_url_xml">http://data.riksdagen.se/dokumentstatus/H102X-V31</ref>
          <ref type="doc">http://data.riksdagen.se/fil/8CF9DA17-2A20-418B-A73D-0AB398B54535</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D5g99z7sQjoppEE1fYJoVX" type="basedOn"/>
        <correspContext corresp="i-D5g99z7sQjoppEE1fYJoVX">
          <ref>Proposition 2013/14:146</ref>
        </correspContext>
        <correspAction xml:id="i-XXzbn7eRMv1QQNy9wV6oLs" type="signed"/>
        <correspContext corresp="i-XXzbn7eRMv1QQNy9wV6oLs">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-AHumMAeZJeozuLtvP8bjdx" type="submission">
          <date when="2014-03-12"/>
        </correspAction>
        <correspAction xml:id="i-YMx6XoMz82AWzqQQcKMMfH" type="transfer">
          <date when="2014-03-12"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2wAQrfCgpjsoidrgxYMAxF" type="motHeader"/>
      <div xml:id="i-8xku6Gs6y2soWST6U32Rfa" type="motBody">
        <div xml:id="i-6EFzPTJ2je3XJBH2gRritm" type="motProposal" subtype="förslag">
          <head xml:id="i-22jgDSQsaUQQnS8sey4tJi">
            Förslag till riksdagsbeslut
          </head>
          <list xml:id="i-MCQWYdsbcKXSgZd7GMVgy1" style="ol">
            <item xml:id="i-Gt9sar1PLtYK5ZcnRx7fPG">
              Riksdagen beslutar att det i lagen om straff för folkmord, brott
              mot mänskligheten och krigsförbytelser ska införas två nya paragrafer,
              1-2 §§, med den lydelse som framgår av bilaga 1 till motionen
              samt att 16 § i samma lag utgår.
            </item>
            <item xml:id="i-GPkUtrjBQAzRMLcL7quvoa">
              Riksdagen beslutar att 4 § 11 p i lagen om straff för folkmord,
              brott mot mänskligheten och krigsförbytelser ges den lydelse som
              framgår av bilaga 2 till motionen.
            </item>
          </list>
        </div>
        <div xml:id="i-4bG2x69GQpmw5mLFDBsxm9" type="motContent">
          <head xml:id="i-Sa5JZtNhWqnRHc6kEUBxeT" type="h1">
            Inledning
          </head>
          <p xml:id="i-2znRE9zMwnsSFXJ7uFP9A3">
            Internationella straffrättsutredningen presenterade 2002 sitt
            betänkande Internationella brott och svensk jurisdiktion (SOU
            2002:98) som bl.a. innehöll en rad förslag till nya straffbestämmelser
            om folkmord, brott mot mänskligheten och krigsförbrytelser. Vi
            har sedan dess vid upprepade tillfällen motionerat om behovet
            av en ny lagstiftning som grundas på den Internationella straffrättsutredningens
            förslag. Vi välkomnar därför att regeringen nu har presenterat
            ett förslag för riksdagen att ta ställning till.
          </p>
          <head xml:id="i-2Z1Gjv37m5hWqtPzKgvqvk" type="h1">
            Folkrättens roll i svensk straffrätt
          </head>
          <p xml:id="i-59GFZoK3TkNHajqAwnfs8F">
            Den föreslagna lagen innehåller en klar förbättring och modernisering
            av regelverket, men innebär samtidigt att den roll som folkrätten
            traditionellt har haft inom svensk straffrätt reduceras avsevärt.
            I utredningen från 2002 föreslogs att den nya lagen om folkrättsbrott
            skulle inledas med två portalparagrafer som bekräftade folkrättens
            fortsatta dynamiska roll inom svensk straffrätt. De två inledande
            bestämmelserna i utredningens förslag lyder:
          </p>
          <p xml:id="i-Frncinf8jrvS2GqDG863XW">
            1 § Denna lag är tillämplig på brott som svensk domstol, enligt
            allmän.
          </p>
          <p xml:id="i-Vo8cZoTokKi6J2LTz3C36f">
            folkrätt eller en överenskommelse med annan stat eller mellanfolklig.
          </p>
          <p xml:id="i-VAwCad3g58zzZ1wv6xmtJN">
            organisation som är bindande för Sverige, är behörig att döma
            för även.
          </p>
          <p xml:id="i-ViX9sAyLLXs9eS4UL1iVQ8">
            om gärningen saknar särskild anknytning till Sverige.
          </p>
          <p xml:id="i-GztHXHzJsh2FMJLm9CwmXe">
            2 § Vid tillämpning av denna lag skall, inom de ramar som följer
            av.
          </p>
          <p xml:id="i-8vymSmu1kVe5S7uro6BXv8">
            svenska bestämmelser, de principer och den praxis som är vägledande
            för.
          </p>
          <p xml:id="i-QfgDeFURSaEJ2mnbNhSGnb">
            och har utvecklats inom den enligt Romstadgan den 17 juli 1998.
          </p>
          <p xml:id="i-3AqkQXk3uMxPHEJJr4XzBV">
            inrättade Internationella brottmålsdomstolen särskilt beaktas..
          </p>
          <p xml:id="i-MP1cN1J5gjqYDMjBDkqdCK">
            Av 1 § framgår således behörigheten och möjligheten att inkorporera
            internationella avtal och universell sedvana med svensk rätt och
            i 2 § inkluderas och inkorporeras moderna tolkningar av gällande
            folkrätt. Dessa två paragrafer, som tillsammans införlivar den
            internationella rättsutvecklingen med svensk rätt, ingår inte
            i det lagförslag som regeringen nu har lagt fram. Det innebär
            att internationella avtal som Sverige ratificerar, inte längre
            med automatik kan läggas till grund för svensk rättstillämpning.
            Endast om reglerna ifråga har accepterats av en majoritet i statssamfundet
            som universellt bindande, dvs. som allmän folkrätt, är det möjligt
            att beakta dem inom ramen för den nya lagen. Sverige frånsäger
            sig därmed den legitima möjligheten att ligga i framkant och vara
            pådrivande i den internationella rättsutvecklingen.
          </p>
          <p xml:id="i-GcDuTKqKpaQ3EfcWUAeQt4">
            För svenskt vidkommande innebär det rent konkret att om Sverige
            exempelvis (vilket också har skett) ansluter sig till ett tilläggsprotokoll
            till Barnkonventionen, som stärker förbudet mot att rekrytera
            barnsoldater till att omfatta en ny åldersgrupp, så kan vi inte
            använda oss av denna nya norm i vår egen straffrätt. Detta eftersom
            normen ifråga, liksom dess straffrättsliga uppföljning, ännu inte
            har uppnått status av allmän folkrätt.
          </p>
          <p xml:id="i-R2LBVKY8UwFK9gqDhKrd1a">
            Svensk lagstiftning har alltsedan Sverige ratificerade Genèvekonventionerna
            1953 haft en framåtsträvande och bejakande inställning till den
            folkrätt som ständigt utvecklas för väpnade konflikter. Vi har
            hittills tillämpat en princip av införlivande, vilket inneburit
            att den folkrättsliga materian har införlivats med svensk rätt
            och blivit en del av denna. I praktiken har det inneburit att
            de Genèvekonventioner, tilläggsprotokoll och sedvanerättsliga
            principer som är bindande för Sverige, har haft direkt relevans
            för svenska domstolar. De internationella reglerna har genom en
            allmän formel inkorporerats med svensk rätt, så att reglerna gäller
            i sin mest utvecklade och progressiva tolkning.
          </p>
          <p xml:id="i-MuSEC5EP5etq5Z7bAs8uzD">
            I det nya lagförslaget skrotas införlivandet som princip, vilket
            innebär ett systemskifte i svensk rätt. Vi anser att detta är
            en olycklig utveckling. I stället för att inkorporera hundratals
            internationellt överenskomna artiklar har en mindre box av svensk
            rätt i 16 paragrafer konstruerats. Boxen återspeglar visserligen
            regler i Romstadgan, men all folkrätt som faller utanför boxen
            exkluderas från den svenska rättsordningen.
          </p>
          <p xml:id="i-CJCDmS81AACq3jMYK3cKKE">
            Av lagförslagets 16 § följer att Brottsbalkens bestämmelser om
            medverkan till brott ska gälla, trots att dessa inhemska bestämmelser
            varken är skrivna för eller anpassade till de situationer som
            den internationella rätten reglerar. Det innebär att Romstadgans
            del tre, som innehåller ett antal allmänna internationella straffrättsliga
            principer och medverkansregler, exkluderas från svensk rättstillämpning.
          </p>
          <p xml:id="i-TAwntj7b91NwmEqNXvJPoT">
            Vi anser att det är ett misstag att exkludera Romstadgans del
            tre eftersom dess regler är intimt förknippade med de folkrättsliga
            brottsbeskrivningar som återfinns såväl i Romstadgan som i det
            aktuella lagförslaget. I utredningens betänkande från 2002 ansågs
            att de internationellt överenskomna allmänna principerna varken
            behöver eller ska tillämpas av svensk domstol. Romstadgans medverkansregler
            (artikel 25) har dock sedan utredningen lade fram sitt förslag
            2002 utvecklats i internationell rättspraxis på ett sätt som stärker
            rättssäkerheten för dem som anklagas för brott. Vi anser därför
            att det är av stor vikt att denna normbildning ska kunna beaktas
            i svensk rätt.
          </p>
          <p xml:id="i-94aP7bi38PmXtG9UddQ3Mc">
            Det skulle även berika svensk rättstillämpning att följa med
            i internationell praxis beträffande övriga viktiga artiklar i
            Romstadgans del tre, såsom icke-betydelsen av officiell ställning
            (artikel 27), förmans ansvar (artikel 28) och betydelsen av skyldigheten
            att lyda order (artikel 33).
          </p>
          <p xml:id="i-94vEWbbDcGL6efhqM9BoGB">
            Lagförslaget bör revideras på så sätt att de två inledande portalparagraferna
            i utredningens förslag i en något modifierad version införs i
            den nya lagen samt att den sista paragrafen, 16 §, utgår. Med
            dessa föreslagna justeringar av regeringens lagförslag består
            införlivandet som princip i svensk rätt och svenska domstolar
            tillförsäkras möjligheten att även fortsättningsvis ligga i framkant
            i den internationella rättsutvecklingen. Dessutom utgår bedömningen
            om medverkan och ansvar från en lagstiftning som dels är specialanpassad
            till väpnade konflikter, dels ger en större rättssäkerhet för
            dem som anklagas för folkrättsbrott.
          </p>
          <p xml:id="i-84p2ELV4Sb9cLVXcUNgzXz">
            Därmed bör det i lagen om straff för folkmord, brott mot mänskligheten
            och krigsförbytelser införas två nya paragrafer, 1-2 §§, med den
            lydelse som framgår av bilaga 1 till motionen samt att 16 § i
            samma lag utgår. Detta bör riksdagen besluta.
          </p>
          <head xml:id="i-PHxfBLgTNdaNnkDeG8FdSf" type="h1">
            Barnsoldater
          </head>
          <p xml:id="i-YWJYKWr6V7rGmhysd6Nvk9">
            I propositionen föreslås att den som till nationella väpnade
            styrkor eller väpnade grupper rekryterar eller för direkt deltagande
            i fientligheter använder barn som inte fyllt femton år döms för
            krigsförbrytelser. Enligt vår mening bör den skyddande åldersgränsen
            i den föreslagna straffbestämmelsen för krigsförbrytelse höjas
            till 18 år.
          </p>
          <p xml:id="i-MDgKrUetEu1AeEo1AL6Cyu">
            Alltsedan barnkonventionen antogs har det funnits en strävan
            att höja åldern från 15 till 18 år. Sverige var redan vid barnkonventionens
            tillkomst en av de mest pådrivande staterna för att genomföra
            en 18-årsgräns för soldater. Under 1990-talet pågick ett arbete
            inom den dåvarande Kommissionen för mänskliga rättigheter, som
            bl.a. resulterade i att FN:s generalförsamling 2002 antog texten
            till ett fakultativt protokoll till FN:s konvention angående barns
            deltagande i väpnade konflikter, där åldersgränsen sattes till
            18 år. Även under dessa förhandlingar drev Sverige kravet på en
            18-årsgräns. Det förefaller därmed tämligen inkonsekvent och som
            ett stort steg tillbaka om Sverige nu plötsligt skulle acceptera
            en så låg åldersgräns som 15 år. Sverige bör och ska även framgent
            bidra till den folkrättsliga utvecklingen på området.
          </p>
          <p xml:id="i-EP6fws66XF9TQ7UKsNzohp">
            Protokollet ifråga innehåller inte en rak 18-årsgräns, utan reglerna
            är t.ex. ojämlika beträffande rekrytering till väpnade styrkor.
            Det görs en skillnad mellan obligatorisk rekrytering och frivillig
            rekrytering av barn, där en obligatorisk rekrytering av barn som
            inte har fyllt 18 år till väpnade styrkor alltid är förbjudet,
            medan frivillig rekrytering till en stats väpnade styrkor är tillåten.
            Åldersgränsen ska dock höjas, vilket innebär att i vart fall en
            16-årsgräns har skapats.
          </p>
          <p xml:id="i-K45PVXJ89ZcHkdbFApXDLK">
            Regeringen motiverar 15-årsgränsen med att en 18-årsgräns inte
            har stöd i internationell sedvanerätt. Det får dock påpekas att
            av FN:s 194 medlemsstater har 153 tillträtt det fakultativa protokollet,
            däribland samtliga permanenta medlemmar av Säkerhetsrådet. Det
            innebär att många av de stater där barnsoldater utnyttjas i väpnade
            konflikter har tillträtt det frivilliga protokollet och följaktligen
            tillämpar en 18-årsgräns. Det gäller exempelvis Demokratiska republiken
            Kongo, Chad, Elfenbenskusten, Eritrea, Mali, Sierra Leone, Syrien
            och Uganda. Krigsherrar från dessa stater skulle följaktligen
            kunna bestraffas i sina hemländer för att ha rekryterat och utnyttjat
            soldater i åldern 15-18 år, men inte i Sverige (vilket skulle
            kunna bli aktuellt om vederbörande exempelvis flytt till Sverige)
            om regeringens förslag nu vinner gehör.
          </p>
          <p xml:id="i-KFKyZpMrfX79MSJvj1VoDs">
            Det finns som vi ser det således starka skäl för att i Sverige
            sätta gränsen till 18 år. Dessutom framgår det av artikel 5 i
            protokollet, som speglar barnkonventionens artikel 41, att ingenting
            i protokollet ska tolkas så att det undanröjer bestämmelser i
            nationell eller internationell rätt som går längre när det gäller
            att förverkliga barnets rättigheter.
          </p>
          <p xml:id="i-VF2iSWLLFpQYYWwx5eSRZA">
            Vi anser därför att 4 § 11 p i lagen om straff för folkmord,
            brott mot mänskligheten och krigsförbrytelse ska få den lydelse
            som fanns i det remissbehandlade förslaget i utkast till lagrådsremiss,
            vilket tillstyrktes eller lämnades utan erinran av en majoritet
            av remissinstanserna.
          </p>
          <p xml:id="i-QQA3scE9N2ZYbePqfmGSne">
            Från några remissinstanser har det dock gjorts gällande att protokollet
            i egenskap av en överenskommelse rörande mänskliga rättigheter
            enbart kan leda till ett ansvar för stater, men inte till ett
            individuellt straffansvar. Enligt detta resonemang skulle det
            för individansvar krävas att det är fråga om en kränkning av humanitär
            rätt. Ett sådant synsätt måste dock anses som förelegat. Redan
            genom Romstadgan 1998 för ICC har gränslinjen mellan mänskliga
            rättigheter och humanitär rätt suddats ut, exempelvis genom att
            kriminalisera brott mot mänskligheten, ett brott som saknar anknytning
            till humanitär rätt.
          </p>
          <p xml:id="i-HnpVesxjEsZaBhUBMk7WDC">
            I likhet med remissinstansen Barnombudsmannen vill vi framhålla
            vad FN:s barnrättskommitté i rapporten från den allmänna diskussionen
            barn i väpnad konflikt uttalade om att barn under 18 år, mot bakgrund
            av definitionen av begreppet barn och principen om barnets bästa,
            aldrig ska tillåtas delta i fientligheter vare sig direkt eller
            indirekt. Vår uppfattning är således att barn under 18 år aldrig
            bör rekryteras till väpnade styrkor, vare sig det sker genom obligatorisk
            rekrytering eller frivillig värvning, men med hänsyn till det
            rådande rättsläget föreslår vi en differentierad åldersgräns i
            enlighet med det förslag som presenterades i utkastet till lagrådsremiss.
          </p>
          <p xml:id="i-XeAC4r65FDPEZ4T7BAgECg">
            Därmed bör 4 § 11 p i lagen om straff för folkmord, brott mot
            mänskligheten och krigsförbrytelser ges den lydelse som framgår
            av bilaga 2 till motionen. Detta bör riksdagen besluta.
          </p>
          <head xml:id="i-GC4yeCsKKeBFzeRJgCevHx" type="h1">
            Bilaga1
          </head>
          <p xml:id="i-5Hx7oCxJjn742M3tEoXRmv">
            1 § Denna lag är tillämplig på brott som svensk domstol, enligt
            allmän folkrätt eller en överenskommelse med annan stat eller
            mellanfolklig organisation som är bindande för Sverige, är behörig
            att döma för även om gärningen saknar särskild anknytning till
            Sverige.
          </p>
          <p xml:id="i-TZpZmev2QdNQdcH3QENatY">
            2 § Vid tillämpning av denna lag skall de principer och den praxis
            som har utvecklats inom den internationella humanitära rätten
            och vid den enligt Romstadgan den 17 juli 1998 inrättade Internationella
            brottmålsdomstolen särskilt beaktas.
          </p>
          <head xml:id="i-RhFDm4N17QFCRqbr8XKgC2" type="h1">
            Bilaga2
          </head>
          <p xml:id="i-8vA46Uw82mYvEka8fkeFBQ">
            4 § För krigsförbrytelse döms, om gärningen ingår som ett led
            i eller på något annat sätt står i samband med en väpnad konflikt
            eller ockupation, den som.
          </p>
          <p xml:id="i-3Cmxo4ctdvmtt578wucXLk">
            11. när det gäller barn som inte fyllt.
          </p>
          <p xml:id="i-2UqvWQ3eiQ3PUXp1zBat21">
            a) arton år, använder barnet för direkt deltagande i fientligheterna,
            rekryterar barnet till väpnade grupper eller genom obligatorisk
            rekrytering tar ut barnet till nationella väpnade styrkor, eller.
          </p>
          <p xml:id="i-8M7cmKPetyc3iATNvvR6c2">
            b) sexton år, genom frivillig rekrytering tar ut barnet till
            nationella väpnade styrkor.
          </p>
        </div>
        <div xml:id="i-LJADbZd9VDkwU41Se3XnrU" type="signatureBlock">
          <list xml:id="i-PrJ8nbLdKmM8GFnBfBuRB5">
            <item xml:id="i-V499uUzE6nSS8762kq2SR9" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-YbQB7wTDGWrE4vssCLHLto" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-UpxfHJTj4oP9gaPZsqnYeN" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
