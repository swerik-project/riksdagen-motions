<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-NU-00229">
  <teiHeader>
    <fileDesc>
      <titleStmt>
        <title>Integrationen i Öresundsområdet</title>
        <author corresp="i-D6pTBvn9TaGwrvt4eGjtdS">av Kenneth Lantz (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integrationen i Öresundsområdet</title>
          <idno type="rdwebb">GP02N229</idno>
          <rs type="number">N229</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GP02N229/text</ref>
          <ref type="dokument_url_html">http://data.riksdagen.se/dokument/GP02N229</ref>
          <ref type="dokumentstatus_url_xml">http://data.riksdagen.se/dokumentstatus/GP02N229</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6D59gD4yUmHDbXwV5hYJbz" type="signed"/>
        <correspContext corresp="i-6D59gD4yUmHDbXwV5hYJbz">
          <note type="signatory" corresp="i-D6pTBvn9TaGwrvt4eGjtdS"/>
        </correspContext>
        <correspAction xml:id="i-GtRH8tViiN3B61aYToYmX5" type="referral">
          <date when="2001-10-11"/>
        </correspAction>
        <correspAction xml:id="i-BbDZSV9HeUXUPdEazRRKY" type="dismissal">
          <date when="2001-10-11"/>
        </correspAction>
        <correspAction xml:id="i-4rZX4GYBx85A8ocUfkS1Cx" type="termination">
          <date when="2001-10-05"/>
        </correspAction>
        <correspAction xml:id="i-D9df6s11fJKAgqHQYw7D1F" type="submission">
          <date when="2001-10-05"/>
        </correspAction>
        <correspAction xml:id="i-GebLNyswJSDQFMSu885BfY" type="numbering">
          <date when="2001-10-05"/>
        </correspAction>
        <correspAction xml:id="i-G2tjV3rF6XrzDewGP79m3n" type="proposed_referral">
          <date when="2001-10-05"/>
        </correspAction>
        <correspAction xml:id="i-2Vh3GF4QUAjsfawstyuHHd" type="committee_proposal">
          <date when="2001-10-05"/>
        </correspAction>
        <correspAction xml:id="i-Df7kNmHLPaKb1qFtne4Q4D" type="reviewing">
          <date when="2001-10-05"/>
        </correspAction>
        <correspAction xml:id="i-METVLDYs6B65HVxFUFUSBf" type="registration">
          <date when="2001-10-05"/>
        </correspAction>
        <correspAction xml:id="i-C2xQvTv71jacMFfgiVrfpL" type="assigned"/>
        <correspContext corresp="i-C2xQvTv71jacMFfgiVrfpL">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_N_0229/mot_200102_N_0229-0001.pdf"/>
      <div xml:id="i-DcbzcAkpCrmN643pFTpEGk" type="motHeader">
        <div xml:id="i-B4T7pzjWXzVKEyoRsG6ktH" type="motTitle"/>
        <div xml:id="i-HRrcstnVKpBXRrAyqxwqfd" type="motSubmissionInfo"/>
      </div>
      <div xml:id="i-B94Cu8AftWcHrEpKk91ZsN" type="motBody">
        <div xml:id="i-CFMrRGjKBxHW5Em2JG7r24">
          <p xml:id="i-JNaVJVKBaxRU2dq7zJuYZU">
            2001/02 mnr: N229 pnr:
          </p>
          <p xml:id="i-36kiXjjNjAG8ervCP36Y6A">
            Motion till riksdagen 2001/02:N229
          </p>
          <p xml:id="i-DjPk8R7YjDrwaMeuzQw97Q">
            av Kenneth Lantz (kd)
          </p>
          <p xml:id="i-9YaZqDcVDi6pEnN1wU71up">
            Integrationen i Öresundsområdet
          </p>
          <p xml:id="i-7UsYayJDAQixy4nUy6kVwD">
            1 Sammanfattning
          </p>
          <p xml:id="i-7d71agv81S3qrEubLbJjj5">
            Tillväxten i Öresundsregionen har fått ett sving uppåt. En orsak
            är öppnandet av Öresundsbron den 1 juli 2000 som var en viktig
            milstolpe för arbetet med att utveckla Öresundsregionen som en
            sammanhållen tillväxtregion. Byråkrat- iska hinder och skatteojämlikheter
            mellan länderna är påtagliga och måste framöver vara föremål för
            fortsatt bearbetning och åtgärder — allt i syfte att underlätta
            integrationen. Likaså pågår utvecklingen med att i regionen bygga
            kluster inom olika näringslivs- och forskningsområden. För den
            fortsatta utvecklingen är det viktigt att slå fast nödvändigheten
            av att hela regionen utvecklas, såväl i den södra som norra delen
            av sundet. Att skapa en fungerande transportring istället för
            ett U är en avgörande del i det arbetet. Sammanhållna transportleder
            är därför av yttersta vikt och att båda förbindelserna över sundet,
            bron och färjorna mellan Helsingborg och Hel- singör, ges goda
            förutsättningar.
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0002.pdf"/>
          <p xml:id="i-7vKFdUBssQkyCNxKAVGG48">
            2001/02:N229
          </p>
          <p xml:id="i-DxV6tXVFAxLDRgkxDKZjhb">
            10
          </p>
          <p xml:id="i-bRGVSaxnWVJESV22tftbH">
            2 Innehållsförteckning
          </p>
          <p xml:id="i-YRW7V4nUfYqzsYwsX47ceD">
            1 Sammanfattning... 2 Innehållsförteckning. 3 Förslag till riksdagsbeslut....
            4 Förutsättning för integration. 4.1 Transportringen är en förutsättning
            för stark Öresundsregion 11 4.2 Färjetrafiken förutsättning för
            hållbar integration. 4.3 Hela Öresund måste få möjlighet att utvecklas...
            4.4 Transportlederna till och från Helsingborg och Helsingör 5
            Broavtalet och pariteten 5.1 Statliga garantierna till brokonsortiet.
            5.2 Farledsavgifterna. 6 Pluralism och mångfald nödvändigt för
            sund näringslivsutveckling17 6.1 Statliga infrastrukturinvesteringar
            klart lägre i Helsingborg FVETEKIDVS Bier
          </p>
          <p xml:id="i-VeumDf6RMpdEn8UFtAyEnj">
            6.2 Utvecklingsprognoserna i regiONeD........ssessssessssessosessosensnsnnnnn
            18
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0003.pdf"/>
          <p xml:id="i-6d7cWfSKDzwPRt3vu3xxgv">
            3 Förslag till riksdagsbeslut
          </p>
          <p xml:id="i-THDCpWPaC18ZAgyEwkZTGo">
            1. Riksdagen tillkännager för regeringen som sin mening vad i
            motionen anförs om integrationsarbetet i Öresundsområdet. 2. Riksdagen
            tillkännager för regeringen som sin mening vad i motionen anförs
            om lika konkurrensförhållanden mellan förbindelselederna över
            Öresund. 3. Riksdagen tillkännager för regeringen som sin mening
            vad i motionen anförs om farledsavgifter. 4. Riksdagen tillkännager
            för regeringen som sin mening vad i motionen anförs om färdigställande
            av tillfartsvägar till Helsingborg och Helsingör.
          </p>
          <p xml:id="i-R8XmUq2P23SD53qBWP6Xu7">
            4 Förutsättning för integration
          </p>
          <p xml:id="i-UQgjE9wN2yfR4RsM2r6Kah">
            En förutsättning för en levande region i hela Öresundsområdet
            är stabila spelregler för transporterna. Detta borde stämma de
            ivrigaste anhängarna av sänkta broavgifter till viss eftertanke
            eftersom en förändring i en ände rubbar balansen och försämrar
            förutsättningarna i andra änden. Anhängarna till sänkta broavgifter
            bortser från en grundläggande förutsättning för brobygget, nämligen
            att bron inte ska skattesubventioneras. Vidare leder sänkta bro-
            avgifter till snedvridande miljöeffekter då persontransport över
            bron minskar. Transportnäringen har definitivt behov av alternativa
            möjligheter för sina transporter över sundet liksom man har behov
            av snabbt färdigställd infrastruktur från och till färjelägena.
            Fortsatta snedvridande statliga subventioner till bron hotar den
            fria konkurrensen och därmed fundamentet för en fungerande marknadsekonomi
            som är en förutsättning för tillväxt. Därför måste man ha en helhetssyn
            på frågan om avgifter för transporter över sundet.
          </p>
          <p xml:id="i-TPtN1mapNVkpAZCgAxpcSA">
            4.1 Transportringen är en förutsättning för stark Öresundsregion
          </p>
          <p xml:id="i-U1aeo9YkkhFHGGAtstaj59">
            I Öresundsregionen måste den optimala infrastrukturen sökas för
            att gynna tillväxten i regionen och utbytet mellan de båda länderna.
            Det är på så sätt integrationen påskyndas. Det väsentliga kan
            ju inte vara hur många bilar som går över Öresund utan hur många
            personer som på olika sätt kan passera sundet och bidra till den
            ökade integrationen. Ett blomstrande näringsliv, utbildningsmöjligheter,
            kulturellt utbyte, aktiv fritid etc ska finnas i hela regionen.
            Då måste det slås fast att det är bra med så många förbindelser
            som möjligt. De nu befintliga förbindelserna som är garanten för
            själva ringen, bron och färjeförbindelserna Helsingborg-Helsingör
            måste därför säkerställas
          </p>
          <p xml:id="i-NMiLLAVp1MeJ2T3Hn3RrHk">
            2000/01:c999
          </p>
          <p xml:id="i-MXSpWJ1h5R3VtLKV8LzKDC">
            21
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0004.pdf"/>
          <p xml:id="i-FVF4fVZYq7xudSGYYWz9ge">
            2001/02:N229
          </p>
          <p xml:id="i-Hu8hSnJWWox7MdzsDVhne">
            12
          </p>
          <p xml:id="i-WeJH5BWV5G4CqqBvpTT4XE">
            och utvecklas. Om en av förbindelserna skulle kapas skulle det
            ge ett U med avsevärt reducerad förmåga till kommunikation och
            tillväxt. Det finns exempel på oförutsedda händelser som exempelvis
            kraftiga vindar, blixthalka och andra naturfenomen som skulle
            kunna innebära att bron spärrades av under en avsevärd tidsrymd
            — för att inte tala om vad en större olycka på bron skulle kunna
            innebära. Det finns flera ex. på liknande olyckor i historien.
            Tjörnbron raserades av ett grekiskt tankfartyg 1980. 1996 utbröt
            en brand i tunneln under Engelska kanalen. Det tog ca ett halvår
            innan lastbilstrafik kunde köras genom tunneln igen. Mont Blanc-tunneln
            har också eldhärjats. Detta skedde i mars 1999. Den beräknas inte
            öppna förrän tidigast i vår, d.v.s. ca två år senare. Överstyrelsen
            för civil beredskap, ÖCB, kom i slutet av förra året ut med studien
            Avbrott i den fasta Öresundsförbindelsen. I denna fastslås bl.a.
            att ett avbrott i den fasta förbindelsen skulle innebära stora
            transportproblem för hela regionen vars ekonomiska konsekvenser
            förväntas bli betydande. Det finns i dagsläget inte någon direkt
            handlingsberedskap ifall ett avbrott skulle inträffa. Det säger
            sig självt att situationen självklart skulle förvärras avsevärt
            om färjeförbindelserna över sundet inte skulle kunna operera full
            ut. Ett avbrott skulle påverka själva integrationsarbetet. De
            olika näringarna som är beroende av transporter över sundet och
            överhuvudtaget förtroendet för regionens leveranssäkerhet och
            utvecklingsförmåga skulle skadas av ett avbrott. Att hålla samman
            transportringen med dess utvecklingspotential måste ses som en
            förutsättning för näringslivet och för investeringar i norra Öresundsområdet.
            Skulle man tappa den norra delen kommer investeringsviljan att
            sjunka vilket direkt skulle dämpa tillväxttakten och möjligheterna
            att utveckla hela regionen. Det är viktigt att understryka att
            det inte får utvecklas en osund utslagningstävling mellan de två
            olika transportlederna över sundet. Det handlar istället om att
            man med lika konkurrensvillkor ska ha förutsättningar att utvecklas
            och vid behov komplettera varandra. Det finns ett ömsesidigt beroendeförhållande
            mellan transportlederna och det gäller att inte fördärva för den
            ena eller den andre.
          </p>
          <p xml:id="i-HB1JZFdxmm16awGvSZNVxo">
            4.2 Färjetrafiken förutsättning för hållbar integration
          </p>
          <p xml:id="i-YGRNCkUBYxvanQRvwpR3pk">
            Av de rapporter som hitintills presenterats om brotrafiken framkommer
            det att trafikutvecklingen är enligt planerna med en mer positiv
            utveckling av tågtrafiken än förväntat. Avseende bil- och lastbilstrafiken
            har brokonsortiet genom olika kampanjer och rabatter sökt öka
            trafiken. Samtidigt har en minskning av trafiken via färjeförbindelsen
            Helsingborg-Helsingör kunnat avläsas. Och det är här vi har problematikens
            kärna. Om det förs en avgiftspolitik som leder till konkurrenssnedvridningar
            kan transportringen hotas. En transportled kan komma att kapas
            till förfång för utvecklingen i hela regionen. Integrationsfrågan
            är den allvarligaste aspekten av hotet mot färjetrafiken. Försämrade
            kommunikationer i norra Öresundsregionen, reducerar de
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0005.pdf"/>
          <p xml:id="i-4TgnF7RwEabCMegaTeS8bV">
            positiva effekterna av integrationen för såväl norra Själland
            som för Skåneregionen men också för länderna som helhet. De dåliga
            förbindelserna mellan Malmö och Köpenhamn var tidigare ett hinder
            för integrationen av södra Öresundsregionen och detta problem
            riskerar nu att i stället drabba de norra delarna. Så får det
            inte bli. Att den första tidens festyra kring bron nu lagt sig
            får inte leda till oöverlagda beslut som kan få förödande konsekvenser
            för regionen. Svenska ministrars ständiga upprepande av nödvändigheten
            att sänka broavgifterna kan vara lättköpta populistiska krav men
            skulle i sin förlängning kunna leda till allvarliga konsekvenser
            för hela regionen. Därför bör lagt kort ligga, och trafikutvecklingen
            över bron bör utvärderas först om några år då brokonsortiet själva
            bedömer att transportarbetet över bron funnit sin rätta nivå.
          </p>
          <p xml:id="i-8yMiT3uoiVqAuhXp4xaruo">
            4.3 Hela Öresund måste få möjlighet att utvecklas
          </p>
          <p xml:id="i-zv2cAyo5DU1nJBYpUNwnJ">
            Öresundsregionen måste ses som en helhet. När det gäller transportpolitiken
            i området måste man därför väga in de fortsatta möjligheterna
            till färjetrafik mellan Helsingborg och Helsingör. Öresundsregionen
            består både av en sydlig och nordlig del. Så länge vi inte har
            en fast förbindelse Helsingör-Helsingborg måste den befintliga
            färjeförbindelsen vårdas och åtminstone också fortsättningsvis
            ha samma konkurrensvillkor som gäller för transporter över Öresundsbron.
            En fungerande, transport-O-ring mellan Helsingör, Helsingborg,
            Köpenhamn och Malmö är som tidigare påpekats nödvändig för en
            lyckad integration och för fortsatt tillväxt. Därför är en högkvalitativ
            färjetrafik med hög frekvens på avgångarna mellan Helsingör och
            Helsingborg oerhört viktig. I sammanhanget kan också påpekas att
            Helsingborg-Helsingör-leden är den smalaste delen av sundet. Sverige-Danmark
            ligger här bara 4 kilometer från varandra, och det skulle onekligen
            förete sig synnerligen märkligt om här inte fanns en stadig förbindelse.
            Inte minst måste godstrafiken ha fortsatta möjligheter att gå
            via färja. De investeringar som skett i Helsingborg-Helsingör-området
            har givetvis också utgått från de broavgifter som fastställts.
            Stabila spelregler för näringslivet är något som ofta efterlyses,
            och här är ett exempel där instabilitet och nya villkor kommer
            att kunna rubba mycket i ofördelaktig riktning. Det måste också
            miljömässigt vara avsevärt fördelaktigare att ha bibehållen färjetrafik
            än att ta ned gods till Malmö och transportera det vägledes över
            sundet. Påminnelserna om effekterna av människans påverkan på
            klimatet kommer allt tätare. De internationella åtagandena om
            minskning av koldioxidutsläppen är många men resultaten magra.
            Att i detta läge genom subventioner ytterligare spä på utsläppen
            genom stimulerad biltrafik är definitivt fel riktning ur miljösynpunkt.
            Istället bör man vidmakthålla paritetsavtalet som ger underlag
            för såväl tågtransporter över bron som gods- och persontransporter
            via färja. Med flera ekonomiskt hållbara alternativa transportvägar
            får vi också ett robust och tillförlitligt transportsystem. Detta
            är extra viktigt då bron enligt
          </p>
          <p xml:id="i-FXdFZq7T2c4HvT8v8Jebhd">
            2000/01:c999
          </p>
          <p xml:id="i-VZUB3B1tR5R6ovM6NN6PWr">
            13
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0006.pdf"/>
          <p xml:id="i-E8AkTzQmGoYR63QhLzA5zX">
            2001/02:N229
          </p>
          <p xml:id="i-3fEfDb7HSuJDFP4Jc1LJsZ">
            14
          </p>
          <p xml:id="i-4q3PR8TFr1TRRU3WgQhzMT">
            prognoser kommer att vara stängd för lastbilstrafik ett tjugotal
            dagar per år på grund av höga vindstyrkor. Och det finns som tidigare
            tagits upp fler möjligheter till trafikstörningar på bron. Konsekvenserna
            av att avhända sig alternativa trafikleder är ur den aspekten
            oöverblickbara. Det kan också konstateras att en utveckling som
            leder till att färjetrafiken läggs ned kan vara irreversibel.
            Den personliga kompetens och det kapital som är nedlagt i transportarbetet
            Helsingborg-Helsingör kan inte återskapas i en handvändning. Tvärtom
            skulle en sådan utveckling leda till ett permanentande av regionen
            som ett U, vilket vore en hämsko för hela integrationsarbetet.
          </p>
          <p xml:id="i-Ki7fq8D1iWMUxpFuW3p6vX">
            4.4 Transportlederna till och från Helsingborg och Helsingör
          </p>
          <p xml:id="i-AcyBmChs3fjXoXaDzuQEs4">
            Det är angeläget att transportlederna till och från angöringarna
            på respektive sida av Öresund fungerar. Särskilt viktig är E 4:an
            som bland annat utgör huvudstadens och Mälardalens vägförbindelse
            till södra Sverige, Öresunds regionen och kontinenten. Motorvägsstandard
            innebär säkra, snabba och tillförlitliga förbindelser med hög
            kapacitet. I synnerhet när det gäller trafiksäkerheten på hårt
            trafikerade sträckor är motorväg att föredra framför lägre vägstandard.
            Sveriges 140 mil motorvägar rymmer 10 procent av trafikarbetet
            men svarar för endast 4 procent av alla dödsolyckor. Den del av
            E 4:an i södra Sverige som ännu inte är motorväg är en av landets
            mest olycksdrabbade vägsträckor. Under 1990-talet har trafiken
            på de aktuella vägsträckorna skördat många dödsoffer. Mot bakgrund
            av vägsträckans trafiksäkerhetsmässiga brister i kombination med
            E 4:ans stora nationella betydelse är det nödvändigt att vägen
            snarast byggs om till motorväg på hela sträckan söder om Jönköping.
            Riksdagen har tidigare fastställt en infrastrukturplan som omfattade
            flera viktiga väg- och järnvägsinvesteringar. Förutom motorväg
            på hela sträckan mellan Jönköping och Helsingborg togs beslut
            om bland annat följande
          </p>
          <p xml:id="i-2jGvPizfkLC5q8Gd7cdK55">
            projekt: e Färdigställande av motorväg på hela sträckan mellan
            Malmö och Göteborg e Färdigställande av motorväg på hela sträckan
            mellan Stockholm och Jönköping
          </p>
          <p xml:id="i-TyqE7PkKNhU8NkjYBwsAUT">
            e Motorväg på delar av E 18 samt delar av sträckan Örebro—Södertälje
            « Höga kusten-bron « Arlandabanan e Botniabanan
          </p>
          <p xml:id="i-Uo5WaJz3PuyyB27ceJ5Pzr">
            I dag kan man konstatera att alla ovanstående investeringar genomförts
            eller är på god väg att genomföras, utom just den utbyggnad av
            E 4:an genom södra Sverige som ett enigt trafikutskott i riksdagen
            begärde. De nödvändiga förbättringarna av E 4:an handlar dessutom
            om mer än att knyta samman olika svenska regioner med en trafiksäker
            väg. De sträckor av
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0007.pdf"/>
          <p xml:id="i-WNEUbNPiU15D2tcvoa1ZwE">
            E 4:an i södra Sverige som ännu inte är motorväg utgör idag de
            enda felande länkarna i ett i övrigt allt mer trafiksäkert motorvägssystem
            som förbinder Sverige med större delen av övriga Europa. En detalj
            i detta sammanhang — men en nog så viktig detalj — är skyltningen
            utefter E 4. Att Vägverket fortfarande inte tillåter en korrekt
            skyltning som redovisar avståndet till Köpenhamn beroende på vilken
            väg man tar — via Malmö eller Helsingborg — är obegripligt. En
            korrekt avståndsredovisning är en självklar trafikantupplysning.
            Också på den danska sidan av sundet är det nödvändigt med förbättringar
            av vägstandarden. I dagsläget är delar av vägbanan söderut från
            Helsingör endast fyrfilig. I en plan för en fungerande O-ring
            ingår givetvis även denna sträcka som en central del. En uppgradering
            av vägen söderut från Helsingör från fyra till sex filer ligger
            dock med planerad start först år 2004. Det är av vikt att utbyggnaden
            och förbättringen även på den danska sidan inte dröjer. Detta
            vore ett angeläget ärende för bilaterala överläggningar med respektive
            lands trafikministrar.
          </p>
          <p xml:id="i-X3A7Bm5LK7ksiJESuvJrUK">
            5 Broavtalet och pariteten
          </p>
          <p xml:id="i-FpJFVC7KBT1HPoJjoNTAPR">
            Skrivningen i det folkrättsligt bindande broavtalet om paritet
            mellan ärjetaxor och broavgifter är tydlig. ”Färjetaxan ska vara
            utgångspunkt för broavgifterna.” Avtalet är resultatet av en strävan
            från såväl dansk som svensk sida att bibehålla flera kommunikativa
            vägar över Öresund och att inte öröda möjligheterna till en integration
            av hela Öresundsregionen. Integrationen avgörs inte av hur många
            bilar som förflyttar sig på bron utan snarare av hur många personer
            som förflyttar sig mellan länderna med hjälp av det totala trafikutbud
            som erbjuds över Öresund. Att gå ifrån gällande broavtal, som
            är en av förutsättningarna för hur aktörerna i regionen, bl a
            rederierna planerar sina investeringar och sin verksamhet, skulle
            få förödande konsekvenser för statsmakternas trovärdighet. Det
            vore ytterst oroande och beklagligt om staten inte ska kunna stå
            för gjorda uppgörelser och stabila spelregler.
          </p>
          <p xml:id="i-HBe1eAUxmBpZwtp1und16n">
            5.1 Statliga garantierna till brokonsortiet
          </p>
          <p xml:id="i-NzFXoPGYxvbBfg8yDdfbPC">
            Banverket och Vägverket har varit ålagda av riksdagen att låna
            pengar för att finansiera underskott i Svedabs verksamhet. Beslut
            om detta fattades av riksdagen den 6 december 2000. Banverket
            och Vägverket fick en ram om 310 miljoner kronor för upplåningen.
            Hittills har upplåningen uppgått till ca 85 miljoner kronor vardera
            för Vägverket respektive Banverket. Totalt 170 miljoner kronor.
            Lånen har tagits upp hos Riksgäldskontoret. Kostnaden för räntorna
            har också lånats upp. Pengarna inbetalades till Svedab som ett
            kontant aktieägartillskott.
          </p>
          <p xml:id="i-W73kGvSrYfVmg53RLnVRYW">
            2000/01:c999
          </p>
          <p xml:id="i-J61ARLm8Gsu3SdZM5gs2SY">
            15
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0008.pdf"/>
          <p xml:id="i-53k1vEujjx2RwhdZRknucP">
            2001/02:N229
          </p>
          <p xml:id="i-FKmzvUw64Gah56WDaJzs58">
            16
          </p>
          <p xml:id="i-Bubci19vEA3beSZBXF6eL2">
            Våren 2001 beslöt riksdagen enligt regeringens tilläggsproposition
            att förändra utformningen för Vägverket och Banverkets åtaganden
            gentemot Svedab. Numera har Vägverket och Banverket en ”oåterkallelig
            förpliktelse” gentemot Svedab och ”förbinder sig att lämna årliga
            aktieägartillskott för att skydda Svedabs egna kapital”. I praktiken
            innebär det att inga kontanta medel byter ägare utan att Svedab
            har en fordran på Vägverket och Banverket i form av något som
            kan liknas vid en revers. Denna kommer sannolikt att redovisas
            som en tillgång och därmed vara en del av det egna kapitalet.
            Storleken på denna betalningsutfästelse ökar i takt med Svedabs
            underskott. Men ingen negativ effekt uppstår i dagsläget för de
            respektive verkens ekonomiska ställning. Hade dessa statliga betalningsutfästelser
            inte funnits hade dock Öresundsbron varit tvungen att söka ekonomiskt
            stöd på annat sätt. Det är fullt klart att det åtminstone har
            förekommit ett fall av indirekt subvention i samband med det kontanta
            aktieägartillskottet om 170 miljoner kronor som skedde för räkenskapsåret
            2000. Något som är ställt utom allt rimligt tvivel är att staten,
            och i slutänden skattebetalarna, ställs inför en risk att behöva
            uppfylla betalningsutfästelserna som är gjorda av Vägverket respektive
            Banverket. Denna risk kan uppskattas att under fem år bli någonstans
            mellan 500 och 2.000 miljoner kronor. Detta kommer att drabba
            satsningarna på vägar och järnvägar. De oåterkalleliga betalningsutfästelserna
            gör också att Svedab i princip kan driva verksamheten utan att
            behöva tänka på konsekvenserna av stora underskott, något som
            alla andra företag måste göra. Så här långt kan man dra slutsatsen
            att den prissänkning som genomförts med hjälp av olika rabatter
            ej lett till omfattande ökat trafikflöde. Kontentan av detta är
            att ekonomin i projektet försämrats, dvs. risken överförs alltmer
            till framtida skattebetalare. Att laborera med en princip för
            taxesättning som skapades för att nå balans med färjetrafiken
            i norra Öresund synes vara en vansklig för att inte säga ekonomiskt
            farlig väg att gå. Att som nu också börja rabattera den tunga
            trafiken är ett direkt brott mot fastlagda principer. I riksdagens
            trafikutskotts senaste betänkande från den 23 november 2000 slås
            avseende trafikantavgifter återigen fast att ”vid fastställande
            av taxorna för vägtrafiken är nivån för färjetaxorna vid Helsingborg-Helsingör
            utgångspunkt”. Vidare skriver utskottet bl a att man vill klargöra
            att för att en förändring av dessa grundläggande förutsättningar
            för prissättningen skall vara möjlig krävs ett nytt avtal med
            Danmark.
          </p>
          <p xml:id="i-SwmnUVeDmZMPc5wVBT5Ygb">
            5.2 Farledsavgifterna
          </p>
          <p xml:id="i-RjJyCuR2MAgagc5ybjghEZ">
            Som tidigare nämnts bygger broprojektet på paritetsavtalet. Lika
            konkurrensvillkor ska gälla mellan bro och färjelinjer. Ytterligare
            ett exempel på när denna princip blir lidande är att avgifterna
            till svenska staten blir högre om en järnvägsvagn transporteras
            med färja än om den körs över sundet via bron. Detta beror på
            att staten via Banverket subventionerar bron genom att fördela
            Öresundsbroavgifterna på hela järnvägsnätet. Färjelinjerna mellan
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0009.pdf"/>
          <p xml:id="i-91khgioFkrQVaeLTdFX8Ro">
            Helsingborg och Helsingör påläggs dessutom en farledsavgift vars
            motsvarighet bron slipper. En avgift för de kostnader som uppstår
            genom trafiken vore givetvis naturlig och inte särskilt problematisk
            om den påverkade alla berörda parter lika, men så blir alltså
            inte fallet när Öresundsbron på detta vis subventioneras av Banverket.
            När det dessutom är så att de avgifter som tas ut av färjetrafik
            är högre än de egentliga kostnader som uppstår framstår det hela
            som än mindre rimligt. I båda fallen handlar det om att kostnaderna
            för ett trafiksystem fördelas generellt på alla användare — och
            inte utifrån kostnader eller utnyttjande. Situationen leder till
            betydande skevheter för färjerederierna som i stor utsträckning
            konkurrerar med bron om samma transporter. Denna konkurrens måste
            få ske på lika villkor — annars kommer färjetrafiken att utarmas.
            Alla fördelar som tilldelas bron måste därför motsvaras av likvärdiga
            fördelar för andra trafikalternativ.
          </p>
          <p xml:id="i-8ijqtUWB1Wk7VtZZ8o2Bk">
            6 Pluralism och mångfald nödvändigt för sund näringslivsutveckling
          </p>
          <p xml:id="i-FEdZNsQQk8qSsQ6APVRMk4">
            Betydelsen av att nu inte rubba spelreglerna för aktörerna i
            Öresundsregionen kan inte underskattas. Skrivningen i broavtalet
            om paritet mellan färjetaxor och broavgifter tillkom inte av en
            slump. Den är resultatet av en strävan från såväl svensk som dansk
            sida att bibehålla flera kommunikativa vägar över Öresund och
            att inte föröda möjligheterna till en integration av hela Öresundsregionen.
            En fungerande transportring mellan Helsingborg och Helsingör,
            Köpenhamn och Malmö är värdefull och nödvändig för en lyckad integration.
            Därför är en högkvalitativ färjetrafik med hög frekvens på avgångarna
            mellan Helsingborg och Helsingör lika viktig som en bra förbindelse
            mellan Malmö och Köpenhamn. En tågtunnel är ett välkommet inslag
            på sikt — men det måste också finnas en fungerande förbindelse
            fram tills en sådan kommer till stånd. För att klara detta gäller
            att de spelregler som uppställdes som en förutsättning för Öresundsbron
            får fortsätta att gälla. Alternativa färdvägar är även nödvändigt
            för att framtida prissättningar ska ligga på nivåer som är acceptabla
            för resenärerna och därmed en förutsättning för integrationen.
            Om endast ett färdalternativ skulle överleva skulle den kvarvarande
            aktören kunna agera utifrån ett monopolistiskt perspektiv vid
            sin prissättning. Prissättningen skulle därmed kunna bli mycket
            snedvriden. Om priserna pressas ned på det vis som nu sker kan
            det förvisso innebära vissa kortsiktiga fördelar för kunderna,
            men i förlängningen skulle det alltså kunna vara mycket skadligt
            för det som nu håller på att byggas upp i Öresundsregionen.
          </p>
          <p xml:id="i-88bi38FPmbnyCY78evvUym">
            2000/01:c999
          </p>
          <p xml:id="i-RmrYnznxSrJjAuaZLkXAra">
            27
          </p>
          <pb facs="riksdagen-motions-pdf/data/200102/mot_200102_N_0229/mot_200102_N_0229-0010.pdf"/>
          <p xml:id="i-9Knw2qidQLPBdLNSmGYL74">
            2001/02:N229
          </p>
          <p xml:id="i-XdoUgAEKEAwB21X3wBw8z7">
            18
          </p>
          <p xml:id="i-T3dPXEbHGp2AciHAJGKKf4">
            6.1 Statliga infrastrukturinvesteringar klart lägre i Helsingborg
            även exklusive bron
          </p>
          <p xml:id="i-EQg7ktAMo7tTviQits5rEv">
            En studie av de statliga investeringarna på vägar, järnvägar
            och flygplatser i Malmö och Helsingborg ger snabbt en tydlig bild.
            Infrastruktursatsningarna i Malmö var totalt under åren 1990-2000
            över två och en halv miljard kronor. I Helsingborg låg samma summa
            under 0,4 miljarder kronor, d.v.s. ca en sjättedel av de statliga
            investeringarna i Malmö. Och då är inte investeringarna för Öresundsbron
            inräknade dessa siffror.
          </p>
          <p xml:id="i-XPJqmoiUy3ECjnmncHerdZ">
            6.2 Utvecklingsprognoserna i regionen
          </p>
          <p xml:id="i-RhqXfVQmvLJsr31UXvgsBv">
            Utvecklingsprognoserna för sysselsättningen och näringslivet
            i Skåne är generellt mycket ljusa och överstiger rikssnittet.
            Men det står dock lika klart att det finns tydliga skillnader
            inom de olika områdena i Skåne. Och det är inte helt förvånande
            Malmö som antas ligga i topp och åtnjuta den största delen av
            utvecklingen på den svenska sidan av Öresund. Detta är i dagsläget
            givetvis mycket glädjande för näringen i Malmö, men det gäller
            att hela Öresundsregionen får förutsättningar att ta del i tillväxten.
            Enligt Arbetsförmedlingens prognos för arbetsmarknaden i Skåne
            2001 förutser de företag som deltagit i undersökningen att sysselsättningen
            i Malmö kommer att öka med 4,3 20 medan den i Helsingborg förväntas
            öka med 3,3 26. Om den nordligare delen av Öresund inte tillåts
            verka under samma förutsättningar som den södra kommer denna skillnad
            att öka. Och detta skulle i förlängningen innebära en kraftig
            förlustaffär för hela
          </p>
          <p xml:id="i-J1CUg8TpYp3C81xTX6nggv">
            Öresundsregionen.
          </p>
          <p xml:id="i-93ibWHVFJv2ANQQhw4kXBR" type="date">
            Stockholm den 30 september 2001
          </p>
          <div xml:id="i-7v6i4iTuYA2V4j9JcDM6Y7" type="signatureBlock">
            <list xml:id="i-Evxpet84kmfFWEA3whCDrV">
              <item xml:id="i-12PWVLpWZWtvJ3VgPgdk49" who="i-D6pTBvn9TaGwrvt4eGjtdS" type="signature">
                Kenneth Lantz (kd)
              </item>
            </list>
          </div>
        </div>
      </div>
    </body>
  </text>
</TEI>
