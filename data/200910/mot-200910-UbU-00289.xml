<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00289">
  <teiHeader>
    <fileDesc>
      <titleStmt>
        <title>Statligt huvudmannaskap för skolan</title>
        <author corresp="i-HUjSZiwF294s3waLDaSH8f">av Agneta Berliner m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statligt huvudmannaskap för skolan</title>
          <idno type="rdwebb">GX02Ub289</idno>
          <rs type="number">Ub289</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub289/text</ref>
          <ref type="dokument_url_html">http://data.riksdagen.se/dokument/GX02Ub289</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub289</ref>
          <ref type="doc">http://data.riksdagen.se/fil/A8B5162A-2B05-4A8B-8030-C8744F9C8A65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PgFmQb7j46ugY8kcBkwggS" type="signed"/>
        <correspContext corresp="i-PgFmQb7j46ugY8kcBkwggS">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-A1WkfiAbmndDMThhAvrWEm"/>
          <note type="signatory" corresp="i-Lkf5FvD1gchUCpgYWfTFLh"/>
        </correspContext>
        <correspAction xml:id="i-NxtQUpHKJrwyiuZ79wStE6" type="numbering">
          <date when="2009-10-07"/>
        </correspAction>
        <correspAction xml:id="i-ARGk7heHx2YB7k5AWkpisa" type="submission">
          <date when="2009-10-05"/>
        </correspAction>
        <correspAction xml:id="i-6aAfZy8pW4aHW99fFiw3eN" type="transfer">
          <date when="2009-10-04"/>
        </correspAction>
        <correspAction xml:id="i-JBh5iKsig4SgjvecDVQB8w" type="assigned"/>
        <correspContext corresp="i-JBh5iKsig4SgjvecDVQB8w">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LPN9SoiZRLyE1eNLa2tLh" type="motBody">
        <div xml:id="i-EyEqEQEaSzuYuV9Tvd7hs1" type="motProposal" subtype="förslag">
          <head xml:id="i-vnndmM6WPpxZFs6zHHhTa">
            Förslag till riksdagsbeslut
          </head>
          <p xml:id="i-8KQ3Lods5NxFB4XCmJbp8t">
            Riksdagen tillkännager för regeringen som sin mening vad som
            anförs i motionen om att utreda och ta fram förslag på formerna
            för en modern skola med staten som huvudman, där kvalitet och
            likvärdighet säkras genom statlig finansiering, nationella mål,
            utvärderingar och tillsyn.
          </p>
        </div>
        <div xml:id="i-8xNdhk1M8egKSppRw9XpbQ" type="motContent">
          <head xml:id="i-DKx47TMS3BJFGjcjzmZHXR" type="h1">
            Motivering
          </head>
          <p xml:id="i-UHcEZhbMdRBSJF4rsF6cp9">
            Problemen med det kommunala huvudmannaskapet för skolan syns
            extra tydligt nu i lågkonjunkturen. Många kommuner har svårt att
            bära skolan när det går ekonomiskt dåligt. Då finns det en tydlig
            rättviseaspekt i att staten ska garantera att alla elever får
            en bra utbildning. Dagens problem accentuerar en mångårig utveckling
            mot en skola som inte är likvärdig. Vi anser därför att det är
            hög tid för en övergång till ett modernt statligt huvudmannaskap
            för skolan.
          </p>
          <p xml:id="i-M9CRkk1zTSC9zrfRqEsUVh">
            Skollagen är mycket tydlig: Alla barn och ungdom ar skall, oberoende
            av kön, geografisk hemvist samt soci ala och ekonomiska förhållanden,
            ha lika tillgång till utbildning i det offentliga skolväsendet
            för barn och ungdom. Utbildningen skall inom varje skolform vara
            likvärdig, varhelst den anordnas i landet. Detta är en av grundpelarna
            i skollagen.
          </p>
          <p xml:id="i-XmZSXh3va8yjEXpRm8Ux1G">
            Skillnaden mellan skolorna har dock sedan kommunaliseringen på
            1990-talet ökat när det gäller betyg, resurser och behöriga lärare.
            Vi kan inte längre tala om en likvärdig skola, och detta får givetvis
            återverkningar på hur väl eleverna når målen. Sedan 1990-talet
            har måluppfyllelsen i svensk skola sjunkit. Både Skolverket och
            OECD påtalar att svensk skola presterar väsentligt lägre resultat
            än för 15 år sedan. Detta beror inte enbart på kommunaliseringen,
            men många av de farhågor som fanns för kvalitetsförsämringar har
            besannats.
          </p>
          <p xml:id="i-4At3WDiM4eKDRtqhz5NRB2">
            Lokala förhållanden kan till viss del förklara att kommunerna
            behöver avsätta olika mycket pengar till skolan. Det kan dock
            ifrågasättas om det är barnens behov som styr när en kommun sätter
            behovet per barn och år till drygt 111 000 kronor, medan en annan
            bara satsar 65 000 kronor. Så var dock fallet 2008 enligt Skolverkets
            statistik. Vi menar att de resurser som satsas på en elev inte
            ska variera beroende på var eleven råkar bo, utan beroende på
            vilka behov eleven har.
          </p>
          <p xml:id="i-XeW9PwDi7mUGHrbD17uJAi">
            En tanke med kommunaliseringen var att besluten skulle fattas
            lokalt. Resultatet blev dock att den politiska detaljstyrningen
            ökade, att fler hierarkier byggdes samt att lärare och rektorer
            fick minskat inflytande. Att lagstiftningen dessutom riktar sig
            både till kommunen och till lärare/rektor skapar otydlighet om
            var ansvaret ligger. De senaste tjugo åren har det funnits en
            tydlig tendens i Europas andra länder mot ökad decentralisering
            i skolväsendet. Den har dock handlat om att flytta ner makt till
            den enskilda skolan, snarare än till lokala myndigheter. Parallellt
            har också olika system för tydligare ansvarstagande utformats,
            det vill säga tydligare krav på att redovisa hur resurser används
            och vilka resultat som nås. Vi anser att även den svenska skolan
            skulle gynnas av färre hierarkier och ökad tydlighet gällande
            styrning och ansvarsfördelning. Vi är övertygade om att lärare
            och skolledning själva klarar att tolka de nationella styrdokumenten
            och att det inte behövs några politiska mellanled mellan stat
            och skolor.
          </p>
          <p xml:id="i-GAAihfv7zkUhszGbHSm4rw">
            Det borde vara självklart att bostadsorten inte ska spela någon
            roll för vilken kvalitet på utbildningen som en elev får. Det
            borde också vara självklart att ett betyg motsvarar samma kunskapskrav
            oavsett var i Sverige man bor. Rapporter från Skolverket, SCB
            och Riksrevisionen visar dock att stödet till elever varierar
            mycket mellan kommuner och att betygskraven är olika, ibland även
            inom samma kommun. Vi menar att en likvärdig skola inte kan vara
            beroende av kommunens ekonomi eller kommunala beslutsfattares
            ambitionsnivå och intresse.
          </p>
          <p xml:id="i-4Ay7HjSJrkcSXYxzrTLPBx">
            I den skolpolitik som nu förs ingår många inslag som ska förstärka
            den statliga styrningen. Exempel på detta är tydligare nationella
            kunskapskrav i olika årskurser, fler nationella prov, distinktare
            betygssystem, vassare statlig inspektion, skärpning av statliga
            behörighetsregler för lärare och skolledare, rektorsutbildning,
            införande av en statlig lärarauktorisation och en ny lärarutbildning.
            Att många kommuner i hög utsträckning har monterat ned den kontinuerliga
            fortbildningen för svensk lärarkår, har också lett till att regeringen
            tagit initiativ till Lärarlyftet, som innebär att staten direktriktar
            ca 1 miljard kronor varje år för fortbildning av kommunalt anställd
            personal.
          </p>
          <p xml:id="i-25gmDfaaWBt3o6Qd4h4C1b">
            Vi ser ett statligt huvudmannaskap och en statlig finansiering
            av skolan som avgörande instrument för att säkra rätten till ekonomisk
            likvärdighet och en likvärdig utbildning. En statlig finansiering
            av skolan gör också att resurser på ett rättvist sätt kan reserveras
            för barn med särskilda behov över hela Sverige så att de får likvärdiga
            möjligheter oavsett var de bor. En statlig finansiering underlättar
            även valfriheten genom att kommuner inte, som idag, ges möjlighet
            att motverka etablering av friskolor som uppfyller kvalitetskraven.
          </p>
          <p xml:id="i-829zqsxMLUFeCLhmFaVPjq">
            Regeringens satsningar på nationella mål, utvärderingar och tillsyn
            är viktiga verktyg för staten för att säkra kvaliteten i hela
            den svenska skolan. Med en skola under nationellt ansvar garanteras
            i ännu större utsträckning rättigheten för alla barn att få en
            likvärdig skolgång som ger nödvändiga kunskaper. Sveriges 290
            kommuner är olika men det får inte vara ett argument för att elever
            i Sverige inte ges en likvärdig utbildning. Vi vill därför att
            staten tar över huvudmannaskapet för och finansieringen av skolan.
          </p>
          <p xml:id="i-AU93MeHFQbNB5k8kLwMos1">
            Detta är en omfattande reform som bör genomföras först efter
            grundligt förarbete. En statlig utredning bör därför tillsättas
            för att ta fram förslag på formerna för en modern skola med staten
            som huvudman, där kvalitet och likvärdighet säkras genom statlig
            finansiering, nationella mål, utvärderingar och tillsyn. En utredning
            som utgår från framtidens behov och barnens rätt till likvärdig
            utbildning i hela Sverige, och där arbetet i utredningen sker
            utan att man sneglar tillbaka till det tidigare delade huvudmannaskapet.
            Detta bör riksdagen ge regeringen till känna.
          </p>
        </div>
        <div xml:id="i-8pKkqQqxXtR6gCZSZAJZMw" type="signatureBlock">
          <list xml:id="i-Q8GNhZjBdnp37gmY79pBqk">
            <item xml:id="i-mmyB9HAxP7vnWiBDEMukK" who="i-HUjSZiwF294s3waLDaSH8f" type="signature">
              Agneta Berliner (fp)
            </item>
            <item xml:id="i-2CduEyEATDozYu37umaW2y" who="i-A1WkfiAbmndDMThhAvrWEm" type="signature">
              Hans Backman (fp)
            </item>
            <item xml:id="i-AQubBdMbT8XupvYD4TYueQ" who="i-Lkf5FvD1gchUCpgYWfTFLh" type="signature">
              Camilla Lindberg (fp)
            </item>
          </list>
        </div>
      </div>
    </body>
  </text>
</TEI>
