<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01187">
  <teiHeader>
    <fileDesc>
      <titleStmt>
        <title>om åtgärder för att förbättra arbetsmiljön.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att förbättra arbetsmiljön.</title>
          <idno type="rdwebb">FW021187</idno>
          <rs type="number">1187</rs>
          <ref type="dokument_url_text">http://data.riksdagen.se/dokument/FW021187/text</ref>
          <ref type="dokument_url_html">http://data.riksdagen.se/dokument/FW021187</ref>
          <ref type="dokumentstatus_url_xml">http://data.riksdagen.se/dokumentstatus/FW021187</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-37cRPNnvNjvxjJ6Ko5dg4t" type="signed"/>
        <correspContext corresp="i-37cRPNnvNjvxjJ6Ko5dg4t">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-UxDubx71tDFGJBQqvNiux2"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1187/mot_1973__1187-001.pdf"/>
      <fw xml:id="i-2B1ASXnnAmAGorH8dyMgsP">
        Mot. 1973:1187 2
      </fw>
      <div xml:id="i-Exdz9n3v5KtJj149htb9Dy" type="motHeader">
        <div xml:id="i-Swr2ht1qBcU9dZzuKfiWBN" type="motTitle"/>
        <div xml:id="i-2vsHcCs7mpzKGqpj5GN5xZ" type="motSubmissionInfo"/>
      </div>
      <div xml:id="i-CbCvrTvF1UE3v4FvYuhUz6" type="motBody">
        <div xml:id="i-AzqdTtaWDk6yUSiNNRUcAh">
          <p xml:id="i-4zEpUuZJz5PGieqcgzqecq">
            Motioner nr 1187—1192 år 1973 Mot. 1973 1187—1192
          </p>
          <p xml:id="i-VU2RLgBUYjrLk48dt7MFbB">
            Nr 1187
          </p>
          <p xml:id="i-5zthdK4WB12j21wrCUc4pR">
            av herr Hermansson m. fl. om åtgärder för att förbättra arbetsmiljön.
          </p>
          <p xml:id="i-DGJZtWHeXAUsX7vx1LgcBZ">
            Arbetsmiljöutredningen har framlagt sitt delbetänkande ”Bättre
            ar- betsmiljö” under trycket av en intensiv opinion på arbetsplatserna.
            Tyvärr måste man konstatera att denna opinion fått ett mycket
            magert svar. Utredningen utmärks mest av att de grundläggande
            elementen i arbetsmiljöproblematiken inte berörs. Utredningen
            vidhåller den föråldra- de synen på arbetsmiljöfrågor som samarbetsfrågor.
            Utvecklingen på arbetsmiljöområdet ses som en följd av en odefinierbar
            och abstrakt teknisk utveckling. Det är inte tekniken som skapar
            nya arbetsmiljörisker — det är ett felaktigt användande av den
            som skapar riskerna. Med en planering i de anställdas intresse
            skulle i stället den tekniska utvecklingen kunna användas för
            att skydda mot hälsorisker på jobbet. Utredningen berör inte de
            viktigaste av de faktorer som skapar hälsorisker på jobbet, nämligen
            den alltmer ökade arbetshetsen som är en direkt följd av kapitalägarnas
            strävan efter största möjliga profit. En hög arbetsintensitet
            leder direkt till ohälsa i form av stressjukdomar och medför indirekt
            ökade risker för olycksfall. Rationaliseringar medför att många
            människor kastas in på nya arbetsuppgifter ofta utan tillräcklig
            introduktion. Ackordshetsen gör att skyddsanordningar ofta försummas.
            Hela denna problematik, som är den centrala på arbetsmiljöområdet,
            undviker arbetsmiljöutredningen att diskutera. Man vågar inte
            göra något ställningstagande till lönesystemets eller skiftarbetets
            betydelse för ar- betsmiljön. Man vågar inte komma med förslag
            till konkreta lagbestäm- melser som skulle kunna utgöra ett skydd
            för de anställda, exempelvis lagstadgade gränsvärden för giftiga
            gaser eller föreskrifter om högsta tillåtna arbetstempo. I stället
            vill man fortsätta i invanda hjulspår och se arbetsmiljön som
            en samarbetsfråga. Det bör sägas klart ut att arbetsmiljön inte
            kan vara en samarbetsfråga så länge vi har en samhällsordning
            där enskilda kapital- intressen tjänar pengar på att utnyttja
            arbetskraften så intensivt som möjligt och där nödvändiga .skyddsanordningar
            är något kostsamt som hotar att minska företagets vinst. Så länge
            som denna samhällsordning består är en god arbetsmiljö något som
            de anställda måste tillkämpa sig i strid mot företagsägarna. Därför
            är det avslöjande att LO:s och SAF:s representanter i allt väsentligt
            kunnat enas i den föreliggande utred- ningen.
          </p>
          <p xml:id="i-Ddcb4AVixrMkHtVjEchhxw">
            Riksdagen 1973. 3 saml. Nr 1187-1192
          </p>
          <pb facs="riksdagen-motions-pdf/data/1973/mot_1973__1187/mot_1973__1187-002.pdf"/>
          <p xml:id="i-FVM2tivSJL8fcnVFwfPYax">
            Yrkesskador
          </p>
          <p xml:id="i-TAcGdo6Y1Jq7wvrDpeoGRy">
            Enligt uppgifter från ILO omkommer ca etthundratusen arbetare
            årligen genom s. k. olycksfall på sina arbeten, ett antal som
            är jämförbart med antalet trafikoffer i världen. Trots detta röner
            de förra liten uppmärksamhet i den allmänna debatten. Bortovaron
            genom yrkesskador är i flera länder 4 å 5 gånger större (i USA
            10 gånger) än den arbetstid som förloras genom strejker. Detta
            uppmärksammas ej heller. Det är strejkerna som är rubrikerna.
            Kostnaderna för de enklast iakttagbara yrkesskadorna, olycksfallen,
            närmar sig, om de indirekta medtages, kostnaderna för försvaret.
            De yrkesskador, som medtages i de flesta länders statistik, dvs.
            olycksfall samt yrkessjukdomar av fysikaliska och kemiska stressfaktorer,
            är självfallet inte en slumpens normalutfall. Det är tekniskt
            och ekono- miskt fullt möjligt att utforma säkra miljöer på samma
            sätt som man kan konstruera säkra kärnkraftverk, månfärder etc.
            Sedan ett halvt århundra- de finns nu en mycket betydande fond
            av teknisk yrkeshygienisk kunskap framför allt i Sovjet och USA.
            Det har gjort det möjligt för båda dessa länder att införa synnerligen
            sträng och detaljerad lagstiftning rörande arbetsmiljöns s. k.
            hygienfaktorer.
          </p>
          <p xml:id="i-ERCBruzdpi9P6ounXah3Go">
            Skyddsombudens utbildning
          </p>
          <p xml:id="i-Y8991oaDAWMikiavvisxwJ">
            Arbetsmiljöutredningen vill förbättra skyddsombudens befogenheter.
            De förbättringar som föreslås är väsentligen skenbara. För att
            skyddsom- buden skall få en starkare ställning krävs att två grundvillkor
            är uppfyllda nämligen 1) en utbildning som gör det möjligt att
            bemöta de argument som presteras av arbetsköparnas expertis och
            2) klart fastställda och lagstadgade gränsvärden och exakta regler
            för arbetsmiljöns utformning som gör det möjligt att i ökad utsträckning
            göra ingripanden i arbets- miljöfrågor på grundval av mätvärden
            och entydiga sakuppgifter. Arbetsmiljöutredningen löser inte utbildningsfrågan.
            Man vill avsätta 16 miljoner kronor, vilka erhålles genom en särskild
            arbetsgivaravgift, till utbildningsändamål. Denna summa är otillfredsställande.
          </p>
          <p xml:id="i-jAnSaqKJefKWdEehPafKG">
            Fackligt institut
          </p>
          <p xml:id="i-QMPji18bnx75gghPsNATpv">
            Väsentlig är också frågan vem som skall handha utbildningen och
            önskemålet att denna måste vara kombinerad med praktisk verksamhet
            och forskning. LO har under det senaste året lagt fram en rad
            rapporter i arbetsmiljöfrågor. Dessa har trots att de icke saknar
            brister väckt långt större debatt och intresse än de dokument
            som lagts fram av officiella organ. En viktig orsak till detta
            torde vara att LO-rapporterna återspeglar erfarenhet från arbetsplatserna.
            Utbildning i arbetsmiljöfrågor är en partsangelägenhet för de
            anställda och verksamheten bör helt bedrivas i facklig regi. Inrättandet
            av ett fackligt institut i arbetsmiljöfrågor som kombinerar utbildning,
            forskning och konkreta undersökningar skulle
          </p>
          <pb facs="riksdagen-motions-pdf/data/1973/mot_1973__1187/mot_1973__1187-003.pdf"/>
          <fw xml:id="i-66h4xdNakmiFkKPXekDRHA">
            Mot. 1973:1187 3
          </fw>
          <p xml:id="i-3i9YrVqgha6ZXvnvT6QBSL">
            skapa ryggrad åt skyddsombudens utbildning. Härigenom skulle
            också kunna skapas en instans till stöd för de anställda i den
            dagliga kampen för bättre arbetsförhållanden. Inrättandet av ett
            fackligt institut i arbets- miljöfrågor bör helt finansieras med
            arbetsgivaravgifter.
          </p>
          <p xml:id="i-DHMBoVQCbjstPugKTZrEP4">
            Skyddsombudens befogenheter
          </p>
          <p xml:id="i-Dk4kyo6dsnGE3DWCRBwxTD">
            Enligt utredningen skall skyddsombuden få rätt att avbryta arbetet
            då ”arbetsuppgiften innebär omedelbar och allvarlig fara för arbetstagares
            liv och hälsa”, Reellt sett torde det på åtskilliga arbetsplatser
            redan nu vara så att de anställda lägger ner arbetet i situationer
            som innebär ”omedel- bar och allvarlig fara”. Detta kan också
            sägas ha stöd i den nuvarande arbetarskyddslagen. Den skrivning
            som utredningen presterar är således mycket snäv och underbygger
            framtida tolkningsstrider där de anställda riskerar att komma
            i underläge. Trots den snäva skrivningen har utredningen velat
            koppla rätten att avbryta arbetet med skadeståndsansvar för både
            skyddsombud och fackförening. Detta innebär reellt en klar försämring
            i förhållande till nuläget från de anställdas synpunkt. Skyddsombudet
            kan slippa skade- stånd om hans ingripande berott på ”ursäktlig
            villfarelse”. Detta innebär att skyddsombuden kan komma att pressas
            till förnedrande ursäkter som allvarligt kommer att försvaga deras
            framtida ställning på arbetsplatsen.
          </p>
          <p xml:id="i-R8vjgZexh32AaQN1GkUrdN">
            Fackföreningen avgörande instans
          </p>
          <p xml:id="i-WzMeRYw6n6cztzbp3AzgnP">
            I förslaget till lag om ändring av arbetarskyddslagen bör hela
            andra stycket utgå i $ 40 b. I stället bör fastställas att fackföreningen
            skall vara den enda instans som har att pröva det berättigade
            i skyddsombuds- åtgärder. Det är de anställdas hälsa som berörs,
            och det bör också vara deras representanter som har beslutanderätten
            i dessa frågor.
          </p>
          <p xml:id="i-NahXuyoaqPzP4ddf1unqXK">
            Full lön vid avbrutet arbete
          </p>
          <p xml:id="i-9PdhZV5Z2Hq5BDF721obk2">
            Utredningen uppmärksammar inte frågan om hur de anställdas ekono-
            miska situation skall tryggas när arbetet stoppas. Innebär driftsavbrottet
            reducerad lön uppkommer lätt situationer där skyddsombudet riskerar
            att hamna i motsatsställning till sina arbetskamrater. Det bör
            därför fastslås att de anställda skall ha rätt till oavkortad
            lön vid driftsavbrott av denna typ. Om det enskilda företaget
            saknar förutsättningar att betala ut lönen — vilket kan bli aktuellt
            på mindre företag — bör en arbetsgivar- finansierad fond träda
            in.
          </p>
          <p xml:id="i-TjEBhEyci5mKkuTETzZhER">
            Arbetarmajoritet i skyddskommittén
          </p>
          <p xml:id="i-GzMgfiYMy3iARRs55A5MQY">
            Skyddskommittéernas ställning bör stärkas i jämförelse med förslaget.
            De anställda bör vara tillförsäkrade majoritet i dessa kommittéer.
            Beslut bör kunna fattas med enkel majoritet. Skyddskommittén bör
            ha rätt att
          </p>
          <pb facs="riksdagen-motions-pdf/data/1973/mot_1973__1187/mot_1973__1187-004.pdf"/>
          <fw xml:id="i-JcbQ8TWetxqELTLi4jFee4">
            Mot. 1973:1187 4
          </fw>
          <p xml:id="i-StyaV5DbL2XUJQuNKfzEAi">
            utforma bestämmelser för arbetsmiljön som har laglig giltighet.
            Överträ- delser av dessa bestämmelser bör således kunna föranleda
            straffansvar. Skyddskommittén bör vara överordnad instans för
            arbetshälsovård och skyddsarbete på arbetsplatsen. För att denna
            ledning skall kunna utövas effektivt bör de som arbetar med skyddsfrågor
            inte vara anställda av företaget. Arbetshälsovården bör snarast
            överföras i landstingsregi, och ett motsvarande huvudmannaskap
            bör prövas för skyddsingenjörer. Detta bör dock förenas med att
            skyddskommittén utövar den omedelbara ledningen av verksamheten.
          </p>
          <p xml:id="i-DXnLSKfSDxYcx71HnXonJ8">
            Gränsvärden — ny amerikansk lag
          </p>
          <p xml:id="i-D8Qa4BVL8fmPGhffjJHhCj">
            USA fick den 29 december 1970 efter endast två års utredningsarbete
            en ny arbetsmiljölag (The Occupational Safety and Health Act of
            1970 eller Williams—Steiger-lagen). Varje arbetsköpare är enligt
            denna ovillkorligen skyldig att tillhanda- hålla (”shall furnish”)
            ett arbete som är fritt från kända risker genom att följa de säkerhets-
            och hygieniska standards som har upprättats för detta ändamål.
            Arbetsköpare kan stämmas och fällas om han inte följer dessa normer.
            Däremot finns ingen bestraffning för lönearbetare för överträdel-
            se. Antalet ”standards” är redan nu utomordentligt omfattande.
            De är fastställda av arbetsministeriet och är publicerade i Federal
            Register och gäller sålunda som lag. Man kan säga att hela lagen
            är koncentrerad kring dessa detaljbestämmelser vilka kan revideras
            med hänsyn till nya forsk- ningsrön. Cirka 40 000 specialister
            behöver nu snabbt utbildas för att kunna kontrollera dessa standardvärden.
            Enligt det nu föreliggande be- tänkandet angrips alltjämt arbetsmiljöns
            riskfaktorer på ett föråldrat sätt i förhållande till den stränga
            styrning som sker i Sovjet och USA. Även Sovjet fick en skärpt
            lag 1970.
          </p>
          <p xml:id="i-5AKKPx4mJXACfuujx1rKVT">
            3 188 dog av sina jobb
          </p>
          <p xml:id="i-8G9ip7uxcBXdu85EA4uwBK">
            Under 1960-talet dog, enligt statistik utredningen själv presenterar,
            3 188 arbetare av sina jobb, 18 539 invalidiserades (i medeltal
            till 21 7) och 1172 094 skadades. Därtill kom 17 401 registrerade
            yrkessjukdo- mar. Utredningen påpekar själv (s. 437) att ingen
            minskning av olycksfal- len skett. Det är inte förvånande. Den
            nuvarande lagens paragraf säger att ”arbetsgivare är pliktig att
            iaktta allt som skäligen kan erfordras”. Som alla också vet tillämpas
            inte den paragrafen, ty, som en officiell uttolkare säger (s.
            12 i ”Arbetarskyddslagen”, H. Starland): ”Hur lagens egentliga
            skyddsföreskrifter skall tolkas och tillämpas är en fråga, som
            det i första hand ankommer på arbetsgivaren att pröva och avgöra.”
          </p>
          <pb facs="riksdagen-motions-pdf/data/1973/mot_1973__1187/mot_1973__1187-005.pdf"/>
          <fw xml:id="i-Y1iZcDAa566gXDmKaDFWjV">
            Mot. 1973:1187 5
          </fw>
          <p xml:id="i-N1ra6AP4WXnLRmwQWVqby2">
            Samarbete arbetsköpare—tillsynsmyndighet
          </p>
          <p xml:id="i-2EXAgr6r9rP3GkPjqdpgmq">
            Den mot arbetsköparen riktade paragrafen prövas och avgöres av
            arbetsköparen. Erfarenheten har besannat detta. I arbetsmiljöutred-
            ningens betänkande ser vi hur bra just samarbetet mellan arbetsköparen
            och tillsynsmyndighet fungerar. Under decenniet (1960-talet) har
            årligen högst ett par tre fällande bötesdomar på några tior avkunnats
            och något tiotal förelägganden och förbud utfärdats (i regel rörande
            dimensionerna på klädskåp) mot arbetsköpare. Utredningen medger
            också denna skevhet (s. 294): ”När man betraktar vad som ägt rum
            under den undersökta tioårsperioden är det tydligt att tillsynsorganen
            dragit sig för att ingripa med straffhot om man inte haft preciserade
            regler att falla tillbaka på.” Det senare har man haft beträffande
            klädskåp, men för de livshotande ämnena har inga sådana värden
            funnits. Då har arbetarna fått betala följderna genom död, yrkessjukdom
            och skada. Trots detta — och det måste betecknas som betänkandets
            stora oursäktliga svaghet — menar utredningen (på s. 448) att
            ”utvecklingen torde vara bäst betjänt av att så få detaljer som
            möjligt införs i lagstiftningen och att i stället en så sakkunnig
            rådgivning som möjligt ges från samhällets sida i sådana detaljfrågor”.
          </p>
          <p xml:id="i-TSic4QsL5qmkupt2WM1QZe">
            Hygieniska gränsvärden — ett stöd för skyddsombudet
          </p>
          <p xml:id="i-NEmHUxknF6unhMF4kAAPjG">
            Detta strider mot all modern, internationell lagstiftning på
            hygienens och säkerhetens område. För det första är det här inte
            fråga om detaljer utan väl etablerade riktvärden, där betydande
            vetenskaplig dokumenta- tion finns, och för det andra, vilket
            är det väsentligaste i detta samman- hang, utgör dessa värden
            det referensmaterial som skyddsombudens rätt till arbetsavbrott
            kräver och som gör deras arbete meningsfullt. Skyddsombudens vidgade
            rätt kommer att i praktiken bli nära nog verkningslös om inte
            ett omfattande referensmaterial (som i sovjetisk och amerikansk
            lag) är ständigt aktuell och gällande. Man behöver bara tänka
            sig att man i Sverige byggde de nu aktuella kärnkraftstationerna
            utan att detaljerade föreskrifter fanns beträffande högsta tillåtna
            doser för de anställda. Det torde inte vara överord att säga att
            med det hittillsvarande överlåtandet av tolkningen av arbetsmiljöns
            riskfaktorer till en sköns- mässig ad hoc-bedömning genom t. ex.
            en företagsläkare befinner sig svenskt arbetsmiljöskydd på en
            amatörmässig nivå som saknar motstycke bland industrialiserade
            stater. I avsaknad av dessa riktvärden blir skyddsombudet sålunda
            starkt handikappat. Utredningen framhåller dessutom själv upprepade
            gånger att orsakssambanden mellan riskfaktorerna och sjukdom blir
            allt svårare att kartlägga. Samtidigt ökar antalet misstänkta
            faktorer mycket starkt. Detta kommer att ställa mycket höga krav
            på skyddsombudens utbild- ning — gärna en utbildning av den sort
            som nu genomförs vid tekniska högskolan i Luleå.
          </p>
          <pb facs="riksdagen-motions-pdf/data/1973/mot_1973__1187/mot_1973__1187-006.pdf"/>
          <fw xml:id="i-A7mAE52GHpa8AGGN5Zvz8U">
            Mot. 1973:1187 6
          </fw>
          <p xml:id="i-CxPwYs5YhfpvRYV1UspgJA">
            Det torde framstå som klart att det är den skadelidande, den
            anställde, som skall ha tillgång till kunskap och utredningsresurser.
            Det är därför helt otillräckligt att endast tillerkänna skyddsombudet
            en viss rätt att stoppa arbetet i vissa speciella, flagranta fall
            utan betydelse för skadeut- vecklingen i stort. Det totala skadeutfallet
            är resultat av en styrningsfunk- tion där snabb statistik, tillgängliga
            fonder för prioriterade skadeområ- den, detaljerad lagstiftning
            och tillsyn är medel som jämte tekniskt utvecklingsarbete skall
            stå till de utsattas disposition. En detaljerad lagstiftning är
            därför till för att göra skyddsarbetet lättare och snabbare. Det
            är inte utredningarnas komplexitet som avgör skyddsnivån utan
            om de skadelidande har tillgång och stöd i lagfästa grundvärden
            och i egna utredningsresurser. Icke detaljerad lagstiftning tjänar
            bara till att konservera den rådande, internationellt sett ytterst
            genanta eftersläp- ningen på arbetsmiljöns område.
          </p>
          <p xml:id="i-VkVGRnCiCeq35guDpDUi2F">
            Sammanfattning
          </p>
          <p xml:id="i-M1MPmNLhQ5rTQ1cwkhak8H">
            Utredningens förslag att skyddsombuden skall få rätt att avbryta
            arbetet vid omedelbar och allmän fara innebär i väsentliga avseenden
            O att skyddsombudens ställning försvåras och försvagas genom införan-
            det av skadeståndsansvar och oklara lagbestämmelser. Skadestånds-
            skyldigheten måste bort och fackföreningarna bli den enda instans
            som har rätt att pröva det berättigade i skyddsombudens åtgärder.
            O Skyddskommittéernas befogenheter fastställs inte tillräckligt
            klart av utredningen. Dessa måste innehålla majoritet av de anställda,
            ha rätt att fatta beslut med enkel majoritet och ha möjlighet
            att utfärda bestämmel- ser med laglig giltighet. Oo Beträffande
            yrkesinspektionens verksamhet innebär utredningens för- slag att
            man i stort fortsätter i gamla misslyckade hjulspår. Så måste
            också bli fallet om inte arbetsmiljöarbetet baseras på entydiga
            gränsvär- den och bestämmelser och inte utnyttjar en effektiv
            statistik. O Utredningens förslag gör de tankegångar som framfördes
            i vpk:s arbetsmiljömotion 1971 än mer angelägna som underlag för
            lagstiftning. Denna motions huvudlinjer kan sammanfattas i följande:
            O Inrättande av en utförlig, snabb och effektiv statistik över
            olycksfall och yrkessjukdomar vilken ligger till grund för omedelbara
            åtgärder. O Fastställande av hygieniska gränsvärden och reglerade
            bestämmelser för arbetsmiljön. Dessa bestämmelser skall föreskriva
            regelbundna pauser vid löpande band och i kontinuerliga arbetsprocesser,
            högsta tillåtna hastighet vid löpande bands arbeten. O Inrättande
            av ett fackligt institut i arbetsmiljöfrågor som handlägger forskning,
            undervisning och utbildning. O Fackliga skyddsinspektörer, regionala
            skyddsombud och skyddsombud med rätt att utföra mätningar och
            påkalla åtgärder utan skadestånds- ansvar. O Överförande av arbetshälsovården
            i landstingsregi. Förbättrad utbild- ning i arbetsmiljöfrågor.
          </p>
          <pb facs="riksdagen-motions-pdf/data/1973/mot_1973__1187/mot_1973__1187-007.pdf"/>
          <fw xml:id="i-TMWyXzWmjqFA1nkG7Gv85T">
            Mot. 1973:1187 di
          </fw>
          <p xml:id="i-XYGPp9crknCuur7UfqjbM9">
            Hemställan
          </p>
          <p xml:id="i-9hebV37MLxUnCLbcUr4Wx9">
            Med hänvisning till det anförda hemställes att riksdagen hos
            regeringen begär att ovanstående synpunkter på arbetsmiljöfrågorna
            lägges till grund för proposition i frågan. Stockholm i januari
            1973 C.-H. HERMANSSON (vpk)
          </p>
          <p xml:id="i-WZ4Rxw9bsUzmknt9N6SwCK">
            LARS WERNER (vpk) NILS BERNDTSON (vpk) i Tyresö i Linköping EIVOR
            MARKLUND (vpk) GUSTAV LORENTZON (vpk) KARIN NORDLANDER (vpk) LARS-OVE
            HAGBERG (vpk)
          </p>
          <p xml:id="i-DCXsW7guQxVSz4ZYhNT7hq">
            KARL HALLGREN (vpk)
          </p>
        </div>
      </div>
    </body>
  </text>
</TEI>
