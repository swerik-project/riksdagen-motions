<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02889">
  <teiHeader>
    <fileDesc>
      <titleStmt>
        <title>En industristrategi för Sverige</title>
        <author corresp="i-DF6yJMSNGfT6HwisDSi4qz">av Josef Fransson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2889 av Josef Fransson m.fl. (SD)</title>
          <idno type="rdwebb">H3022889</idno>
          <rs type="number">2889</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022889/text</ref>
          <ref type="dokument_url_html">http://data.riksdagen.se/dokument/H3022889</ref>
          <ref type="dokumentstatus_url_xml">http://data.riksdagen.se/dokumentstatus/H3022889</ref>
          <ref type="docx">http://data.riksdagen.se/fil/165EC8B4-B54D-4421-A96C-53DE6D44F5D2</ref>
          <ref type="pdf">http://data.riksdagen.se/fil/1992148E-C26E-4D2F-82FC-81FBBA144097</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KwtFBMj4dFEfMc9c45GR9H" type="signed"/>
        <correspContext corresp="i-KwtFBMj4dFEfMc9c45GR9H">
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-4dnqFdd2E3dHMPK1WWi5Tx"/>
        </correspContext>
        <correspAction xml:id="i-yBSqdkvKSRHUWXLCMR4qC" type="submitted">
          <date when="2015-10-06"/>
          <time when="15:25:35"/>
        </correspAction>
        <correspAction xml:id="i-TYqNWPsHBkVpKeHe6M4SmU" type="referred">
          <date when="2015-10-13"/>
        </correspAction>
        <correspAction xml:id="i-TrQFtLkJDDJwKp9YfVsHc" type="assigned">
          <date when="2016-07-22"/>
          <time when="08:38:52"/>
        </correspAction>
        <correspContext corresp="i-TrQFtLkJDDJwKp9YfVsHc">
          <ref type="assignedTo">Näringsutskottet</ref>
        </correspContext>
        <correspAction xml:id="i-VNNghavhk6myBCaPq3uUVb" type="behandlas_i"/>
        <correspContext corresp="i-VNNghavhk6myBCaPq3uUVb">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FqLENPacb7xeovDzWnRhiG" type="behandlas_i"/>
        <correspContext corresp="i-FqLENPacb7xeovDzWnRhiG">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EPSrDHeEkUfrorSJJ7imQv" type="motHeader">
        <div xml:id="i-5D15FXmPUJibwPqLdG5yeN" type="motTitle">
          Motion till riksdagen 2015/16:2889 av Josef Fransson m.fl. (SD)
          En industristrategi för Sverige
        </div>
      </div>
      <div xml:id="i-EuDqp3PTLHu7XnkmfRhdrK" type="motBody">
        <div xml:id="i-MQNkgS4skiSmfrLd5vKkeT" type="motProposal" subtype="förslag">
          <head xml:id="i-Mx7x2Q61uBd46Dm9jpknem">
            Förslag till riksdagsbeslut
          </head>
          <list xml:id="i-NiHrjPZz4AwtpokK9z6j5u" style="ol">
            <item xml:id="i-BN3ASXWVMdohyGn4327sB4">
              Riksdagen ställer sig bakom det som anförs i motionen om en industristrategi
              för Sverige och tillkännager detta för regeringen.
            </item>
          </list>
        </div>
        <div xml:id="i-U2kEUJDqgwGRDYwpaNtFWr" type="motContent">
          <head xml:id="i-DEvcX6Aj8ZRAy2XoGbro3e" type="h1">
            Industrilandet Sverige
          </head>
          <p xml:id="i-2tTu38hTL3ePmim3SEBrZE">
            Industrin är basen för svenskt välstånd och det var alla våra
            framgångsrika industriföretag som tog Sverige från att vara ett
            relativt fattigt land till ett av världens mest utvecklade och
            välmående länder under 1900-talet. Den svenska industrin sysselsätter
            idag direkt 650 000 individer och ytterligare 350 000 individer
            inom den industrirelaterade tjänstesektorn. Inom denna tjänstesektor
            får många som tidigare varit arbetslösa sitt första jobb. Det
            innebär att industrin och industrins fortlevnad i hög grad underlättar
            en slags socioekonomisk integration i och med att de som står
            långt ifrån arbetsmarknaden får bättre möjligheter att faktiskt
            träda in på arbetsmarknaden.
          </p>
          <p xml:id="i-YVVu8Br4dQLokM2cNJB4H6">
            I Sverige har vi idag en relativt väl fungerande industri, men
            det finns betydande orosmoln och signaler om att vi tappar i konkurrenskraft
            gentemot jämförbara länder i Europa. Samtidigt hårdnar konkurrensen
            mot växande ekonomier i framför allt Asien. Med tiden har allt
            färre kommit att vara sysselsatta inom industrin, vilket till
            stor del är kopplat till tekniska framsteg, men på senare tid
            kan det också kopplas till att Sverige halkat efter på en rad
            områden i förhållande till vår omvärld.
          </p>
          <p xml:id="i-Sbea4KWXG5jwvJGx1z4ZW6">
            Sverigedemokraterna har ambitionen att Sverige även fortsatt
            ska vara en avancerad kunskapsekonomi och en stark industrination.
            Den moderna kunskapsekonomin är präglad av snabba teknologiskiften
            och Sverige måste ta sig an dessa utmaningar för att förbli innovativt
            och konkurrenskraftigt. Våra ambitioner är att befintliga industriföretag
            såväl som nya branscher ska ha goda förutsättningar att verka
            långsiktigt i Sverige. Företag som flyttat ut hela eller delar
            av sin produktion ska uppmuntras att återvända. Genom att bibehålla
            och förbättra villkoren för svensk industri skapar vi produktion,
            tillväxt och sysselsättning åt alla grupper i samhället. Genom
            att bevara och utveckla en välfungerande exportindustri upprätthåller
            vi dessutom en skattebas som är av fundamental betydelse för vår
            gemensamma välfärd.
          </p>
          <head xml:id="i-FF9f6P1fMBuhCVPshhkGft" type="h1">
            En sund energipolitik – industrins grundpelare
          </head>
          <p xml:id="i-FNEvnfSBPuyyTMDzTcQrdm">
            Sverige som industriland är beroende av såväl konkurrenskraftiga
            priser på elenergi som tillgång på elenergi under årets alla timmar.
            Det är även därför som vattenkraften tillsammans med kärnkraften
            utgör basen i det svenska energisystemet. Detta har tjänat Sverige
            väl och vi företräder därför denna industrivänliga linje där vi
            skapar förutsättningar för att successivt bygga ut och vidareutveckla
            kärnkraften.
          </p>
          <p xml:id="i-QUViey9shMynJsW9bnwZTo">
            Det är Sverigedemokraternas uppfattning att det behövs samarbete
            kring energifrågorna som borgar för en bred parlamentarisk majoritet,
            vilken kan bestå under betydligt längre tid än enstaka mandatperioder.
            Detta är något som är av stor vikt för Sveriges industri som för
            vårt näringsliv i stort.
          </p>
          <p xml:id="i-NLEGRJCVcAnZaf6Wu4bP3">
            Sverigedemokraterna anser att den svenska energipolitiken måste
            vila på tre ben: leveranssäkerhet, kostnadseffektivitet och en
            hög miljöprestanda, vilket även är det som präglat svensk kraftproduktion
            under andra halvan av 1900-talet. Vidlyftiga subventioner eller
            oöverlagda skattesanktioner på energimarknaden raserar förutsättningarna
            för att ens nå något av dessa mål.
          </p>
          <head xml:id="i-ThhpAjHPGsf88f1uLyvr2a" type="h1">
            En fungerande kapitalförsörjning
          </head>
          <p xml:id="i-NYGfHjPpeZgA5AWdFvAwu1">
            Svenska folket ska vara ett ägande folk. En betydande del av
            svenskarnas förmögenhet är uppbundna i offentliga och privata
            fonder genom främst pensionssystemen. För gemene man är detta
            deras främsta finansiella tillgångar och de flesta har i övrigt
            ett relativt begränsat finansiellt kapital. Genom att kapitalet
            är bundet i olika fonder, vars investeringar inte är tillgängliga
            för de mindre företagen, skiljer sig här Sverige ifrån många andra
            länder. Vi vill öka möjligheterna och incitamenten för privatpersoner
            att investera främst i mindre bolag genom justeringar på skatteområdet.
            Vi ser också gärna att nystartade och små expanderande företag
            ska kunna erbjuda sina anställda att investera i företaget och
            vill därför underlätta för personaloptioner.
          </p>
          <p xml:id="i-9Azzky7uGgLyWwXiZM7MKg">
            Den statliga riskkapitalfinansieringen bör i högre grad än idag
            ges åt mindre nystartade tillväxtföretag. Statens insatser på
            detta område bör inte enbart begränsas av just riskkapital, lån
            eller bidrag utan bör även involvera så kallade Science Parks,
            innovationskontor och inkubatormiljöer. Vi vill att företag i
            avfolkningsorter genom riktade satsningar får hjälp med att starta
            företag eller expandera sina verksamheter. Överlag ska den statliga
            riskkapitalfinansieringen styras mot de förkommersiella faserna.
          </p>
          <head xml:id="i-GLaJSiCibuzqXcAhTp1cPK" type="h1">
            Utbilda rätt
          </head>
          <p xml:id="i-6V68rjU8uh4No6bNP9m6n3">
            Utbildning är en av de nyckelfaktorer som återkommande lyfts
            fram i samband med industrins fortlevnad och utveckling i Sverige.
            För att tillgodose en kunskapsintensiv arbetsmarknad behöver vi
            vara särskilt duktiga på de naturvetenskapliga ämnena redan i
            grundskolan, vilket i sin tur ställer krav på duktiga lärare.
            Vi ser också ett stort framtida behov av ingenjörer på såväl gymnasienivå
            som högskolenivå, varför vi vill se riktade satsningar för detta.
            Resursallokeringen till de högre lärosätena måste i hög grad styras
            av parametrar som kvalitet, arbetslivsanknytning och examen.
          </p>
          <p xml:id="i-VUQuuA6y5AbGJG4Fzko61Z">
            På grundskole- och gymnasienivå är det angeläget att fånga ungdomarnas
            teknikintresse i syfte att säkra kompetensförsörjningen för framtiden,
            vilket kan ske exempelvis genom så kallade teknikcollege. Vi vill
            även se stimulanser till vidareutbildning i arbetslivet som framförallt
            ska användas i tider av lågkonjunktur. Ett annat sätt att möta
            företagens skriande behov av yrkeskunniga är införandet av lärlingsjobb.
            Den nya anställningsformen skulle möjliggöra för en arbetsgivare
            att anställa en ung lärling med en provanställningsperiod om tolv
            månader i stället för dagens sex och där arbetsgivaravgiften är
            helt avskaffad. Vidare skall lärlingen också kunna anställas till
            75 procent av ingångslönen i samråd med arbetsmarknadens parter.
          </p>
          <head xml:id="i-GKfZKWp3oGmNerKXLCEgRv" type="h1">
            Kompetensförsörjning
          </head>
          <p xml:id="i-G8bh2rTmsS8J4SSqH6KeeJ">
            Svensk industris viktigaste tillgång är arbetskraften. Denna
            upprätthålls främst genom att vi utbildar vår egen arbetskraft
            och ser till att den matchas med det behov som finns på svensk
            arbetsmarknad. Men det kommer förutom detta alltid finnas ett
            behov av att rekrytera viss högkompetent arbetskraft utifrån.
          </p>
          <p xml:id="i-JxXW6DCXRwY4JTEjQrf3vJ">
            För kompetenser som inte står att finna på den svenska arbetsmarknaden
            är det därför viktigt att människor på ett strukturerat sätt ska
            kunna fylla luckorna på den svenska arbetsmarknaden. Arbetsgivare
            måste dock respektera svenska villkor i enlighet med den svenska
            modellen.
          </p>
          <head xml:id="i-DiHEBCneaXJetNXbms9j7b" type="h1">
            Välfinansierad forskning
          </head>
          <p xml:id="i-E4sNFxHH424zrbCUHBSage">
            Det är naturligt att utvecklandet av kunskapsintensiv industri
            bör gå hand i hand med forskning och utveckling i världsklass.
            Sveriges enda chans att vara en ledande industrination också i
            framtiden är att förbli innovativt och ligga i framkant i ett
            brett spektrum av forskningsområden. Politikens roll i detta sammanhang
            är att säkerställa ett gott klimat för innovationer, till exempel
            genom att ha tydliga statliga aktörer dit företag kan vända sig.
          </p>
          <p xml:id="i-EtjihgvariCRTPFkNwYvQr">
            Det handlar också om att våga prioritera det som faktiskt är
            efterfrågat på arbetsmarknaden, såväl inom forskning som inom
            lärosäten. Det handlar vidare om rättsligt skydd för immateriella
            rättigheter och hela det institutionella ramverket, som utgör
            en av grundförutsättningarna att utveckla nya industriella koncept
            i Sverige.
          </p>
          <head xml:id="i-3xAFGuzhMpgUm47Y1DW9Ug" type="h1">
            Konkurrenskraftiga skatter
          </head>
          <p xml:id="i-LUBuUZ2rhQ41GRk1Fsyuhf">
            Sverige ska ta ut skatter för att finansiera välfärd och investeringar
            i tillväxt. Samtidigt är det ett faktum att vi även på skatteområdet
            måste vara konkurrenskraftiga gentemot omvärlden. Sverige har
            en rad andra skattepålagor som behöver ses över och reformeras
            för att kunna jämföra oss med konkurrerande länder. En konkret
            satsning vi vill göra är att avskaffa fastighetsskatten på så
            kallade industrienheter, vilket ger en total skattesänkning för
            den svenska industrin. Vi vill vidare se över definitionerna av
            energiintensiv industri.
          </p>
          <p xml:id="i-JpQPPWTZ8J2w3Hk1DWRHUw">
            Politiska beslut påverkar ständigt näringslivet och svenska företags
            konkurrenskraft. Sverigedemokraterna anser därför att det är dags
            att införa en slags industrigaranti, där varje politiskt motiverad
            fördyrning för industrin bör åtföljas av en motsvarande lättnad
            i någon annan del av den industriella produktionen. Olika former
            av skattepålägg eller andra administrativa sanktionsavgifter bör
            alltså i strikt paritet kompenseras. En sådan industrigaranti
            skulle bidra till att skapa långsiktiga och förnuftiga villkor
            för den fortsatta svenska industriproduktionen.
          </p>
          <head xml:id="i-E3RXvHBzGN3cbRk7ahfvA4" type="h1">
            En välfungerande infrastruktur
          </head>
          <p xml:id="i-Gh22Ad5vdLhXL1wHkSf5fK">
            Sverige är ett stort och relativt glesbefolkat land vilket innebär
            stora utmaningar för det offentliga samhället. För tillverkningsindustrins
            del är transportinfrastrukturen avgörande för frakt av gods, men
            infrastrukturen måste också fungera tillfredsställande för arbetskraften.
            Sverige har sedan årtionden försummat investeringar och underhåll
            i transportinfrastrukturen vilket gör det högst angeläget att
            snarast påbörja upprustning och långsiktiga investeringar. Att
            Sverige inte ens når upp till det europeiska genomsnittet för
            investeringar i transportinfrastruktur, utan tvärtom ligger klart
            under, är oroväckande.
          </p>
          <p xml:id="i-TFMJC8BvyRWJhuJpZ5EpZb">
            En betydande del av godstrafiken inom Sverige sker idag med lastbil
            och en stor del av dessa transporter är korta eller av andra skäl
            olämpliga att ersätta med järnvägstransporter. Vi ser det som
            angeläget att inte ytterligare försvåra för åkerinäringen vars
            näring redan är hårt ansträngd. Det krävs även krafttag kring
            cabotagetransporter, vilket innebär att en utländsk bil som lossar
            gods i Sverige kan sedan använda sig av tre inrikes laster för
            att ta sig till färjeläget för vidare transport mot sitt hemland.
            Vi vill att registrering av dessa ska ske vid ankomst till våra
            gränser. Sålunda får polisen en möjlighet att kontrollera om det
            rör sig om en laglig cabotagetransport eller en olaglig inrikestransport
            vid en senare kontroll längs de svenska vägarna.
          </p>
          <p xml:id="i-5yQGik96tpB2chHTZKYTgx">
            I grunden bör hela transportinfrastruktursystemet ses som en
            nationell angelägenhet. Tyngre lastbilar ska kunna trafikera fler
            sträckor och underhållsförhöjande åtgärder exempelvis av vissa
            broar för att göra detta möjligt bör ges prioritet.
          </p>
          <head xml:id="i-QGcrBsZJsbovmpqMSuj9dA" type="h1">
            Handel
          </head>
          <p xml:id="i-T4ARsG3eicyHGK7ZmcHMMe">
            Sverigedemokraterna är ett handelsvänligt parti då vi ser internationell
            handel som nödvändig för landets ekonomi och att handel generellt
            gynnar alla parter. Exportindustrin är även den motor som skapar
            förutsättningarna för Sveriges välfärdsutveckling och genererar
            resurser som krävs för att finansiera välfärdens vidmakthållande.
            Det är därför viktigt att staten tar ansvar för att skapa de förutsättningar
            som krävs för att den svenska exportindustrin ska kunna utvecklas
            på ett effektivt sätt, vilket kräver en mängd åtgärder som sammantaget
            bygger en aktiv och offensiv näringspolitik.
          </p>
          <p xml:id="i-6grRcv7hGiVqWUjc5uERA8">
            En viktig sådan åtgärd är att Sverige odlar sina bi- och multilaterala
            kontakter med andra länder på skatteområdet. Sverige har under
            lång tid agerat passivt och oengagerat med sina bi- och multilaterala
            skatteavtal. Det har gjort att vi under de senaste femton åren
            har tappat i konkurrenskraft gentemot våra viktigaste konkurrentländer
            och, till råga på allt, våra viktigaste marknader. Sverige har
            inte heller förhandlat fram nya avtal med utvecklingsländer där
            svenska företag har utvecklingspotential. Detta är en viktig och
            nödvändig förutsättning för att på sikt kunna behålla och utveckla
            konkurrenskraften för svensk exportindustri. Vi vill också se
            en fortsatt satsning och utveckling på svensk försvarsexport,
            vilket i grunden är en förutsättning för ett starkt och kostnadseffektivt
            inhemskt försvar.
          </p>
          <p xml:id="i-JH9KqMQzQpn2uhbdwMCZUp">
            I handelsavtal med andra länder är det viktigt att slå vakt om
            värden som har en tydlig folklig förankring t.ex. gällande djurskyddskrav.
          </p>
          <head xml:id="i-TECxWmKy5fEP1yvKMExrAY" type="h1">
            En modern arbetsmiljö
          </head>
          <p xml:id="i-Vwce9iUPS8tE52S4wiozDC">
            Vi lägger fokus på att svenska arbetare ska ha en god och trygg
            arbetsmiljö. Det som utmärker god arbetsmiljö är att det gynnar
            alla parter. Det gynnar individen som slipper besvär som förslitningar
            och stressrelaterade sjukdomar, det gynnar företaget som får friskare
            anställda och därigenom kan producera mer och det gynnar samhället
            genom att hålla sjukskrivnings- och rehabiliteringskostnader nere.
          </p>
          <p xml:id="i-d7ki3LotP9psWJVbpsihe">
            Därför behöver vi genom Arbetsmiljöverket ständigt jobba med
            arbetsmiljön för att minska skador och olyckor. Vidare vill vi
            att staten ska erbjuda ett arbetsmiljöbidrag som ger företag bättre
            möjligheter och incitament att investera i arbetsmiljön. Förutom
            en trygg arbetsplats förordar vi också en trygg omställningsförsäkring
            om man blir arbetslös.
          </p>
          <head xml:id="i-TFXTvzs7G6mvqNqQUCH4i" type="h1">
            Enklare lagstiftning och regelverk
          </head>
          <p xml:id="i-QiDCuY8gXsCpxEwSvz1PFt">
            Utgångspunkten gällande regler i form av lagar, förordningar
            och föreskrifter är att de enbart ska finnas i den mån de behövs
            samt vara pragmatiska. Det finns idag dubbelregleringar, där två
            eller fler myndigheter ställer krav som i princip överlappar varandra,
            samt regler som i praktiken skulle kunna avskaffas utan att det
            får någon negativ effekt. Vi vill att företag ska förhålla sig
            och rapportera till så få myndigheter som möjligt.
          </p>
          <p xml:id="i-NfqdNwQ6Bh5TXKACQV4wUj">
            Entreprenörer som söker olika tillstånd för att expandera eller
            öppna ny verksamhet kan ibland fastna i en administrativ loop
            där ärendet bollas mellan olika kommunala aktörer och myndigheter
            utan en tydlig bortre tidsgräns. Vi vill införa en bortre tidsgräns
            för ärendehantering och även förenkla hanteringen vid överklaganden.
            Därutöver vill vi införa en servicepott för att förenkla olika
            myndigheters handläggning av tillståndsärenden.
          </p>
          <p xml:id="i-DpLnFjJb6ND2Stnz6YGcDC">
            Miljölagstiftningen ger idag otydliga besked om ansvarsfördelning
            vid förorening av mark, till exempel vad gäller industritomter
            där föroreningar skett i sedan decennier nedlagda företag. Detta
            vill vi avhjälpa genom förtydligande av nuvarande regelverk. Vi
            anser också att staten bör stå med betryggande resurser för sanering.
          </p>
        </div>
        <div xml:id="i-RRhcJf1kQu7M7tfHUCjSrr" type="signatureBlock">
          <list xml:id="i-TxRK42bUKUN2n5wrCMfEjc">
            <item xml:id="i-WwdZghekFsuxLDYEP6q8j" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
            <item xml:id="i-GxnPJ8gLW8TAjV4wT9YLvq" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-HoTfCZ4MALrFfQGE4of8Gh" who="i-4dnqFdd2E3dHMPK1WWi5Tx" type="signature">
              Johan Nissinen (SD)
            </item>
          </list>
        </div>
      </div>
    </body>
  </text>
</TEI>
