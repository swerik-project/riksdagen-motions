<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-03509">
  <teiHeader>
    <fileDesc>
      <titleStmt>
        <title>med anledning av prop. 2016/17:21 Infrastruktur för framtiden - innovativa lösningar för stärkt konkurrenskraft och hållbar utveckling</title>
        <author corresp="i-9KMMSs9ogHkUo61MW9rk3G">av Per Klarberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3509 av Per Klarberg m.fl. (SD)</title>
          <idno type="rdwebb">H4023509</idno>
          <rs type="number">3509</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4023509/text</ref>
          <ref type="dokument_url_html">http://data.riksdagen.se/dokument/H4023509</ref>
          <ref type="dokumentstatus_url_xml">http://data.riksdagen.se/dokumentstatus/H4023509</ref>
          <ref type="docx">http://data.riksdagen.se/fil/6946C56D-8868-4F53-948B-FF179CFE6F20</ref>
          <ref type="pdf">http://data.riksdagen.se/fil/FF192CBE-FEF5-492C-BAE5-E9803E0F1AC3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KMMSs9ogHkUo61MW9rk3G</idno>
            <name>Per Klarberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3696oVKriehw68Akbp9JnA</idno>
            <name>Tony Wiklander</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WvcSwc8cEXmrbgWFrUfFtz" type="basedOn"/>
        <correspContext corresp="i-WvcSwc8cEXmrbgWFrUfFtz">
          <ref>Proposition 2016/17:21</ref>
        </correspContext>
        <correspAction xml:id="i-AiAV2YXpFUcujoAEUBsqKj" type="signed"/>
        <correspContext corresp="i-AiAV2YXpFUcujoAEUBsqKj">
          <note type="signatory" corresp="i-9KMMSs9ogHkUo61MW9rk3G"/>
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-3696oVKriehw68Akbp9JnA"/>
        </correspContext>
        <correspAction xml:id="i-ReK2mTZWASvn2Z7Wtni3cC" type="submitted">
          <date when="2016-10-26"/>
          <time when="14:22:33"/>
        </correspAction>
        <correspAction xml:id="i-QcdhX6kyk4kmAqs6QEhjuS" type="dismissed">
          <date when="2016-11-08"/>
        </correspAction>
        <correspAction xml:id="i-KKekD9DKP3qwdQBMkFuJmc" type="reviewed">
          <date when="2016-11-08"/>
          <time when="13:45:09"/>
        </correspAction>
        <correspAction xml:id="i-4SDojvhUTqttnmr4QA88my" type="referred">
          <date when="2016-11-09"/>
        </correspAction>
        <correspAction xml:id="i-7nHNPeWtuqQm8cYUzrDHag" type="assigned">
          <date when="2018-05-18"/>
          <time when="16:20:57"/>
        </correspAction>
        <correspContext corresp="i-7nHNPeWtuqQm8cYUzrDHag">
          <ref type="assignedTo">Trafikutskottet</ref>
        </correspContext>
        <correspAction xml:id="i-h6QZxMh2YRHyQ1WxKLwNc" type="behandlas_i"/>
        <correspContext corresp="i-h6QZxMh2YRHyQ1WxKLwNc">
          <ref type="uppgift">2016/17:TU11</ref>
          <ref type="ref_dok_id">H401TU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU11</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ASK6jBa7Dvcr5xXGk41JKj" type="behandlas_i"/>
        <correspContext corresp="i-ASK6jBa7Dvcr5xXGk41JKj">
          <ref type="uppgift">2016/17:TU16</ref>
          <ref type="ref_dok_id">H401TU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU16</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8SxY9QyBfJKMcX3384CBRf" type="behandlas_i"/>
        <correspContext corresp="i-8SxY9QyBfJKMcX3384CBRf">
          <ref type="uppgift">2016/17:TU18</ref>
          <ref type="ref_dok_id">H401TU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU18</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VWhSC8WpCbcLHmcw4UVpmq" type="behandlas_i"/>
        <correspContext corresp="i-VWhSC8WpCbcLHmcw4UVpmq">
          <ref type="uppgift">2016/17:SkU24</ref>
          <ref type="ref_dok_id">H401SkU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU24</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VSrrA4a3EWU15YYQSUXmqX" type="behandlas_i"/>
        <correspContext corresp="i-VSrrA4a3EWU15YYQSUXmqX">
          <ref type="uppgift">2016/17:TU17</ref>
          <ref type="ref_dok_id">H401TU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU17</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UwoFQTotLLv6hLgJSjQSMe" type="behandlas_i"/>
        <correspContext corresp="i-UwoFQTotLLv6hLgJSjQSMe">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FoUotFvAmPjNHpozqcFvdw" type="motHeader">
        <div xml:id="i-4vL1QMJFxxWB5dSWFQzFt1" type="motTitle">
          Motion till riksdagen 2016/17:3509 av Per Klarberg m.fl. (SD)
          med anledning av prop. 2016/17:21 Infrastruktur för framtiden
          – innovativa lösningar för stärkt konkurrenskraft och hållbar
          utveckling
        </div>
      </div>
      <div xml:id="i-MXrMTwiwurLdsdPX5sUPqa" type="motBody">
        <div xml:id="i-Nh8RqfqMR5SE3Zn5ebfsCw" type="TOC">
          <head xml:id="i-DthKEyv5JaLPyJ5UJCyJqo">
            1 Innehållsförteckning
          </head>
          <list xml:id="i-BurMuirx4kzAS9dS7CkpHF">
            <item xml:id="i-U9UjL9C1aAc3xkXQwxk9ji" style="indent-level: 1">
              2 Förslag till riksdagsbeslut
            </item>
            <item xml:id="i-KnoH5wnwSGG5LRr2kyf5To" style="indent-level: 1">
              3 Bakgrund
            </item>
            <item xml:id="i-4KBn52RqpsvGgNuvYkWesr" style="indent-level: 1">
              4 Sverigedemokraternas förslag för ett sunt transportsystem
            </item>
            <item xml:id="i-4FuqQFP6cxb1P8LUmUhpTp" style="indent-level: 2">
              4.1 Ett säkert transportsystem
            </item>
            <item xml:id="i-VQDuFXs15jSw7ZGcvZvsin" style="indent-level: 2">
              4.2 Samhällsekonomisk lönsamhet
            </item>
            <item xml:id="i-JjMMe1Pi21fGWYr6WRz1S9" style="indent-level: 2">
              4.3 En realistisk miljöpolitik
            </item>
            <item xml:id="i-QBsbFBNPp2gMJ6MDgrKoah" style="indent-level: 2">
              4.4 Infrastruktur för hela landet
            </item>
          </list>
        </div>
        <div xml:id="i-TafMjneX3hfpTmwhuPTooU" type="motProposal" subtype="förslag">
          <head xml:id="i-QxmijiQaNkxaYGGeC65Jw9">
            2 Förslag till riksdagsbeslut
          </head>
          <list xml:id="i-VvexReSbAqdVYhpi9PzAhk" style="ol">
            <item xml:id="i-4x9HpTz4ZzkSLsvaqwhodN">
              Riksdagen ställer sig bakom det som anförs i motionen om att
              skydda oskyddade trafikanter och tillkännager detta för regeringen.
            </item>
            <item xml:id="i-Sk9ascPnqHS1REeKiMTzuC">
              Riksdagen ställer sig bakom det som anförs i motionen om att
              nollvisionen ska omfatta alla trafikanter, även motorcyklister,
              och att väghållarna därför måste utgå från att skapa en förlåtande
              vägmiljö utan hinder i vägens säkerhetszon samt att särskilda
              insatser bör genomföras för att dels byta ut eller förbättra befintliga
              räcken, dels öka säkerheten på de vägar som byggs om och där installation
              av räcken planeras, och detta tillkännager riksdagen för regeringen.
            </item>
            <item xml:id="i-aJ3Cq2fY7DoH2yCfAxnuo">
              Riksdagen ställer sig bakom det som anförs i motionen om att
              göra trafikmiljön runt skolorna säkrare och tillkännager detta
              för regeringen.
            </item>
            <item xml:id="i-CiHc9HM8F4Dmsdg7is3kR6">
              Riksdagen ställer sig bakom det som anförs i motionen om att
              avbryta den s.k. Sverigeförhandlingen och tillkännager detta för
              regeringen.
            </item>
            <item xml:id="i-LyjUCYgXDUHfe1ft52PDBJ">
              Riksdagen ställer sig bakom det som anförs i motionen om att
              inte bygga en höghastighetsjärnväg och tillkännager detta för
              regeringen.
            </item>
            <item xml:id="i-93DsMo83JeUi45dkHYYbxv">
              Riksdagen ställer sig bakom det som anförs i motionen om att
              avvakta införandet av ERTMS och tillkännager detta för regeringen.
            </item>
            <item xml:id="i-5pcaW6q7W8f84bV3FJiiRm">
              Riksdagen ställer sig bakom det som anförs i motionen om att
              skapa en nationell strategi för gränsöverskridande järnvägstrafik
              och tillkännager detta för regeringen.
            </item>
            <item xml:id="i-7j1mxa8wBK43WbgZB6rZKV">
              Riksdagen ställer sig bakom det som anförs i motionen om att
              utgångspunkten för utvecklingen av infrastrukturen ska vara en
              inhemsk, och inte invandringsdriven, befolkningsökning och tillkännager
              detta för regeringen.
            </item>
            <item xml:id="i-Bg3kGwhtH4QR4RApHT2PEf">
              Riksdagen ställer sig bakom det som anförs i motionen om att
              infrastrukturutvecklingen inte ska planeras baserat på mål om
              infrastrukturutnyttjandet relativt könen och tillkännager detta
              för regeringen.
            </item>
            <item xml:id="i-2Zb2qYEgnmA9FQMC8izCau">
              Riksdagen ställer sig bakom det som anförs i motionen om att
              inrätta en speciell marknadspott för att åtgärda hastigt uppkomna
              flaskhalsar i infrastrukturen och tillkännager detta för regeringen.
            </item>
            <item xml:id="i-C4d1u4XNtAmTV8MU5QcxNR">
              Riksdagen ställer sig bakom det som anförs i motionen om att
              främja sjöfarten genom stimulanser och tillkännager detta för
              regeringen.
            </item>
            <item xml:id="i-Cm3X5z8m2MpdQXBxookKbN">
              Riksdagen ställer sig bakom det som anförs i motionen om att
              isbrytning inte ska finansieras via farledsavgifterna och tillkännager
              detta för regeringen.
            </item>
            <item xml:id="i-DP5a6tXL8NQiWfMHkajUeK">
              Riksdagen ställer sig bakom det som anförs i motionen om att
              banavgifterna inte ska uppindexeras och tillkännager detta för
              regeringen.
            </item>
            <item xml:id="i-PUtuvyHBJVqBxaJN1kxiPi">
              Riksdagen ställer sig bakom det som anförs i motionen om att
              farledsavgifterna inte ska uppindexeras och tillkännager detta
              för regeringen.
            </item>
            <item xml:id="i-SaLHErP4JoacacBsL7DJf2">
              Riksdagen ställer sig bakom det som anförs i motionen om att
              en bredare syn på infrastruktur för hela riket ska råda och att
              fokus ska vidgas från storstaden till landet som helhet och tillkännager
              detta för regeringen.
            </item>
            <item xml:id="i-7Dxucm9d18gNRcYS7KqPsD">
              Riksdagen ställer sig bakom det som anförs i motionen om att
              inte införa en flygskatt och tillkännager detta för regeringen.
            </item>
            <item xml:id="i-Y2EaLdrsfPfqKyfb4BsEx6">
              Riksdagen ställer sig bakom det som anförs i motionen om att
              inte införa en vägslitageskatt och tillkännager detta för regeringen.
            </item>
            <item xml:id="i-7d3aWhVsYDx4Lv7pdCasUW">
              Riksdagen ställer sig bakom det som anförs i motionen om att
              avskaffa uppindexeringen av bränsleskatterna och tillkännager
              detta för regeringen.
            </item>
            <item xml:id="i-UkggtauAUyc9rGmvdWgyUN">
              Riksdagen ställer sig bakom det som anförs i motionen om att
              hjälpa de regionala flygplatserna och tillkännager detta för regeringen.
            </item>
            <item xml:id="i-WNQZoX3wJeC5kbsdYTFf7G">
              Riksdagen ställer sig bakom det som anförs i motionen om att
              jordskredssäkra Göta älv och börja bygga nya slussar i Trollhättan
              och tillkännager detta för regeringen.
            </item>
            <item xml:id="i-QbMdYvas37mc73kVky1GUn">
              Riksdagen ställer sig bakom det som anförs i motionen om att
              förslag på åtgärder som syftar till att möjliggöra att köra snabbare
              godståg bör utredas vidare i den kommande åtgärdsplaneringen och
              tillkännager detta för regeringen.
            </item>
          </list>
        </div>
        <div xml:id="i-XYRntvbkLX4Rd9nyjRF3dv" type="motContent">
          <head xml:id="i-Ntnbqo4gF1H4mosicr3h8X" type="h1">
            3 Bakgrund
          </head>
          <p xml:id="i-SRyFkeVh3QqrkVHFpBJTb4">
            Sverigedemokraterna är ett socialkonservativt parti med nationalistisk
            grundsyn som betraktar värdekonservatism och upprätthållandet
            av en solidarisk välfärdsmodell som de viktigaste verktygen i
            byggandet av det goda samhället. Partiets övergripande mål är
            att formera en demokratisk, politisk rörelse som slår vakt om
            den gemensamma nationella identitet som har utgjort grunden för
            framväxten av välfärdsstaten och vårt lands fredliga och demokratiska
            utveckling.
          </p>
          <p xml:id="i-SYmqwHCkz23W47XX3C49uD">
            Sverigedemokraterna eftersträvar ett försiktigt framåtskridande
            som baseras på varsamhet, eftertanke och långsiktigt ansvarstagande.
            Vi eftersträvar ett demokratiskt, jämställt och miljövänligt samhälle
            där alla medborgare skyddas av, och är lika inför, lagen. Genom
            att kombinera frihet och trygghet, individualism och gemenskap
            hoppas vi kunna skapa ett folkhem som i så hög grad som möjligt
            är präglat av trygghet, välstånd, demokrati och en stark inre
            solidaritet.
          </p>
          <p xml:id="i-WLrcNchs3hLEuHJ9Pon2zG">
            Sverigedemokraterna står fritt från såväl socialismens som liberalismens
            ekonomiska teorier och kan därför inta ett pragmatiskt och verklighetsanpassat
            förhållningssätt i ekonomiska frågor. Förutsatt att det kan gagna
            Sverige och dess medborgare är vi öppna för samtal, diskussioner
            och samarbeten med alla andra partier.
          </p>
          <p xml:id="i-QdxBhDWwbjQxURH3ofJhyU">
            I vår följdmotion till infrastrukturpropositionen stakar vi ut
            våra viktigaste visioner för perioden 2018–2029. Vi visar att
            det inte måste finnas någon motsättning mellan ekonomisk tillväxt
            och sysselsättning å den ena sidan och allmän välfärd, trygghet
            och socialt ansvarstagande å den andra.
          </p>
          <head xml:id="i-2961A2pNjC9n1f1Gc8UnLL" type="h1">
            4 Sverigedemokraternas förslag för ett sunt transportsystem
          </head>
          <head xml:id="i-Ttd8mHSSjyDpah1rH5TzZB" type="h2">
            4.1 Ett säkert transportsystem
          </head>
          <p xml:id="i-WCfGuHSCFDwBEK72ujaA2v">
            Sverigedemokraterna ser fram emot regeringens kommande cykelstrategi
            där cykeln ska bli ett eget transportsätt. Cykeln främjar folkhälsan
            och används mer flitigt idag än för bara några år sedan. När man
            bor i citymiljöer är det många gånger inte möjligt att ta bilen,
            och då det går är det ofta mycket dyrt med tillkommande trängselskatter
            och parkeringsavgifter. Regeringen fick ett tillkännagivande där
            man gör en regeländring att cyklister över 15 år får köra på körbanan
            även om det finns cykelbana. Erfarenheten säger oss att barn gör
            vad vi gör, och inte som vi säger. När de ser att vuxna cyklar
            på vägarna är det troligt att de tar efter och också ger sig ut
            på vägarna. Detta anser Sverigedemokraterna är mycket olyckligt
            då det blir fler oskyddade trafikanter på vägarna samtidigt som
            det föreligger stor risk att kommuner väljer att inte satsa på
            nya cykelbanor som en följd av detta. För att minska olyckorna
            med oskyddade trafikanter bör man i stället särskilja trafikslagen
            så mycket det går.
          </p>
          <p xml:id="i-93mnwmbkgidqYqkQaSpyFG">
            Ett av de transportpolitiska målen är det s.k. hänsynsmålet:
            ”Transportsystemets utformning, funktion och användning ska anpassas
            till att ingen ska dödas eller skadas allvarligt.” Trots det finns
            inga reella åtgärder eller öronmärkta medel avsatta för olycksförebyggande
            åtgärder gällande mc-olyckor i samband med räckeskollisioner i
            regeringens nysatsning på nollvisionen.
          </p>
          <p xml:id="i-VzhphaMPrpHnXy8AKBW3MM">
            Ett led i visionen har varit att minska antalet döda i kollisioner
            genom införandet av räcken, både för att åtskilja vägbanor och
            för att hindra avåkning. Av kostnadsskäl har man i Sverige valt
            att godkänna oskyddade vajerräcken, vilka på det stora hela minskat
            antalet olyckor, men som för motorcyklister visat sig vara förödande.
          </p>
          <p xml:id="i-WZd2SsU5wujuSLDSrBgftt">
            Olyckor på grund av räckeskollisioner mellan motorcyklister och
            vajerräcken orsakar inte bara ett enormt mänskligt lidande, utan
            utgör även en samhällskostnad i miljardklassen. Samtidigt är de
            i stora delar förebyggningsbara; det finns – för de vägsträckor
            som kräver räcken – räckeskonstruktioner som avsevärt minskar
            skadeverkningarna vid kollision (Definition av ett säkert räcke
            för motorcyklister, Fredriksson, Nordqvist och Wenäll, 2015).
          </p>
          <p xml:id="i-5jFM6EA926xeASq3YHmBDd">
            Sverigedemokraterna arbetar ständigt för en bättre säkerhet och
            arbetar hårt för nollvisionen i alla delar och vi ser att våra
            unga medborgare, som ska ta sig till och från skolan, är särskilt
            utsatta. Under de senare åren har mycket gjorts för att göra resorna
            till och från skolorna tryggare.
          </p>
          <p xml:id="i-CxX6ss2CUzpegS1DYcicPf">
            Med skolreformen så kan man själv välja skola och då är det inte
            alltid närmsta skola som blir familjens val, vilket sätter större
            krav på längre tryggare resor. Alla orter har olika förutsättningar
            med vägar, gång- och cykelbanor, ljussättning och skyltning. Skolan
            är barnens arbetsplats och allt som kan bör också göras för att
            få en så trygg miljö runt skolorna som möjligt.
          </p>
          <p xml:id="i-JSDw6WXik3K6mGK1LHgLAw">
            Ett hårdare samhällsklimat medför en utbredd otrygghetskänsla
            för såväl barn som föräldrar, vilket gör att många föräldrar väljer
            att skjutsa sina barn till skolan. Föräldrars och övriga bilisters
            morgonstress i kombination med ouppmärksamma barn leder dock tyvärr
            till en ökad olycksrisk. Avlämningsställen med bil för skolbarn
            bör därför göras så säkra som möjligt. Ljussättning i skolans
            närhet behöver många gånger bli bättre för att öka tryggheten
            främst vintertid.
          </p>
          <head xml:id="i-5zQufA8kR7PzHyHQ9P28oy" type="h2">
            4.2 Samhällsekonomisk lönsamhet
          </head>
          <p xml:id="i-ChUZAMVhfWQBoxsPYgQqzo">
            Andra partier har under en längre tid okritiskt hyllat den planerade
            höghastighetsjärnvägen. Samtidigt har stora frågor varit obesvarade:
            Är Sverige lämpat för höghastighetsjärnväg, är det miljömässigt
            motiverat och är det samhällsekonomiskt lönsamt? Med tiden har
            bilden av ett prestigeprojekt vuxit fram, där rationella argument
            tyvärr har fått stryka på foten.
          </p>
          <p xml:id="i-CUrEw1BN21AnnzapBW5227">
            Att kunna resa med tåg mellan våra storstäder på två respektive
            två och en halv timme låter fantastiskt som idé, men flyget erbjuder
            redan än kortare restider samt priser som höghastighetsjärnvägen
            troligen aldrig kommer att kunna matcha.
          </p>
          <p xml:id="i-VeNW68gZYA1UEAVrpQfQrB">
            Om tåget trots allt skulle bli konkurrenskraftigt behöver detta
            inte innebära några miljöfördelar. Bara själva bygget är enormt
            resurskrävande och kommer att innebära allvarliga ingrepp i natur
            och kulturmiljö.
          </p>
          <p xml:id="i-Rs1fqtQnbev1bx7fgbfzND">
            I mars 2016 tog därför Sverigedemokraterna, som då enda parti,
            tydligt ställning mot den planerade höghastighetsjärnvägen mellan
            Stockholm, Göteborg och Malmö. Sverigedemokraterna har hela tiden
            varit avvaktande och uttryckt skepticism till projektet, men i
            början av 2016 blev det tydligt vilket vansinnesprojekt det är.
            I takt med att projektet planerats och fakta kommit på bordet
            så har bilden klarnat och vid det här laget borde det vara helt
            uppenbart för var och en att detta prestigeprojekt är en helt
            orimlig satsning i ett glesbefolkat land som Sverige. Sverige
            är dessutom ett land med stora behov av investeringar i underhåll
            och bortbyggning av flaskhalsar i det befintliga systemet.
          </p>
          <p xml:id="i-6PZ5zURMnEM7pLr7K1X15Q">
            Den s.k. Sverigeförhandlingen innefattar fler saker än bara höghastighetsjärnvägen,
            t.ex. bostäder och anslutande infrastruktur. Överger man planerna
            på höghastighetsjärnvägen faller dock de andra projekten i sin
            nuvarande form. Det är med andra ord rimligt att avbryta hela
            Sverigeförhandlingen.
          </p>
          <p xml:id="i-3Bx5bhf6fHwqoEjoP5WHL5">
            Vad det gäller höghastighetstågen så har kostnaderna redan från
            start varit höga och projektet har hela tiden varit utdömt samhällsekonomiskt.
            Med tiden har prislappen fortsatt att stiga och lär så fortsätta
            att göra när kompletterande investeringar ska räknas in. Man kan
            argumentera för att man inte alltid kan ta hänsyn till modeller
            och samhällsekonomisk nytta. I viss mån stämmer detta. Hade man
            enbart sett till lönsamhetskalkyler så hade landsbygden varit
            än mer nedprioriterad. Satsningen på höghastighetsjärnväg är dock
            ett näst intill renodlat storstadsprojekt på bekostnad av nödvändiga
            investeringar i resten av Sverige.
          </p>
          <p xml:id="i-Qjy6udSnzvRE4yCoBGJ65X">
            Infrastrukturen är under ständig utveckling och därför är huvudregeln
            att finansiera satsningar med direktanslag. Detta är kopplat till
            att infrastruktur inte är en engångskostnad utan kräver ständiga
            investeringar. För höghastighetsjärnvägen hörs röster att avsteg
            måste göras och att projektet ska lånefinansieras, vilket obönhörligen
            skulle tränga undan andra viktiga satsningar för lång tid framöver.
          </p>
          <p xml:id="i-ChKqsd6m1t1Y2PoWwDpc8g">
            Vi lever i en tid av aldrig tidigare skådad teknologisk utveckling.
            Teknikgenombrott som elektrifiering av våra bilar samt autonoma
            fordon står för dörren och vi har inte ens börjat se potentialen
            av digitaliseringen. Att då lägga alla ägg i samma korg för att
            om 20 år eventuellt få avkastning är inte en ansvarsfull politik.
          </p>
          <p xml:id="i-WsmiLKSTVRrokAcq8FdpHz">
            Jämfört med kostnaderna för höghastighetsjärnvägen så kan man
            med tämligen blygsamma summor väsentligt korta restiden samt utöka
            kapaciteten på befintliga stambanor. Samtidigt skulle utrymme
            finnas för viktiga investeringar inom såväl vägtrafik och flyg
            samt sjöfart, både regionalt och nationellt – allt utan att framtida
            generationer behöver stå för notan. Sverigedemokraternas mål är
            att skapa största möjliga samhällsnytta och tillväxt i hela landet.
            Vi vill att det utreds investeringar i hela Sverige som är genomförbara
            i närtid – men som inte är begränsade till järnväg. I sammanhanget
            kan nämnas att Storstockholms lokaltrafik har ungefär lika många
            resenärer på en enda dag som SJ har på sträckan Stockholm–Göteborg
            på ett helt år.
          </p>
          <p xml:id="i-YBjLaENsTb2TjK6iewZ6yG">
            Sverigedemokraterna vill därmed att riksdagen tillkännager för
            regeringen att Sverigeförhandlingen snarast ska avbrytas.
          </p>
          <p xml:id="i-5bhkfwvEufMFMLzRUCkTwz">
            ERTMS är en europeisk standard för signalhantering på järnväg.
            Sverigedemokraterna anser att en satsning på ERTMS i Sverige inte
            bara är ekonomiskt oförsvarbar, utan dessutom helt onödig. Sverige
            har redan ett adekvat signalsystem och de enda sträckor som är
            betjänta av ERTMS är höghastighetsjärnväg med tåg som färdas över
            250 km/tim – något Sverige inte har.
          </p>
          <p xml:id="i-TfmxE7AKLwbE5nmoQjUPAy">
            Sverige har alltid legat i framkant vad gäller järnvägssäkerhet.
            Det nuvarande ATC-systemet har varit i drift i många år och är
            ett mycket säkert och tillförlitligt system, och är godkänt för
            hastigheter upp till 250 km/tim.
          </p>
          <p xml:id="i-JESuJx3T3pjhxqXwGttX8K">
            ERTMS skulle kunna fylla en funktion gällande internationell
            tågtrafik, men en väldigt liten del av tågtrafiken i Sverige är
            gränsöverskridande. Inget talar för att ett land i Europas nordliga
            utposter i framtiden, mer än marginellt, skulle få utökad internationell
            tågtrafik. Dessutom är redan de fordon som i dag passerar landsgränserna
            utrustade med dubbla system, vilket möjliggör gränsöverskridande
            trafik. Därför ser Sverigedemokraterna inte heller här någon vinning
            i det kostsamma ERTMS-systemet.
          </p>
          <p xml:id="i-Xv2rBxwnwv1ouy2zdEQzgQ">
            Sammantaget konstaterar Sverigedemokraterna att ERTMS inte bara
            är en olönsam investering utan dessutom helt onödig, varför vi
            anser att implementerandet av ERTMS tills vidare bör frysas.
          </p>
          <p xml:id="i-ZMA5gKRRdJ7yA7sixxfpK">
            Vi ser med oro på att utvecklingen inom utrikesjärnvägstrafiken
            i dag går mot en framtida envägsstrategi där mer och mer av trafiken
            styrs över Danmark, något som på sikt är ett hot mot ett mångfacetterat
            gränsöverskridande utbud av järnvägstrafik för svensk industri.
          </p>
          <p xml:id="i-8pZp8wDT9x8PoPCP3RKmib">
            Trelleborg har tidigare haft en viktig roll när det gäller tågtrafik
            in och ut ur Sverige, men lever i dag en tynande tillvaro där
            mer och mer järnvägsgods går över Öresundsbron på bekostnad av
            Trelleborgs hamn, där volymerna minskat kraftigt under de senaste
            åren. Inom några år finns risk att den gränsöverskridande tågtrafiken
            helt upphör i Trelleborgs hamn. Detta är bekymmersamt för Sverige,
            både ur konkurrens- och sårbarhetsperspektiv, då en störning på
            Öresundsbron skulle innebära stora konsekvenser för både industrin
            och medborgarna.
          </p>
          <p xml:id="i-CH2c1nurBosYkqP58cPhui">
            Sverigedemokraterna har sedan vårt bildande påtalat det omöjliga
            – och omoraliska – i Sveriges under decennier drivna invandringspolitik.
            Trots att regeringen och merparten av oppositionen nu kommit till
            liknande slutsatser tar regeringen ändå höjd för en fortsatt hög
            invandring i infrastrukturpropositionen. Vi anser att detta är
            fel och vill i stället lägga ett fokus på en infrastruktur i utveckling
            med en inhemsk befolkningstillväxt – inte en invandringsdriven
            ökning.
          </p>
          <p xml:id="i-EAu8KW9ZpEwoXXvz2vj7Rm">
            Sverigedemokraternas utgångspunkt är att det generellt finns
            biologiska skillnader mellan kvinnor och män. Dessa tar sig uttryck
            fysiskt, men även karaktärsmässigt. Därför ser vi det inte som
            ett egenvärde i sig att t.ex. infrastrukturen ska vara lika utnyttjad
            av vardera kön gällande olika trafikslag. Att kvinnor använder
            kollektivtrafik i större omfattning, samtidigt som män brukar
            bil mer, är för oss i sig inte ett problem utan kan vara ett uttryck
            för generella skillnader i preferens mellan könen. Därför anser
            vi att regeringens konstlade jämställdhetsanalys på infrastrukturområdet
            i bästa fall är helt onödig och i värsta fall såväl ekonomiskt
            som socialt skadlig.
          </p>
          <p xml:id="i-HJzo44xduhfxghjQUY7dpV">
            För att minska ledtider och snabbt kunna åtgärda brådskande satsningar
            och underhåll vill Sverigedemokraterna inrätta en speciell marknadspott.
            Marknadspotten fastställs som en procentuell andel av budgetanslaget
            för utgiftsområde 22 och ligger i linje med vad Näringslivets
            Transportråd lyft fram.
          </p>
          <head xml:id="i-32nhBq5rvRPDE85tJSSWGE" type="h2">
            4.3 En realistisk miljöpolitik
          </head>
          <p xml:id="i-Cb4Gj342UMeVescdm4Uge9">
            Sverige är en av de mest klimatvänliga industrinationerna i världen.
            Vi har en hög andel förnyelsebar energi, kraftiga styrmedel mot
            användande av fossila bränslen och en – efter våra geografiska
            och demografiska förutsättningar – väl utbyggd infrastruktur med
            miljövänliga alternativ. Sverigedemokraterna delar åsikten att
            det är positivt att på sikt minska vårt fossilberoende, vilket
            minskar våra utsläpp och vårt beroende av energi från osäkra regioner
            och tvivelaktiga regimer. Däremot har vi en realistisk syn på
            omställning och tror att regeringens internationellt sett ensidigt
            satta mål om en fossiloberoende fordonsflotta 2030 både är ouppnåbart
            och verkningslöst, och enbart skulle leda till en utflyttning
            av utsläppen med en svagare svensk ekonomi som resultat. I stället
            anser vi att Sverige ska leva upp till sina internationella åtaganden,
            samtidigt som vi med en stark industri och forskning kan bidra
            till innovativa och effektiva alternativ till fossil energi.
          </p>
          <p xml:id="i-MSL82CM9diA132zTws1Ef9">
            En viktig förutsättning för en omställning av samhället är tillgången
            till tillförlitliga och billiga alternativ till fossila bränslen.
            Sverigedemokraterna ser inte att biobränslen kommer kunna ersätta
            alla fossila bränslen utan att detta får stora negativa konsekvenser
            såväl miljömässigt som ekonomiskt. I stället ser vi möjligheterna
            för Sverige att på sikt ställa om till en större andel eldrift,
            då vi har goda förutsättningar för detta. Men detta bygger på
            en utveckling av kärnkraften, som under överskådlig tid kommer
            vara den mest tillförlitliga och rena energikälla vi känner till,
            och ett minskat fokus på ineffektiva och opålitliga lösningar
            likt vindkraft.
          </p>
          <p xml:id="i-T8gsTmyNUXUmQRTqy6RfYs">
            Regeringen skriver i infrastrukturpropositionen att man vill
            flytta gods från väg till järnväg och sjöfart. Hela 69 gånger
            nämns sjöfart på dokumentets 78 sidor. Detta är positivt då sjöfarten
            har mycket positiva fraktegenskaper samt en enorm outnyttjad potential.
            Sverige har en av Europas längsta kuststräckor, den motsvarar
            sträckan Stockholm–Ankara, samt 52 hamnar som kan hantera gods
            men inte nyttjas i den utsträckning man kunnat hoppas på. Av allt
            gods som fraktas till och från Sverige står sjöfarten för hela
            96 procent av transporterna, men det är en mycket liten del gods
            som fraktas med fartyg inom Sverige.
          </p>
          <p xml:id="i-WD1doSrx8mzUxqubvCtD58">
            Från den 16 december 2014 är det möjligt att även i Sverige bygga
            och utrusta fartyg för s.k. inlandssjöfart. Regelverken och kostnaderna
            för att bedriva inlandssjöfart har dock inte varit fastslagna,
            vilket gjort att redarna inte vågat satsa på inlandssjöfart.
          </p>
          <p xml:id="i-LJDV7i8fR5wx194Dkn6Cq5">
            De inre vattenvägarna har tillsammans med kustsjöfarten stor
            potential att transportera stora mängder gods inom Sverige och
            på så vis avlasta vårt ansträngda transportsystem, men det behövs
            stimulanser för att få igång denna trafik. När man jämför sjöfart
            med järnväg så kan man konstatera att sjöfarten står för 96 procent
            av sina kostnader, medan motsvarande siffra för järnvägen enbart
            är 26 procent. För att förbättra sjöfartens konkurrensvillkor
            vill därför Sverigedemokraterna att isbrytningen, som i dagsläget
            finansieras via farledsavgifterna, ska betalas av staten.
          </p>
          <p xml:id="i-mXYCnhYxpKjaCnpktbVDQ">
            Sjöfartsverkets anslag reduceras i regeringens budget för 2017
            trots nationella och internationella ambitioner om att mer transporter
            ska gå på vattenvägar. Konsekvensen för Sjöfartsverket blir att
            man tvingas lägga över mer kostnader på sjöfartens aktörer. Ökade
            kostnader för sjöfart leder bort från, snarare än mot, de politiska
            målen. Sjöfartsverket har för avsikt att höja farledsavgiften
            med 8 procent fr.o.m. den 1 januari 2017 och den kommer i framtiden
            att indexjusteras årligen.
          </p>
          <p xml:id="i-PR19VY1C6JV12dEZQxCjus">
            Ett sätt att främja sjöfarten och att göra det mer fördelaktigt
            att flytta gods från väg till sjö vore att man tittar på stimulanser,
            exempelvis farledsavgiftsbefrielse i fem år för kustsjöfart och
            sjöfart på inre vattenvägar.
          </p>
          <p xml:id="i-5dzqETwKFTxtbSTt5rTyiV">
            Sammantaget rimmar regeringens mål om att långväga godstransporter
            ska flyttas från lastbil till järnväg och sjöfart illa med en
            indexuppräkning av banavgifterna och farledsavgifterna, varför
            Sverigedemokraterna motsäger sig dessa.
          </p>
          <head xml:id="i-7UBGbpFVmQcjkCJ3Ujnrzw" type="h2">
            4.4 Infrastruktur för hela landet
          </head>
          <p xml:id="i-DXBxGjuPjvToRCgNZHd6TU">
            Sverigedemokraterna vill se ett levande Sverige och inte enbart
            några frodiga fläckar på kartan med storstäder. Under lång tid
            har tyvärr glesbygden setts som något avvikande, i bästa fall
            ett särintresse. Fokus har legat på staden och dess potential
            och utbyggnad. I regeringens infrastrukturproposition fullföljs
            denna syn genom att ett oproportionellt stort fokus läggs på städerna
            på glesbygdens bekostnad. Regeringen verkar helt blind inför landsbygdens
            förutsättningar och utmaningar och för konsekvenserna av sin föreslagna
            politik.
          </p>
          <p xml:id="i-SoymfcJeMDhyQLymyfsN6H">
            Satsningar på kollektivtrafik är bra, och i storstäderna har
            många möjligheten att välja kollektiva färdmedel i stället för
            bilen. Men på landsbygden är inte detta alltid fallet, och kommer
            troligen heller inte bli det under överskådlig framtid. Vill vi
            fortsatt ha en levande landsbygd måste styrmedel och satsningar
            göras med en helhetssyn där både stad och land bejakas. Regeringens
            aviserade styrmedel – vilka i stället helt är byggda kring stadsbons
            förutsättningar – som t.ex. höjd bränsleskatt, flygskatt och kilometerskatt
            riskerar i stället att bli nådastöten för en stor del av Sveriges
            landsbygd.
          </p>
          <p xml:id="i-6qb6DVWTYtq3xjWbC8Y77H">
            Den föreslagna höghastighetsjärnvägen är ett talande exempel.
            Det som enligt regeringens planer kommer att bli Sveriges genom
            tiderna största infrastrukturprojekt är ett rent storstadsprojekt,
            samtidigt som det riskerar att tränga ut viktiga bredare satsningar
            som skulle gynna hela landet. Därför motsätter sig Sverigedemokraterna
            både höghastighetsjärnvägen och de ovannämnda föreslagna styrmedlen.
          </p>
          <p xml:id="i-HLeeBwMta5mDrycUGUNMaW">
            Ingenstans i regeringens proposition återges det akuta problemet
            att EU just nu granskar enskilda flygplatser för s.k. SGEI-förordnanden.
            Regeringen tar inte här ett samlat grepp, likt andra länder, och
            anmäler våra flygplatsers betydelse till EU-kommissionen. Det
            ligger i stället helt på de enskilda flygplatsernas ägare, vilka
            ofta är enskilda kommuner, att argumentera mot Bryssel. Det innebär
            att EU mycket väl kan avslå de ansökningar (Kalmar, Västerås och
            Halmstad) som just nu är föremål för granskning. Det innebär i
            värsta fall att dessa tre flygplatser kommer att läggas ned. Denna
            problematik borde nämnas i infrastrukturpropositionen. Likaså
            borde regeringen indikera en lösning på frågan, men inte heller
            det nämns.
          </p>
          <p xml:id="i-KJsqQesJny15vhcP8AJvze">
            Regeringen resonerar inte heller runt det alltmer försämrade
            omvärldsläget och det faktum att Försvarsmakten och MSB nu arbetar
            med att återupprätta totalförsvaret. I myndigheternas planeringar
            vet vi att de tittar på betydelsen av landets flygplatser. Flygvapnet
            avser återta kapaciteten med det s.k. reservbassystemet, samtidigt
            som MSB arbetar med att införa riksintressen för viktiga totalförsvarsobjekt,
            där behovet av flygplatser över hela landet är centralt. Ingenting
            om dessa aspekter tas med i regeringens resonemang i infrastrukturpropositionen.
          </p>
          <p xml:id="i-5zw7gn1ciWV9cwtDPzFk8p">
            Det skulle kunna innebära att samtidigt som Försvarsmakten vill
            nyttja enskilda svenska flygplatser av beredskapsskäl, kan EU
            av konkurrensskäl tvinga samma flygplatser till stängning. Detta
            är inte en rimlig ordning. Brasklappen skulle vara att regeringen
            råder bot på dessa problem i den kommande flygstrategin.
          </p>
          <p xml:id="i-AV7LDaZGWRWLNkjq6NiLCP">
            Sverige behöver de regionala flygplatserna och det är nödvändigt
            att regeringen arbetar för att behålla dem.
          </p>
          <p xml:id="i-9G9nAzrdpNnqdaX28w38R9">
            Göta älv från Göteborg till Vänern är en av de sträckor som klassas
            som inre vattenvägar, en sträckning som har ett enormt underhållsbehov.
            SGI (Statens geotekniska institut) har tidigare flaggat för att
            det finns överhängande risk för jordskred i älven. En utredning
            om samhällskonsekvenser och riskområden längs älven gjordes 2009–2011
            och lämnades till dåvarande regering. Störst risk för jordskred
            finns i norra delen av Lilla Edets kommun, men hela älven har
            ett upprustningsbehov samtidigt som ett behov av framtidssäkring
            av älven för att undvika översvämningar på grund av höga vattenflöden
            från Vänern föreligger. Att jordskredssäkra älven och bygga för
            framtiden medför en hög kostnad, beräknad till mellan 3 och 6
            miljarder kronor. Dagens slussar vid Trollhättan bedömer Sjöfartsverket
            har en teknisk livslängd fram till 2030. Delar av dem är i mycket
            dåligt skick eftersom betong åldras och det sker en urlakning,
            och risken att det händer något allvarligt ökar för varje år.
            Att reparera och byta ut de existerande är inget realistiskt alternativ,
            varför nya slussar måste byggas. Dagens slussar har måtten 13,5
            x 89 meter, men man bör bygga de nya slussarna med minsta måtten
            17 x 110 meter för att passa containerbåtar. Om man väljer att
            bygga enbart två nya slussar, i stället för de fyra som finns
            i dag, kan sjöfarten på Göta älv öka med flera hundra procent.
            Kostnaden för de nya slussarna är beräknat till 3 miljarder kronor,
            men samordnar man slussbyggena med jordskredsäkringen av älven
            kan man göra en vinst på 1 miljard kronor.
          </p>
          <p xml:id="i-RebyHq2mQnK8hr6VrhwAkD">
            Det svenska tågsystemet är fragmenterat med allt från snabbtåg
            till tunga och långsamma godståg. Trafikverkets något märkliga
            åsikt om att längre och tyngre godståg skulle frigöra kapacitet
            och bidra till bättre punktlighet för både person- och godstrafik
            är icke överensstämmande med verkligheten.
          </p>
          <p xml:id="i-E5oq1wzXdE9nfMmr2UpX5C">
            Med blygsamma medel skulle långsamma godståg kunna köras betydligt
            snabbare än i dag. Ett införande av snabbare godståg ger positiva
            effekter.
          </p>
        </div>
        <div xml:id="i-3tZPpmpxA3e29s4Hn7ZmQQ" type="motSignatures">
          <list xml:id="i-XtKc4xdsTHKbSFmoRrjX9F">
            <item xml:id="i-4ToG8zr4PfxzQprgKuCt8a">
              Per Klarberg (SD)
            </item>
            <item xml:id="i-8bUc1nt9mAqL32knfRuGLo">
              Jimmy Ståhl (SD)
            </item>
            <item xml:id="i-MTP4CVC8J8xY2fiDvsbPPs">
              Tony Wiklander (SD)
            </item>
          </list>
        </div>
      </div>
    </body>
  </text>
</TEI>
