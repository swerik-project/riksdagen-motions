<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__81/mot_1968__ak__81-001.pdf"/>
      <div type="motHeader" xml:id="i-Fqd21bZ3ScKPZnQAg5HAT">
        <div type="motTitle" xml:id="i-55dnXqDvRTHHDkECaT3FmH"/>
        <div type="motSubmissionInfo" xml:id="i-4fRnJ7FsWroKbzRQB53Rro"/>
      </div>
      <div type="motBody" xml:id="i-LTm3hxDCTePaH2PfJf3974">
        <div xml:id="i-6yij96VZJo8PcHp3xK8N9w">
          <p xml:id="i-LAZHCu8PjgaovqCrrxVp6t">
            2 Motioner i Andra kammaren, nr 81 år 1968
          </p>
          <p xml:id="i-WniotSxXJw4vqckrbm5j1K">
            Nr 81
          </p>
          <p xml:id="i-BxDRkt63iqRb9fRLYzCbuF">
            Av herrar Wahlund och Eliasson i Sundborn, angående utlandssvens-
            karnas rösträtt.
          </p>
          <p xml:id="i-Mm9xi2ySqmgbfUZCYpDCek">
            Enligt riksdagsordningen $ 16 skall rösträtt tillkomma varje
            svensk medborgare som är myndig. Medborgarens bosättning utomlands
            kan enligt grundlagen inte anses utgöra skäl till förlust av rösträtten.
            Men bestämmelserna om att röstlängden skall upprättas efter mantalslängden
            har i praktiken medfört att utomlands bosatta svenska medborgare
            i allmänhet berövats möjligheten att delta i svenska allmänna
            val. Endast vissa yrkeskategorier bland utlandssvenskarna, diplomater
            och andra statstjänstemän, sjömän som är inskrivna på svenskt
            sjömanshus, präster och mis- sionärer, har i särskild ordning
            beretts möjlighet att rösta. Riksdagen fattade i fjol beslut om
            vissa ändringar i vallagstiftningen i syfte att bereda utlandssvenskar
            ökade möjligheter att delta i andrakammarval och folkom- röstningar
            i Sverige. Enligt de nya bestämmelserna skall svensk medborgare,
            som flyttat utomlands och upphört att vara mantalsskriven i Sverige,
            efter ansökan upp- tas i röstlängd och därmed få möjlighet att
            delta i val, om han uppfyller de villkor som riksdagsordningen
            föreskriver för rösträtt och har varit kyrkobokförd i Sverige
            någon gång under de fem kalenderåren närmast före det år då röstlängden
            upprät- tas. Sitt svenska medborgarskap skall sökande styrka genom
            intyg om innehav av giltigt svenskt pass. Utlandssvenskarna skall
            tas upp i särskilda röstlängder, som upprättas av centrala folkbokförings-
            och uppbördsnämnden.
          </p>
          <p xml:id="i-C4VLL2NWedchUZ8gbtKJ77">
            De möjligheter att utöva rösträtten som fjolårets reform ger
            utlandssvenskar skall naturligtvis betraktas som ett väsentligt
            framsteg. Den godtyckligt valda femårsgrän- sen ställer emellertid
            fortfarande många utlandssvenskar utanför möjligheten att delta
            i svenska riksdagsmannaval. Med utvecklingen av våra internationella
            förbin- delser har det blivit allt vanligare att svenska medborgare
            vistas utomlands som anställda i svenska företag eller som tjänstemän
            i internationella organisationer. Sådana uppdrag, vilka som regel
            utföres i nära anknytning till olika verksamheter i hemlandet,
            avser mycket ofta längre tid än fem år. Dessa svenska medborgare,
            som sålunda under en längre tid har att företräda och tillvarata
            svenska intressen i utlan- det eller att delta i internationellt
            arbete, bör med samma rätt som t. ex. diplomater kunna kräva möjligheter
            att utöva sin enligt grundlagen givna rösträtt.
          </p>
          <p xml:id="i-UE9UfzjfG4v5FCjDuFnoz7">
            Slutsatsen härav är sålunda, att ifrågavarande femårsgräns bör
            slopas. Som villkor för att utomlands bosatt svensk medborgare,
            som i övrigt uppfyller bestämmelserna för rösträtt, skall få utöva
            rösträtten bör i avsedda fall endast gälla, att vederböran- de
            någon gång varit kyrkobokförd i Sverige. En sådan utformning behöver
            inte
          </p>
          <pb facs="riksdagen-motions-pdf/data/1968/mot_1968__ak__81/mot_1968__ak__81-002.pdf"/>
          <p xml:id="i-4Q4DxD29bCinGizbFBMyrh">
            Motioner i Andra kammaren, nr 81 år 1968 3
          </p>
          <p xml:id="i-4cgdRgRT4oR1hFSGJBRLRT">
            befaras medföra risk för missbruk. Innehav av giltigt svenskt
            pass bör ha samma bevisvärde efter femårsperioden som under densamma.
            De av oss förordade bestämmelserna bör kunna tillämpas redan vid
            1968 års andrakammarval. Med stöd av vad ovan anförts får vi hemställa,
            att riksdagen måtte besluta, att utomlands bosatta svenska med-
            borgare, som är myndiga och innehar giltigt svenskt pass, må äga
            möjlighet att delta i andrakammarval och folkomröstningar i Sve-
            rige, därest de någon gång har varit här kyrkobokförda, med giltig-
            het redan vid 1968 års andrakammarval; samt att konstitutionsutskottet
            måtte utarbeta förslag till härför er- forderlig ändring av lagen
            om val till riksdagen.
          </p>
          <p xml:id="i-4395NbmuKdwiULSLVQKi7H">
            Stockholm den 17 januari 1968
          </p>
          <p xml:id="i-RzQYqbdS3srsVn3f1uBsJ">
            S.G.W. Wahlund (cp) Lars Eliasson (cp) i Sundborn
          </p>
        </div>
      </div>
    </body>
  </text>
</TEI>
