<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-01986">
  <teiHeader>
    <fileDesc>
      <titleStmt>
        <title>Bostadspolitik</title>
        <author corresp="i-PgfrE9pakWspkNp9dr9ejT">av Caroline Szyber m.fl. (KD, M, C, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1986 av Caroline Szyber m.fl. (KD, M, C, FP)</title>
          <idno type="rdwebb">H3021986</idno>
          <rs type="number">1986</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3021986/text</ref>
          <ref type="dokument_url_html">http://data.riksdagen.se/dokument/H3021986</ref>
          <ref type="dokumentstatus_url_xml">http://data.riksdagen.se/dokumentstatus/H3021986</ref>
          <ref type="docx">http://data.riksdagen.se/fil/BC16D929-56C1-4C61-8B6A-A00ABBC34856</ref>
          <ref type="pdf">http://data.riksdagen.se/fil/A64CD797-8242-4892-B877-9872933F5F7A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DadM8sfLQZfV4uQJZbeYqJ" type="signed"/>
        <correspContext corresp="i-DadM8sfLQZfV4uQJZbeYqJ">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-Y5fgQ33MMnP4uyafJ9fz8i"/>
        </correspContext>
        <correspAction type="submitted" xml:id="i-FBq7rCDxsTpf1ZER9Gac7C">
          <date when="2015-10-06"/>
          <time when="11:01:18"/>
        </correspAction>
        <correspAction type="reviewed" xml:id="i-AeSgUf7iN2adSpDaknEuVi">
          <date when="2015-10-06"/>
          <time when="13:39:14"/>
        </correspAction>
        <correspAction type="referred" xml:id="i-EB8nGDFyet5vK3TuTfXaoA">
          <date when="2015-10-13"/>
        </correspAction>
        <correspAction type="assigned" xml:id="i-NErhm8VT3328UvF7QtKvyL">
          <date when="2018-06-05"/>
          <time when="10:32:29"/>
        </correspAction>
        <correspContext corresp="i-NErhm8VT3328UvF7QtKvyL">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-Chp9FME8DF382SzTDZxv9Q"/>
        <correspContext corresp="i-Chp9FME8DF382SzTDZxv9Q">
          <ref type="uppgift">2015/16:KrU9</ref>
          <ref type="ref_dok_id">H301KrU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UADYnbtswtTC2jvQ7HEaV2"/>
        <correspContext corresp="i-UADYnbtswtTC2jvQ7HEaV2">
          <ref type="uppgift">2015/16:CU13</ref>
          <ref type="ref_dok_id">H301CU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Wad5UW3X7bWcXn8HTGuhWD"/>
        <correspContext corresp="i-Wad5UW3X7bWcXn8HTGuhWD">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WL85o3hbpMfAVBUksn6kNo"/>
        <correspContext corresp="i-WL85o3hbpMfAVBUksn6kNo">
          <ref type="uppgift">2016/17:CU14</ref>
          <ref type="ref_dok_id">H401CU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU14</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4gNHX9qwes5pS4quat72YA"/>
        <correspContext corresp="i-4gNHX9qwes5pS4quat72YA">
          <ref type="uppgift">2015/16:CU14</ref>
          <ref type="ref_dok_id">H301CU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU14</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LMvCTEF9cmwgwBYbMPKSi4"/>
        <correspContext corresp="i-LMvCTEF9cmwgwBYbMPKSi4">
          <ref type="uppgift">2015/16:CU1</ref>
          <ref type="ref_dok_id">H301CU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-M9tksDJwNyNH6f7kadb6Zh"/>
        <correspContext corresp="i-M9tksDJwNyNH6f7kadb6Zh">
          <ref type="uppgift">2016/17:CU15</ref>
          <ref type="ref_dok_id">H401CU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1986 av Caroline Szyber m.fl. (KD, M, C, FP) Bostadspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-9XV3BwbaKt3ZmrxS8c9fsF">
            Förslag till riksdagsbeslut
          </head>
          <list style="ol">
            <item xml:id="i-3PLtUJRzd9yMoQ1g2qZL7s">
              Riksdagen ställer sig bakom det som anförs i motionen om att
              senast den 1 januari 2017 utreda åtgärder i syfte att korta processen
              till byggstart med upp till ett år och tillkännager detta för
              regeringen.
            </item>
            <item xml:id="i-2x27oXh1Njxa6MoNusK1uZ">
              Riksdagen ställer sig bakom det som anförs i motionen om att
              införa nya och kortade tidsgränser för kommunernas och länsstyrelsernas
              handläggning och tillkännager detta för regeringen.
            </item>
            <item xml:id="i-425PjDU2jt6MrgCGGoph9N">
              Riksdagen ställer sig bakom det som anförs i motionen om att
              regeringen bör återkomma senast den 1 januari 2017 med förslag
              som innebär att fler åtgärder befrias från krav på bygglov såväl
              som anmälningsplikt i syfte att underlätta för den enskilda fastighetsägaren
              och tillkännager detta för regeringen.
            </item>
            <item xml:id="i-E7E3vG6vXApsqEhVf7prSX">
              Riksdagen ställer sig bakom det som anförs i motionen om att
              behovet av fler bostäder ska vara en viktig prioritering vid utformningen
              av reglerna för riksintressen och tillkännager detta för regeringen.
            </item>
            <item xml:id="i-AeigvkNouSHnrwQP48NinL">
              Riksdagen ställer sig bakom det som anförs i motionen om att
              göra förändringar i kulturmiljökraven och reglerna för arkeologiska
              undersökningar för att underlätta för byggande och tillkännager
              detta för regeringen.
            </item>
            <item xml:id="i-W71DvugexCTuo68qpTmeMx">
              Riksdagen ställer sig bakom det som anförs i motionen om att
              förenkla kommunernas beslutsprocess vid antagande av och förändring
              inom detaljplaner och tillkännager detta för regeringen.
            </item>
            <item xml:id="i-ANSyR3dP3HQ8V6egkud8Cy">
              Riksdagen ställer sig bakom det som anförs i motionen om att
              förändra möjligheter att överklaga byggbeslut och tillkännager
              detta för regeringen.
            </item>
            <item xml:id="i-WhfWjtGsNiWur6KMHefrgA">
              Riksdagen ställer sig bakom det som anförs i motionen om att
              införa en privat initiativrätt till detaljplaner och tillkännager
              detta för regeringen.
            </item>
            <item xml:id="i-UWLGTBAsVMK5iNHRMbNsNV">
              Riksdagen ställer sig bakom det som anförs i motionen om behovet
              av att utreda ytterligare anpassningar av tillgänglighetskrav
              och pröva andra lättnader i byggregler för studentbostäder och
              tillkännager detta för regeringen.
            </item>
            <item xml:id="i-FrWmy7CLLGgQDuuDd4ufz8">
              Riksdagen ställer sig bakom det som anförs i motionen om att
              lärosätenas möjlighet att förmedla bostäder ska permanentas och
              tillkännager detta för regeringen.
            </item>
            <item xml:id="i-R3mB4eBAnYTTazYajsQht8">
              Riksdagen ställer sig bakom det som anförs i motionen om att
              utreda en egen boendeform för unga med begränsad hyrestid där
              syftet är att öka utbudet av lägenheter som är överkomliga för
              unga, och riksdagen tillkännager detta för regeringen.
            </item>
            <item xml:id="i-2An89qbS8ihbZyvMPpXhes">
              Riksdagen ställer sig bakom det som anförs i motionen om att
              möjliggöra omvandling av bostäder i befintliga bostadsbestånd
              till ägarlägenheter och tillkännager detta för regeringen.
            </item>
          </list>
          <list>
            </list>
        </div>
        <div type="motContent">
          <head type="h1" xml:id="i-719YiB9niaf84x4LUXn95B">
            Det bostadspolitiska målet
          </head>
          <p xml:id="i-GvudnKJEtnY8YAC5iiefVM">
            I budgetpropositionen 2008 lades det bostadspolitiska mål som
            sedan dess varit vägledande för regeringens arbete. Målet anges
            som långsiktigt fungerande bostadsmarknader där konsumenternas
            efterfrågan möter ett utbud av bostäder som svarar mot behoven.
            Målet tog fasta på den enskilde boendekonsumenten som utgångspunkt
            och dennes rätt till att bo och arbeta där man önskar genom en
            mångfald av boendeformer. Om den boendes valfrihet främjas kan
            bostadspolitiken bidra till förbättrade levnadsförhållanden, ökad
            integration i boende och motverka utanförskap.
          </p>
          <p xml:id="i-M9QfS9NECTjksc6tw3LEwd">
            Det är helt centralt i det bostadspolitiska målet att skapa goda
            förutsättningar för byggande, förvaltning och ägande av bostäder
            samt att underlätta för bostadsmarknaderna att fungera på ett
            sätt som inkluderar alla människor. Med den prioriteringen skapas
            också möjligheten till valfrihet och mångfald. Målsättningen anger
            också att bostadsbeståndet ska hålla hög kvalitet och att boende
            och förvaltning av bostäder ska bidra till en hållbar utveckling.
            Mot bakgrund av de utmaningar som idag föreligger på bostadsmarknaden
            är målet högst aktuellt och bör kvarstå i dess nuvarande form.
          </p>
          <head type="h1" xml:id="i-UD5B81yDkje7q9wZkiKU5s">
            Ett enklare byggande
          </head>
          <p xml:id="i-XiEVWiKreqEbTbY4Fn31c6">
            För att minska bostadsbristen måste bostadsbyggandet öka. Det
            måste gå snabbare att sätta spaden i marken och tillgången på
            mark måste öka på de ställen där det går att bygga. Alliansregeringen
            har genomfört en rad åtgärder för att förenkla de regler som inneburit
            hinder för byggande. Genom att koordinera investeringar i bostäder
            och infrastruktur har Alliansen, först genom Stockholmsförhandlingen
            och sedan Sverigeförhandlingen, visat vägen till att få fram byggklar
            mark för bostäders uppförande.
          </p>
          <p xml:id="i-AWs1hruDRPvdn16CgwrSxZ">
            Alliansen vill fortsätta arbetet med att undanröja hinder, bland
            annat genom ytterligare regelförenklingar och förkortade handläggningstider.
            Processen till byggstart är i dag för lång och måste kortas ned.
            Vi måste snabbt möjliggöra ett utökat bostadsbestånd. Senast till
            den 1 januari 2017 bör regeringen utreda åtgärder i syfte att
            korta processen till byggstart med upp till ett år.
          </p>
          <p xml:id="i-CFj33fjm74tyKXnjUDZDoF">
            Handläggningstider hos kommuner och länsstyrelser präglas idag
            av långa ledtider. Arbetet i dessa instanser bör organiseras och
            koncentreras till att först och främst främja möjligheten till
            att fler bostäder kommer till. Genom kortare handläggningstider
            kan tillkomsten av nya bostäder främjas. För såväl länsstyrelser
            som kommuner är det angeläget att upprätthålla ett jämförande
            benchmarking-arbete där erfarenheter utbyts i syfte att förbättra
            den egna prestationen.
          </p>
          <p xml:id="i-98j5HRDjkMgg7aCeG2e9YB">
            I flera kommuner finns berättelser om mycket långa handläggningstider
            för bygglov i kombination med höga avgifter. För att stimulera
            motivationen hos kommunerna att prioritera service och fler bostäder
            bör kommunerna kunna reducera sina bygglovsavgifter om de inte
            håller tidsgränserna för handläggningen.
          </p>
          <p xml:id="i-JTWmT3C4GciBFfTg9HX6NZ">
            Ett riksintresse är ett särskilt värdefullt område som ska bevaras
            för framtiden. Systemet byggdes upp för flera decennier sedan
            och har sedan dess mer eller mindre lämnats vind för våg av det
            politiska systemet. Riksintressen ska kunna bevaras för framtiden
            samt vårda vår historia för kommande generationer. Men systemet
            är otympligt och föråldrat och har också fått kritik från Riksrevisionsverket
            (RIR 2013:21). Riksrevisionen konstaterade att statens hantering
            av dessa riksintressen försvårar för kommunerna att planera nya
            bostäder. Det är därför angeläget att möjligheten till fler bostäder
            prioriteras vid utformningen av riksintressen. På samma sätt bör
            även byggande prioriteras i relation till kulturmiljökrav och
            arkeologiska undersökningar. Det är glädjande att riksdagen genom
            miljö- och jordbruksutskottet fastslagit vikten av att bostadsbyggande
            prioriteras jämställt med miljönytta i samband med att områden
            övervägs för marksanering.
          </p>
          <p xml:id="i-6okpwPJqgk7cBC6gLwNFiR">
            Det finns anledning att ifrågasätta om det är rimligt att ställa
            samma krav på familjen som ska bygga ut sin egen villa som på
            byggföretag som bygger hus åt andra människor. Det behövs regelverk
            och lagstiftning, men politiken måste veta sina gränser. Under
            slutet på förra mandatperioden öppnades möjligheten att med endast
            anmälningsplikt ge tillåtelse för villaägare att uppföra ett 25
            kvadratmeter stort hus på sin tomt. Husformen populariserades
            under namnet Attefallshus och har snabbt blivit väl omtyckt hos
            flera hemmabyggare. Fler åtgärder bör befrias från krav på bygglov
            och därmed avlasta den kommunala handläggningen. Regeringen bör
            återkomma senast den 1 januari 2017 med förslag på åtgärder som
            innebär att fler åtgärder befrias från krav på bygglov, såväl
            som anmälningsplikt i syfte att underlätta för den enskilda fastighetsägaren.
          </p>
          <head type="h1" xml:id="i-Vcu5oUtcnPGQtF8fJ8VWQk">
            Enklare planprocesser
          </head>
          <p xml:id="i-PkZhUDqTwv5h5H3bawfgtL">
            I propositionen 2013/14:126 En enklare planprocess föreslog regeringen
            en rad åtgärder för att förenkla plan- och bygglagen. Den röda
            tråden i förslagen var att skapa enklare och tydligare regler
            samt utökad förutsägbarhet och transparens. Om kommunernas beslutsprocess
            vid antagande av och förändring inom detaljplaner förbättras,
            kan kostnadskrävande tid för handläggning kortas ner. Slutresultatet
            av det blir sänkta byggkostnader. Alliansregeringen föreslog bland
            annat att kravet på detaljplan i plan- och bygglagen borde begränsas.
            I stället för att i princip alltid kräva en detaljplan för en
            ny sammanhållen bebyggelse, skulle kommunerna ges ett större utrymme
            för att bedöma i vilka fall en detaljplan krävs. Det var också
            ett förslag till åtgärd som välkomnades av aktörerna på marknaden.
            Kommunerna är de som är bäst lämpade att avgöra när en detaljplan
            behövs och när den inte behövs. Det skulle till exempel kunna
            handla om kompletteringsbebyggelse i ett småhusområde där kompletteringen
            inte medför någon negativ miljöpåverkan. Istället för att dra
            igång ett tidsödande planarbete skulle man kunna gå direkt på
            prövning av bygglovsärendet, förutsatt att det är i enlighet med
            gällande översiktsplan eller motsvarande.
          </p>
          <p xml:id="i-Jx5TY1EMfZzrzgEBYUwTZw">
            I stort sett alla aktörer inom bostads- och byggsektorn är överens
            om att dagens planeringsprocesser för byggande av bostäder i många
            fall tar för lång tid. En av komponenterna i processen är den
            interna kommunala processen för hantering av planer och bygglov.
            Att låta en byggnadsnämnd eller kommunstyrelse själv ges möjligheten
            att anta detaljplaner skulle därför underlätta byggprocessen.
            Den kommunala hanteringen blir längre i de fall där detaljplanen
            ska antas av kommunfullmäktige. Att ge kommunerna denna möjlighet
            skulle enligt bedömningar kunna korta planprocessen med mellan
            tre och fyra månader. Något som framstår som onödigt i sammanhanget
            är de arkitektoniska eller estetiska utformningskrav, utöver särskilt
            värdefulla bebyggelseområden, som idag kvarstår efter genomförandetid.
            Dessa utformningsbestämmelser bör istället upphävas efter genomförandetiden.
          </p>
          <head type="h1" xml:id="i-FueyzMgKtNrLP5a4trVyVX">
            Överklaganden
          </head>
          <p xml:id="i-KVA1DjJH7LBoGyzHk8BTUd">
            Överklagandeprocessen bidrar starkt till att planprocessen i
            Sverige tar lång tid. Bara under 2014 överklagades 358 beslut
            om detaljplaner till länsstyrelserna. Det motsvarar en fjärdedel
            av alla antagna detaljplaner under året. Av de som överklagades
            under år 2014 gick 152 detaljplaner till mark- och miljödomstolarna
            för vidare processer (Boverket). Även om storstäderna dominerar
            i överklagandestatistiken, kan också stora regionala variationer
            iakttas. Som ett exempel kan nämnas att i Blekinge överklagas
            42 procent av detaljplanerna medan grannen Kalmar län gått från
            30 procent 2013 till 5 procent 2014.
          </p>
          <p xml:id="i-338rN1zTj6Kacc26FSoA6N">
            De rättsliga processerna leder sällan till något annat än förlorad
            tid. Av alla överprövade och överklagade detaljplaner är det 2
            procent av det totala antalet antagna detaljplaner som upphävts
            av länsstyrelsen under såväl 2014 som 2013 (Boverket). Den av
            Alliansen tillsatta utredningen pekade på svårigheten att minska
            mängden överklagandeärenden, men vår ambition är att hitta lösningar
            för att åstadkomma detta, exempelvis genom att begränsa antalet
            personer som har rätt att överklaga, avgiftsbelägga överklaganden
            och ta bort länsstyrelserna som överklagandeinstans för detaljplan
            och områdesbestämmelser.
          </p>
          <head type="h3" xml:id="i-CW3if1waVCtr6jfxzhBAny">
            Privat initiativrätt
          </head>
          <p xml:id="i-5heRy9FvS7isJwJX2LjXGy">
            I vårt västra grannland Norge kan antingen en kommun eller en
            byggherre ta initiativ till ett byggprojekt. Att initiativet kommer
            från privat håll är väldigt vanligt – i de större städerna är
            det så i en absolut majoritet av fallen. Byggherren har en lagreglerad
            rätt att lägga fram ett planförslag och få förslaget prövat av
            kommunen.
          </p>
          <p xml:id="i-6wW9gbUKW3jop3PGJ94jPM">
            Byggprocessutredningen avfärdade den norska modellen med argumentet
            att det svenska systemet är främmande för ett ”så stort inslag
            av myndighetsutövning från enskilt håll” som i det norska systemet.
            Utredningen lyfte också fram att det norska plansystemet bygger
            på förutsättningen att ”kommuneplanen”, den norska motsvarigheten
            till den svenska översiktsplanen, är bindande och mer styrande
            än vår översiktsplan.
          </p>
          <p xml:id="i-GZPkxnpACGBixpo3fADDJd">
            I en svensk kontext, med en översiktsplanering som inte är bindande,
            är Byggprocessutredningens invändningar mot att införa en norsk
            modell i Sverige rimliga. Men den svaga svenska översiktsplaneringen
            är en brist i det svenska systemet. På sikt bör den stärkas och
            liksom i Norge bli bindande. Utifrån detta ställer sig allianspartierna
            positiva till att införa en initiativrätt för privata intressen
            även i Sverige.
          </p>
          <head type="h1" xml:id="i-QmkRkFcdL34jytz18CQtCB">
            Studentbostäder
          </head>
          <p xml:id="i-PwXakcya18kzdREmYJLbfm">
            Bristen på studentbostäder kan i vissa fall göra att studenter
            tvingas tacka nej till en utbildningsplats. Detta kan få långtgående
            negativa konsekvenser för Sveriges utbildningsnivå, konkurrenskraft
            och attraktivitet. Alliansregeringen har genomfört omfattande
            förenklingar för studentbostäder och mindre lägenheter upp till
            35 kvm. Förändringarna har gjort det enklare och billigare att
            bygga mindre lägenheter. Ytterligare anpassningar av tillgänglighetskrav
            och lättnader i byggregler för studentbostäder bör prövas. Mellan
            2011 och 2015 har ett antal lärosäten kunnat förmedla bostäder.
            Försöket bör permanentas och vidgas för att fler studenter ska
            kunna hitta en bostad under studietiden. Det har också blivit
            enklare och mer lönsamt att hyra ut i andra hand eller att hyra
            ut ett rum i den egna bostaden. Men fortfarande är det alltför
            svårt att hitta ett studentboende. Ingen student ska behöva avstå
            från sin studieplats på grund av bostadsbrist. Det är därför angeläget
            att utreda en egen boendeform för unga med begränsad hyrestid
            under syftet att öka utbudet av lägenheter som är överkomliga
            för unga. Alliansen har därför satt ett mål om 20 000 nya studentbostäder
            till 2020.
          </p>
          <head type="h1" xml:id="i-GWvbdjbgpuYKEQxsrLrdv7">
            Ägarlägenheter i befintligt bestånd
          </head>
          <p xml:id="i-MunY9M3xDVmJWsRYM7N8F9">
            Sedan 2009 finns möjligheten att i samband med nyproduktion uppföra
            ägarlägenheter som ny ägarform för boende. Upplåtelseformen ägarlägenheter
            är en relativt ny boendeform i Sverige men vanlig i andra länder.
          </p>
          <p xml:id="i-FkjEEUWS82odfbXyy4YpNK">
            Med ägarlägenheter finns goda förutsättningar att öka mångfalden
            av upplåtelseformer i bostadsområden. Till skillnad från bostadsrätter,
            där bostadsfastighetsstrukturen många gånger inte medger förutsättningar
            för ombildning, kan ägarlägenheter, om de tillåts i befintliga
            bostäder, införas vägg i vägg med andra bostadsformer. Det ger
            möjlighet att i ett bostadsområde blanda både hyresrätter och
            ägarlägenheter, något som skulle bidra till att motverka boendesegregation
            mellan olika grupper i samhället. I reformen 2009 då ägarlägenheter
            möjliggjordes ingick ett krav om att ägarlägenhetsfastigheter
            skulle ingå i en sammanhållen enhet om minst tre fastigheter.
            Denna regel bör ändras så att det är möjligt att bilda endast
            en ägarlägenhetsfastighet.
          </p>
          <p xml:id="i-V5H3J3rPPqTEhvQBhCzggX">
            Nuvarande ordning kräver också att en ägarlägenhetsfastighet
            i nyproduktion får del i en samfällighet som omfattar bland annat
            yttertak, fasader, trapphus, förråd och andra gemensamma anordningar.
            Samfälligheten ska förvaltas av en förening, en så kallad samfällighetsförening,
            i vilken ägarna av lägenheterna är medlemmar. Detta regelverk
            bör även omfatta ägarlägenhetsfastigheter som ombildas i befintliga
            bostadsbestånd.
          </p>
          <p xml:id="i-TWsVhtimTmTXA1MfrvovkB">
            När propositionen lades 2009 angavs ett bristande kunskapsläge
            kring konsekvenser av ägarlägenheter på bostadsmarknaden till
            varför man inte tillät ägarlägenheter i befintliga fastigheter.
            Ägarlägenheter har sedan dess etablerats som upplåtelseform varvid
            det numera bör vara rimligt att även inkludera dem som bostäder
            i befintliga bestånd.
          </p>
        </div>
        <div type="motSignatures">
          <list>
            <item xml:id="i-GCHhmBfPNV9CeWYvW65CVa">
              Caroline Szyber (KD)
            </item>
            <item xml:id="i-N9qGubkMRxjkqEvczpFctn">
              Ewa Thalén Finné (M)
            </item>
            <item xml:id="i-B9id2vTHMA5x8gQoFzWcXZ">
              Ola Johansson (C)
            </item>
            <item xml:id="i-MuVouZfbmFNk7NHpD51dW2">
              Robert Hannah (FP)
            </item>
          </list>
        </div>
      </div>
    </body>
  </text>
</TEI>
