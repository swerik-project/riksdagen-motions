<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01416">
  <teiHeader>
    <fileDesc>
      <titleStmt>
        <title>om ett åtgärdsprogram för ökad sysselsättning i Östergötland</title>
        <author>av Nils Berndtson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett åtgärdsprogram för ökad sysselsättning i Östergötland</title>
          <idno type="rdwebb">G4021416</idno>
          <rs type="number">1416</rs>
          <ref type="dokument_url_text">http://data.riksdagen.se/dokument/G4021416/text</ref>
          <ref type="dokument_url_html">http://data.riksdagen.se/dokument/G4021416</ref>
          <ref type="dokumentstatus_url_xml">http://data.riksdagen.se/dokumentstatus/G4021416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GiTVDm7TiHj7KGtb3YXewq" type="signed"/>
        <correspContext corresp="i-GiTVDm7TiHj7KGtb3YXewq">
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1416/mot_198081__1416-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1980/81:1416
          </p>
          <p>
            av Nils Berndtson om ett åtgärdsprogram för ökad sysselsättning
            i Östergötland
          </p>
          <p>
            Sammanfattning
          </p>
          <p>
            I motionen redovisas en rad negativa drag när det gäller sysselsättningen
            i Östergötland. Branscher och industrier som utgjort ryggraden
            i sysselsätt- ningen har avvecklats eller kraftigt minskat i betydelse.
            Samtidigt åberopas särskilda förutsättningar för en gynnsam utveckling
            i länet. Förekomsten av universitet och teknisk högskola med forskningsresurser
            liksom stora yrkeskunskaper hos arbetare, tjänstemän och tekniker
            gynnar möjligheterna att utveckla alternativ produktion för att
            öka den civila andelen av sysselsättningen och ersätta förlorade
            industrijobb. Motionen utmynnar i krav på statliga initiativ och
            resurser för utformning av ett åtgärdsprogram för ökad sysselsättning
            i Östergötland på grundval av länets speciella struktur.
          </p>
          <p>
            Den negativa utvecklingen när det gäller sysselsättningen har
            i hög grad kännetecknats av att branscher och industrier som utgjort
            ryggraden i sysselsättningen i vissa regioner och på vissa orter
            avvecklats eller kraftigt minskat i betydelse. Östergötland är
            ett län där detta varit ett framträdande drag. Det är inte enbart
            minskningen av sysselsättningen inom jord- och skogsbruk som bidragit
            härtill. Textilindustrin, som länge var starkt dominerande i Norrköping,
            har nära nog helt försvunnit. Andra industrier, som nu senast
            Goodyears gummifab- rik, har också avvecklats i Norrköping. I
            Motala beräknas omkring en fjärdedel av arbetstillfällena inom
            tillverkningsindustrin ha försvunnit under loppet av några år
            i slutet av 1970-talet. Motala Verkstad, som länge utgjorde ryggraden
            i sysselsättning- en, äridet närmaste avvecklad. Krisen vid Luxor
            i Motala är illavarslande för utvecklingen inom kommunen. Det
            starka inslaget av militär sysselsättning, som är särskilt utmärkande
            i Linköping, utgör ett speciellt problem. Trots den senaste satsningen
            på annan flygplanstillverkning vid Saab-Scania kvarstår det grundläggande
            problemet om en alltför stark militär dominans av sysselsättningen
            i kommunen. Till bilden hör en omfattande avveckling av andra
            industrijobb i kommunen. Boxholm har känning av krisen inom stålbranschen.
            Det stora beroendet av en industri gör att kommunens existens
            är i allvarlig fara, om produktion och sysselsättning vid bruket
            skärs ned.
          </p>
          <pb facs="riksdagen-motions-pdf/data/198081/mot_198081__1416/mot_198081__1416-002.pdf"/>
          <p>
            Mot. 1980/81:1416 tt
          </p>
          <p>
            Sysselsättningen i Finspång har under senare tid uppvisat stor
            osäkerhet. Tillverkningen av produkter som är beroende av miljömässiga
            bedömningar och beslut utgör en osäkerhetsfaktor. Den södra delen
            av länet, som redan förut redovisar undersysselsättning, kan komma
            att få svårt att undvika följder av kristendenserna inom skogs-
            och träindustrin. Andra sysselsättningsproblem i länet bör också
            uppmärksammas. Utvecklingstendenserna kan belysas av att sysselsättningen
            inom tillverk- ningsindustrin beräknats minska med ca 5 000 arbetstillfällen
            mellan 1975 och 1985. Det bör observeras att när dessa beräkningar
            gjordes (1978) kunde den senaste tidens negativa utveckling knappast
            förutses. Avvecklingen av arbetstillfällen inom industrin bör
            också ses mot bakgrund av det förut stora behovet av nya arbetstillfällen
            i länet. Vidtagna och signalerade åtstramningar på den offentliga
            sektorn torde också få till följd att ökningen av arbetstillfällen
            här kan väntas bli mindre än beräknad. Åtstramningen för kommuner
            och landsting leder oundvikligen till konsekvenser för sysselsättningen.
            Betydelsefulla branscher har försvunnit, starkt begränsats eller
            fått känning av kristendenser. Detta är den ena sidan av saken.
            Den andra sidan av saken är att särskilda förutsättningar finns
            för en utveckling i Östergötland, därest dessa tillvaratas. Till
            de särskilda förutsättningarna hör bl. a. följande:
          </p>
          <p>
            Oo Möjligheterna att utveckla alternativ produktion för att öka
            den civila andelen av sysselsättningen och ersätta förlorade industrijobb
            gynnas av förekomsten av universitet och teknisk högskola med
            forskningsresurser liksom av de stora yrkeskunskaperna hos arbetare,
            tjänstemän och tekniker. Inte minst inom den militära flygplansindustrin
            bör finnas betydande resurser som kan komma till användning för
            utveckling av energi, kollektivtrafik, miljö, sjukvård etc. Oo
            Förekomsten av data- och elektronikindustri utgör en god grund
            för att i Östergötland utveckla ett elektroniskt datatekniskt
            centrum, vilket också skulle få betydelse för den nationella utvecklingen
            på detta område. Oo Den omfattande jordbruksproduktionen borde
            kunna utgöra grund för en vidareförädling av jordbruksprodukter.
            Inom träindustri och pappersin- dustri torde finnas förutsättningar
            till vidareförädling av produkter. Ännu befintliga kunskaper inom
            textilbranschen bör tillvaratas för en nödvändig utveckling. En
            utveckling på här nämnda områden är av betydelse för att minska
            importöverskottet och beroendet av stora multinationella före-
            tag.
          </p>
          <p>
            För att bryta den negativa utvecklingen och skapa nya arbetstillfällen
            är det nödvändigt att inom ramen för en nationell planering beakta
            de speciella problem och förutsättningar som kännetecknar skilda
            regioner. De samhällsorgan som har att utarbeta länsplaner måste
            få ökade resurser.
          </p>
          <pb facs="riksdagen-motions-pdf/data/198081/mot_198081__1416/mot_198081__1416-003.pdf"/>
          <p>
            Mot. 1980/81:1416 $
          </p>
          <p>
            Det är nödvändigt med riktade statliga insatser för att utveckla
            olika regioner. I denna motion har pekats på några utmärkande
            drag i Östergöt- land, såväl i fråga om problem som möjligheter.
            Det är angeläget att riksdag och regering aktivt verkar för att
            möta problemen och tillvarata förutsätt- ningarna. En samordning
            av forsknings- och planeringsresurserna behövs. Genom att till
            ett sådant forsknings- och utvecklingsarbete knyta företrädare
            för arbetares och tjänstemäns fackliga organisationer tillvaratas
            de särskilda erfarenheter som finns där. Med hänvisning till det
            anförda föreslås att riksdagen beslutar att hos regeringen hemställa
            om initiativ för utformning av ett åtgärdsprogram för ökad sysselsättning
            i Östergötland på grundval av länets speciella struktur, i enlighet
            med vad som anförts i motionen.
          </p>
          <p>
            Stockholm den 22 januari 1981
          </p>
          <p>
            NILS BERNDTSON (vpk)
          </p>
        </div>
      </div>
    </body>
  </text>
</TEI>
