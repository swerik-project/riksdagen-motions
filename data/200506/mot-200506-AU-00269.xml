<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-AU-00269">
  <teiHeader>
    <fileDesc>
      <titleStmt>
        <title>Kvinnors arbetsmarknad</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors arbetsmarknad</title>
          <idno type="rdwebb">GT02A269</idno>
          <rs type="number">A269</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GT02A269/text</ref>
          <ref type="dokument_url_html">http://data.riksdagen.se/dokument/GT02A269</ref>
          <ref type="dokumentstatus_url_xml">http://data.riksdagen.se/dokumentstatus/GT02A269</ref>
          <ref type="doc">http://data.riksdagen.se/fil/224DE32E-601D-4017-8890-3A14F030A55D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-RPLcLWRfZW7xXVd61piM6R</idno>
            <name>Lennart Gustavsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-BcpdUKhPbeES19rexxtwyD</idno>
            <name>Sermin Özürküt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DMGKRcZKJjLDnd1Mozdje8</idno>
            <name>Camilla Sköld Jansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bg1EN2FFt8ZQ2sk98wXDrB" type="signed"/>
        <correspContext corresp="i-Bg1EN2FFt8ZQ2sk98wXDrB">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-RPLcLWRfZW7xXVd61piM6R"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-BcpdUKhPbeES19rexxtwyD"/>
          <note type="signatory" corresp="i-DMGKRcZKJjLDnd1Mozdje8"/>
        </correspContext>
        <correspAction type="referral" xml:id="i-FGcvsnziMYqvev63y81jmf">
          <date when="2005-10-13"/>
        </correspAction>
        <correspAction type="dismissal" xml:id="i-6stNfwDSHGS7AcCKs5TbFJ">
          <date when="2005-10-13"/>
        </correspAction>
        <correspAction type="submission" xml:id="i-UPYTaehz84NVYnQbSeVqzx">
          <date when="2005-10-05"/>
        </correspAction>
        <correspAction type="assigned" xml:id="i-6hYZi51QNn4QphfAg3omyn"/>
        <correspContext corresp="i-6hYZi51QNn4QphfAg3omyn">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_A_0269/mot_200506_A_0269-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: A269 pnr: v301
          </p>
          <p>
            Motion till riksdagen 2005/06:A269
          </p>
          <p>
            av Lars Ohly m.fl. (v)
          </p>
          <p>
            Kvinnors arbetsmarknad
          </p>
          <p>
            1 Innehållsförteckning
          </p>
          <p>
            Tnnehållsförtecktllipt...ssssssusssssssatvsvsanmsssssisssmsinssmsmassumsved
            1 Förslag till riksdagsbeslut Inledning, Klass, kön och etnicitet.
            Löneklyftan.......... 5.1 — Arbetsdelning. 52 Arbetstid... 5.3
            — Diskriminering. Offentlig sektor som föregångare i jämställdhetsarbetet
            Förkortad arbetsdag, Tidsbegränsade anställningar. Föräldraförsäkringen.
            10 Kvinnors makt och inflytande på arbetsplatserna...................sss..+
            8
          </p>
          <p>
            UU BWNH
          </p>
          <p>
            NN RPRPWWNN
          </p>
          <p>
            OO MN OA
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-002.pdf"/>
          <p>
            2005/06:A269
          </p>
          <p>
            2 Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att tillsätta en utredning som får till uppgift att
            närmare analysera hur diskrimineringsgrunderna klass, kön och
            etnicitet samverkar på arbetsmarknaden och vilka förändringsstrategier
            som krävs för att bryta rådande maktstrukturer. Riksdagen tillkännager
            för regeringen som sin mening vad i motionen anförs om att ta
            initiativ till insatser som syftar till att öka efterfrågan av
            ”otraditionell” — arbetskraft för att bryta den könsuppdelade
            arbetsmarknaden. Riksdagen tillkännager för regeringen som sin
            mening vad i motionen anförs om en lagstiftning som gör heltidsarbete
            till en rättighet och deltidsarbete till en möjlighet. Riksdagen
            tillkännager för regeringen som sin mening vad i motionen anförs
            om = att rligen — kalla — statliga, kommunala och landstingskommunala
            = arbetsgivare = till överläggningar = kring jämställdhetsarbetet.
            Riksdagen tillkännager för regeringen som sin mening vad i motionen
            anförs om att låta genomföra en analys över vilka konsekvenser
            arbetstidslagens 40-timmarsnorm har för kvinnors respektive mäns
            villkor på arbetsmarknaden samt normens påverkan på fördelningen
            av det betalda och obetalda arbetet. Riksdagen tillkännager för
            regeringen som sin mening vad i motionen anförs om att tillsvidareanställningar
            skall utgöra normen på arbetsmarknaden och tidsbegränsade anställningar
            undantag.
          </p>
          <p>
            mo
          </p>
          <p>
            3 Inledning
          </p>
          <p>
            Samhället i Sverige i dag, liksom samhällen på andra platser
            och i andra tider, struktureras och ordnas utifrån klass och kön.
            I samhället värderas och rangordnas könen olika, och detta resulterar
            i en orättvis fördelning av status och makt mellan kvinnor och
            män. Män är överordnade och kvinnor underordnade, män har stor
            makt och kvinnor liten. Överallt i vår vardag återspeglas denna
            könsmaktsordning. Den traditionella heterosexuella kärnfamiljen
            är fortfarande den underliggande normen för samhällets förväntningar
            på individerna. Inom den ramen förväntas kvinnor och män ägna
            sig åt olika saker där kvinnan förväntas ta huvudansvar för hemarbete
            och omsorg av barn och äldre. Den här arbetsdelningen mellan könen
            leder till att också arbetsmarknaden är könssegregerad. Kvinnor
            och män finns till stor del på olika delar av arbetsmarknaden
            och inom olika yrken och branscher. Medan kvinnor arbetar
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-003.pdf"/>
          <p>
            både i offentlig och privat sektor, befinner sig män till största
            delen i privat sektor. På arbetsmarknaden avgörs kvinnors villkor
            dessutom av maktrelationen som följer av konflikten arbete-kapital.
            Arbetsgivaren har ett intresse av att hålla nere löner, av att
            skapa flexibilitet genom att deltidsanställa och att anställa
            tidsbegränsat, att motsätta sig arbetstidsförkortningar och så
            vidare. Allt för att kortsiktigt maximera sin egen vinst. Det
            är ett tryck som läggs på samtliga löntagare på arbetsmarknaden,
            men styrkepositionerna inom löntagarkollektivet ser olika ut.
            Den maktordning som finns på grund av kön gör att arbetsgivaren
            kan pressa kvinnor hårdare än män. Den maktordning som finns på
            grund av klass gör att arbetsgivaren pressar LO-anställda hårdare
            än Sacoanställda, den strukturella rasismen gör att arbetsgivaren
            pressar ner villkoren för utlandsfödda och deras barn hårdare
            än inrikesfödda och deras barn. Arbetsmarknadens parter har ett
            stort ansvar för att arbeta mot diskriminering, men det är ett
            ofrånkomligt faktum att även politiken måste bli bättre på att
            ta ett övergripande ansvar för dessa frågor.
          </p>
          <p>
            4 Klass, kön och etnicitet
          </p>
          <p>
            Den grupp som utsätts för flest former av diskriminering på arbetsmarknaden
            är invandrade kvinnor. Det gäller både kvinnor som kommit till
            Sverige under de senaste åren och kvinnor som varit i Sverige
            länge. Kvinnor i allmänhet, och invandrade kvinnor i synnerhet,
            fungerar som en buffert på arbetsmarknaden — inte minst i lågavlönade
            och lågkvalificerade arbetsuppgifter. Det finns ett stort behov
            av uppdatering och ytterligare kunskapsutveckling vad gäller invandrade
            kvinnors situation på arbetsmarknaden. Att det finns ett etniskt
            perspektiv på diskriminering på arbetsmarknaden vet vi. Utöver
            denna ”allmänkunskap” är dock kunskapen bristfällig. Vi har för
            lite kännedom om hur klass, kön och etnicitet samvarierar som
            = diskriminerande eller begränsande kategorier på arbetsmarknaden.
            Det behövs mer kunskap, både statistik och kvalitativa studier,
            för att hitta förändringsstrategier som tar hänsyn till kombinationer
            av klass, kön och etnicitet. Regeringen bör därför tillsätta en
            utredning som har till uppdrag att närmare analysera hur diskrimineringsgrunderna
            klass, kön och etnicitet samverkar på arbetsmarknaden och vilka
            förändringsstrategier som krävs för att bryta rådande maktförhållanden.
            Detta bör riksdagen som sin mening ge regeringen till känna.
          </p>
          <p>
            5 Löneklyftan
          </p>
          <p>
            Inkomst- och löneklyftan mellan kvinnor och män är en viktig
            komponent i ojämlikheten på arbetsmarknaden. I genomsnitt tjänar
            kvinnor 92 procent av
          </p>
          <p>
            2005/06:A269
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-004.pdf"/>
          <p>
            2005/06:A269
          </p>
          <p>
            vad männen tjänar. För att få till stånd en förändring är det
            viktigt att utgå från en analys som tar in samtliga aspekter av
            hur denna klyfta uppstår och upprätthålls. Generellt för arbetsmarknaden
            gäller att kvinnor underordnas. Det handlar om hur fördelningen
            mellan det betalda och det obetalda arbetet ser ut, om att kvinnor
            fortfarande har ansvaret för omsorgsarbetet — både det betalda
            och det obetalda. Det handlar om att kvinnors arbete värderas
            lägre än mäns. Vänsterpartiet menar att det finns tre huvudförklaringar
            till löneklyftan mellan könen: arbetsdelning, arbetstid och diskriminering.
          </p>
          <p>
            5.1 Arbetsdelning
          </p>
          <p>
            Genusordningen och könsarbetsdelningen sätter sina tydliga spår
            i arbetslivet. Principerna om isärhållande av könen och en manlig
            norm påverkar både den horisontella och den vertikala könsstrukturen
            på arbetsmarknaden. Kvinnor och män befinner sig till stor del
            inom olika yrken och branscher — detta brukar benämnas som den
            könssegregerade arbetsmarknaden. Medan kvinnor arbetar både i
            offentlig och privat sektor befinner sig män till största delen
            i privat sektor. De yrken och branscher som domineras av män tenderar
            att vara högre avlönade än de kvinnodominerade, oavhängigt grad
            av ansvar, utbildning etc. Inom samma yrkesgrupper återfinns kvinnor
            i högre utsträckning på lägre befattningar, med lägre löner, medan
            män i större utsträckning innehar chefspositioner. Trots att könssegregeringen
            på arbetsmarknaden är stark har könsuppdelningen minskat något
            under nittiotalet. Det är kvinnorna som har breddat sina yrkesval
            framför allt till många mansdominerade yrken som kräver högre
            utbildning. Män har dock inte gjort större inbrytningar på några
            kvinnodominerade områden. Det arbete som hittills bedrivits för
            att bryta den könsuppdelade arbetsmarknaden, med Skolverket, Högskoleverket
            och Arbetsmarknadsverket som viktiga aktörer, har i stor utsträckning
            handlat om att försöka påverka arbetstagarna till att göra otraditionella
            yrkesval. Vänsterpartiet menar att fokus också måste läggas på
            arbetsgivarna och deras ansvar. Regeringen bör därför ta initiativ
            till insatser som syftar till att öka arbetsmarknadens efterfrågan
            av ”otraditionell” arbetskraft. Detta bör riksdagen som sin mening
            ge regeringen till känna.
          </p>
          <p>
            5.2 Arbetstid
          </p>
          <p>
            Totalt sett arbetar kvinnor och män lika mycket. Skillnaden är
            att kvinnor arbetar mer obetalt och män mer betalt. Enligt arbetskraftsundersökningen
            (AKU) år 2004 utfördes 125 miljoner timmar förvärvsarbete per
            vecka på marknaden av kvinnor och män i åldern 20-64 år. Av dessa
            timmar svarade kvinnor för 42 procent och män för 58 procent.
            Den stora klyftan mellan mäns och kvinnors löner skapas mellan
            18 och 34 års ålder. Det beror till stor del på att kvinnor i
            stor utsträckning förvärvsarbetar deltid. Det ger i sig en
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-005.pdf"/>
          <p>
            lägre månadsinkomst eftersom arbetet omfattar färre timmar, men
            även timlönen är lägre för deltidsarbetande. Vidare är det belagt
            att deltidsanställda har mindre inflytande på = arbetsplatserna,
            att de får mindre kompetensutveckling och sämre möjligheter till
            befordran vilket i sin tur ytterligare försämrar löneutvecklingen.
            Förutom lägre arbetsinkomst innebär deltidsarbetet att ersättningen
            från socialförsäkringssystemen och den framtida pensionen blir
            lägre. Under första kvartalet 2003 arbetade 45 procent av LO:s
            kvinnor och 9 procent av LO-männen deltid. Andelen deltidsarbetande
            kvinnor är klart högre inom LO än inom TCO och Saco. Andelen deltidsarbetande
            män är genomgående låg. Kvinnor som jobbar deltid för att hinna
            med det förväntade huvudansvaret för obetalt hemarbete förekommer
            över hela arbetsmarknaden, medan deltidsarbete som beror på arbetsgivarens
            behov är klart vanligast inom LO-yrken. Deltidsarbetet har med
            andra ord både klass- och könsmarkörer. Arbetsgivare, i både privat
            och offentlig sektor, diskriminerar kvinnor genom att de oftare
            än män hänvisas till deltidsarbete. Därför behövs en lagstiftning
            som gör att heltidsarbete blir till en rättighet och deltidsarbete
            till en möjlighet. Detta bör riksdagen ge regeringen till känna.
          </p>
          <p>
            5.3 — Diskriminering
          </p>
          <p>
            Utöver de strukturella hinder som arbetsdelningen och arbetstiden
            utgör, återfinns löneskillnader som inte kan förklaras av arbetstider,
            olika erfarenheter, utbildning, ålder och liknande faktorer. Denna
            form av diskriminering existerar både på kollektiv och individuell
            nivå. Den kollektiva — formen av diskriminering brukar «benämnas
            som värderingsdiskriminering, och dess huvudfokus ligger på =
            att kvinnodominerade och mansdominerade yrken värderas olika även
            om innehållet i arbetsuppgifterna är likvärdiga i form av exempelvis
            ansvar och krav. Arbetsvärdering är ett verktyg som kan användas
            för att förhindra denna typ av diskriminering. Den individuella
            diskrimineringen föreligger när två personer av olika kön hos
            samma arbetsgivare, med likvärdiga arbeten, har olika lön. Även
            om denna form av diskriminering inte är av samma omfattning som
            de övriga, utgör den ett sista led i den struktur som
          </p>
          <p>
            sanktionerar mäns överordning på arbetsmarknaden. Viktiga verktyg
            för att bekämpa diskriminering är diskrimineringslagstiftningen
            och jämställdhetslagen. Vänsterpartiet utvecklar i andra motioner
            förslag till skärpningar av lagstiftningen.
          </p>
          <p>
            2005/06:A269
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-006.pdf"/>
          <p>
            2005/06:A269
          </p>
          <p>
            6 Offentlig sektor som föregångare i jämställdhetsarbetet
          </p>
          <p>
            Välfärdssamhället vilar på en offentligt finansierad omsorgssektor.
            Ofta förenklas problematiken med den könssegregerade arbetsmarknaden
            i den offentliga debatten, genom att man angriper den offentliga
            sektorn. Detta är dock en, i vissa fall avsiktlig, feltolkning.
            I utredningen Den könsuppdelade arbetsmarknaden (SOU 2004:43)
            konstaterar utredaren att Sverige ofta beskrivs som ett mycket,
            ibland till och med extremt, könssegregerat land i jämförelse
            med andra motsvarande länder. Av utredningen framgår att det inte
            finns fog för dessa påståenden. Skillnaderna beror helt på vad
            man räknar som arbete. Inkluderas både oavlönat och avlönat arbete
            är skillnaderna mellan länderna tämligen små. I Sverige har vi
            skapat lönearbete av det som i de flesta andra länder är osynliggjort
            och oavlönat arbete som utförs av kvinnor — det som vi i dagligt
            tal benämner som offentlig sektor. I statistiken ger detta intrycket
            av att länder med en stor del hemarbetande kvinnor skulle vara
            mindre könssegregerade än länder med en låg andel hemarbetande,
            men så är självklart inte fallet. Kvinnors arbetskraftsdeltagande
            i Sverige är bland de högsta i världen. Detta faktum är viktigt
            att ha som grund när man talar om ”den könssegregerade arbetsmarknaden”.
            En omfångsrik, gemensamt finansierad, offentlig sektor har varit
            och är alltjämt avgörande för möjligheten att skapa ett jämställt
            samhälle. Det är till stor del kvinnors arbete som bär upp offentlig
            sektor som fortfarande är en grundbult för kvinnors möjlighet
            till egen försörjning. Både privata och offentliga arbetsgivare
            har ansvar för att förhindra diskriminering och könsorättvisor.
            Eftersom välfärdssektorn ägs och styrs av gemensamma medel har
            den särskilda krav på sig att vara en föregångare i jämställdhetsarbetet.
            Arbetsgivarna i offentlig verksamhet är förtroendevalda och det
            innebär att politikens räckvidd är större än i privat sektor.
            För att utnämna orättvisorna mellan kvinnor och män fordras en
            rad insatser. Det handlar om lönesättning, anställningsvillkor,
            kompetensutvecklig och så vidare. För att offentliga arbetsgivare
            ska kunna leva upp till sitt särskilda ansvar föreslår Vänsterpartiet
            att regeringen, årligen, bör kalla till överläggningar med statliga,
            kommunala och landstingskommunala arbetsgivare. Syftet är att
            kvalitetssäkra jämställdhetsarbetet så att kontinuerliga framsteg
            kan avläsas. Detta bör riksdagen som sin mening ge
          </p>
          <p>
            regeringen till känna.
          </p>
          <p>
            7 Förkortad arbetsdag
          </p>
          <p>
            Vänsterpartiet har sedan årtionden drivit frågan om en förkortning
            av veckoarbetstiden med målet sex timmars arbetsdag. Trots en
            utveckling med olika avtalslösningar som innefattar arbetstidsförkortningar
            framstår en förkortning av normalarbetstiden fortfarande som den
            modell som tar sikte på
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-007.pdf"/>
          <p>
            jämställdhet och på förändrade förutsättningar för en annan fördelning
            av det obetalda och betalda arbetet. Den 40-timmarsnorm som finns
            i arbetstidslagen är föråldrad och bygger på ett hemmafruideal
            som inte varit verkligt sedan 1950-talet. Arbetsgivarnas makt
            i kombination med könsarbetsdelningen, där kvinnor förväntas ta
            huvudansvaret för det oavlönade arbetet, gör att kvinnor, framför
            allt i LO- kollektivet, tvingas avstå från att arbeta heltid.
            De orimliga konsekvenserna av kvinnors deltidsarbete har vi utvecklat
            ovan. I en motion om arbetstider tar vi upp vårt krav på en förkortning
            av veckoarbetstiden med målet sextimmarsdag. Utöver dessa krav
            föreslår Vänsterpartiet att regeringen tillsätter en utredning
            som närmare belyser vilka konsekvenser arbetstidslagens 40-timmarsnorm
            har för kvinnors respektive mäns villkor på arbetsmarknaden samt
            normens påverkan på fördelningen av det betalda och obetalda arbetet.
            Detta bör riksdagen som sin mening ge regeringen till känna.
          </p>
          <p>
            8 Tidsbegränsade anställningar
          </p>
          <p>
            Trygghet i anställning ger också trygghet i försörjning och bättre
            möjligheter till att planera framtiden. Den anställningsform som
            innebär den allra största otryggheten är den s.k. behovsanställningen.
            Arbetsgivaren ringer och erbjuder arbete när behov uppstår, kanske
            först samma morgon under den dag då man vill att den anställde
            ska arbeta. Förutom den otrygghet och ovisshet som situationen
            i sig ger upphov till har det visat sig att behovsanställningar
            i mycket liten utsträckning leder till fasta jobb. Vidare minskar
            behovsanställningarna antalet arbetade timmar för arbetstagaren
            eftersom dessa utgör ett hinder för henne att arbeta i den omfattning
            hon kan och önskar.
          </p>
          <p>
            Behovsanställningar är i särklass vanligast bland LO:s kvinnor,
            och de fackförbund där de oftast förekommer är Handels, Fastighets,
            Transport, Kommunal och Hotell- och Restaurang. Bland kvinnor
            som invandrat från utomnordiska länder är andelen med tillfälliga
            anställningar nästan 50 procent. I Arbetslivsinstitutets utredning
            Hållfast arbetsrätt — för ett föränderligt arbetsliv konstateras
            att kvinnor, yngre arbetstagare och personer med utländsk bakgrund
            är överrepresenterade när det gäller tidsbegränsade anställningar,
            samt att dessa får mindre kompetensutveckling, har mindre kontroll
            över hur arbetet utförs, har sämre hälsotillstånd och upplever
            större oro för sin ekonomiska situation. Frågan om anställningsform
            har således tydliga kopplingar till etnicitet, kön och klass.
            För att nå målsättningen ”en jämställd och trygg arbetsmarknad
            för alla” är det av största vikt att andelen visstidsanställningar
            minskar. Vänsterpartiet menar att tillsvidareanställningar ska
            utgöra normen och tidsbegränsade anställningar undantag. Detta
            bör riksdagen ge regeringen till känna.
          </p>
          <p>
            2005/06:A269
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-008.pdf"/>
          <p>
            2005/06:A269
          </p>
          <p>
            9 Föräldraförsäkringen
          </p>
          <p>
            Som påpekats ovan har frågan om fördelningen mellan det betalda
            och det obetalda arbetet avgörande betydelse för att få till stånd
            ett jämställt arbetsliv. Kvinnor tar ut merparten av dagarna i
            föräldraförsäkringen; cirka 80 procent. Det för bland annat med
            sig ekonomiska konsekvenser. Föräldraskapet kostar, för en tioårsperiod,
            304 000 kronor för mamman och 10 000 kronor för pappan. Huvudförklaringen
            är att kvinnorna tar ansvaret för att familjens tidsekvation skall
            gå ihop genom att arbeta deltid. Därmed subventioneras mäns lönearbete
            och karriärmöjligheter genom kvinnornas obetalda arbete. Hur kvinnor
            och män skall förmås fördela ansvar för hem och barn lika är en
            av de mest centrala jämställdhetsfrågorna i vår tid. Dagens utformning
            av föräldraförsäkringen bidrar till att återskapa och förstärka
            en ordning på arbetsmarknaden som försvagar och lönediskriminerar
            kvinnor. Systemet upprätthåller dessutom en föråldrad föreställning
            om vad kvinnor respektive män har för ansvar i förhållande till
            barn. För att komma till rätta med dagens situation behöver föräldraförsäkringen
            reformeras så att ett jämnt uttag mellan föräldrarna uppnås och
            därmed stärker ett jämställt vårdnadsansvar. Vänsterpartiet menar
            att en viktig och central reform för att förändra den orättvisa
            fördelningen av obetalt arbete och för att stärka kvinnors position
            på arbetsmarknaden är att införa en individuell föräldraförsäkring.
            Detta utvecklar vi i motionen Jämställd familjepolitik.
          </p>
          <p>
            10 Kvinnors makt och inflytande på arbetsplatserna
          </p>
          <p>
            I SCB:s befolkningsundersökningar kan man se tydligt, att de
            anställda under 1970- och 1980-talen upplevde större inflytande
            över olika delar av arbetslivet, till exempel arbetstempo och
            planering, och även vidgade möjligheter till kompetensutveckling.
            I början av 1990-talet inträffar ett trendbrott. Många upplevde
            att de fick minskad kontroll över arbetet, när det gäller arbetstider,
            arbetsplanering med mera. Särskilt påtaglig är utvecklingen inom
            kommun- och landstingssektorn. Samtidigt uppgav en kraftigt ökande
            andel i alla sektorer att kraven på jobbet var för höga. Det är
            uppenbart att 1990-talets nedskärningar i offentlig sektor fått
            stora effekter på möjligheterna att påverka arbetssituationen
            i stort, inbegripet möjligheten att själv påverka viktiga delar.
            Ökningen av otrygga anställningar har varit kraftig och haft en
            negativ påverkan på inflytandet. Det säger sig självt att människor
            inte upplever samma möjligheter att påtala missförhållanden på
            arbetsplatsen när deras arbetssituation inte är trygg eller permanent.
            Det finns slående könsskillnader i mäns och kvinnors arbetsvillkor.
            Bristande inflytande på arbetet har ett nära samband med sjukdomar
            och utslitning. Arbeten som ger liten kontroll över den egna arbetssituationen
            generar stress- och belastningsskador. Höga krav utan kontroll
            skapar stress
          </p>
          <pb facs="riksdagen-motions-pdf/data/200506/mot_200506_A_0269/mot_200506_A_0269-009.pdf"/>
          <p>
            och ökar risken för hjärtsjukdomar. Kvinnodominerade arbetsplatser
            ger upphov till större ohälsa än andra. Att många arbetsplatser
            inom till exempel barnomsorg, äldreomsorg och sjukvården är underbemannade
            är en bidragande orsak till problemet. En viktig fråga är därför
            att öka inflytandet och arbetsplatsdemokratin, särskilt i kvinnodominerade
            sektorer. Offentliga verksamheter måste bli föredömen även när
            det gäller de anställdas möjlighet att påverka sådant som arbetstider
            och arbetsorganisation. Förslag kring detta finns i Vänsterpartiets
            motion Ett demokratiskt arbetsliv. Stockholm den 30 september
            2005
          </p>
          <p>
            Lars Ohly (v)
          </p>
          <p>
            Lars Bäckström (v) Lennart Gustavsson (v) Berit Jöhannesson (v)
            Alice Åström (v) Sermin Özärkät (v) Camilla Sköld Jansson (v)
          </p>
          <p>
            2005/06:A269
          </p>
        </div>
      </div>
    </body>
  </text>
</TEI>
