<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00027">
  <teiHeader>
    <fileDesc>
      <titleStmt>
        <title>med anledning av prop. 2007/08:147 Nya regler för arbetskraftsinvandring</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:147 Nya regler för arbetskraftsinvandring</title>
          <idno type="rdwebb">GV02Sf27</idno>
          <rs type="number">Sf27</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf27/text</ref>
          <ref type="dokument_url_html">http://data.riksdagen.se/dokument/GV02Sf27</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf27</ref>
          <ref type="doc">http://data.riksdagen.se/fil/5A2D02F2-E7E2-4A2D-8D55-1A9EB609C8B2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-FFHcHD5Ubr5tvbf1PqB5fz"/>
        <correspContext corresp="i-FFHcHD5Ubr5tvbf1PqB5fz">
          <ref>Proposition 2007/08:147</ref>
        </correspContext>
        <correspAction xml:id="i-PxLhiQHB53y1L4Gpaf2e1S" type="signed"/>
        <correspContext corresp="i-PxLhiQHB53y1L4Gpaf2e1S">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-Q9Dj4FChY73wY3qUd74JWB">
          <date when="2008-05-22"/>
        </correspAction>
        <correspAction type="dismissal" xml:id="i-Go9L1nbdVQjwGqdrq25vgc">
          <date when="2008-05-21"/>
        </correspAction>
        <correspAction type="dismissal" xml:id="i-YF5vuH58Aj7MochRPs8RHN">
          <date when="2008-05-21"/>
        </correspAction>
        <correspAction type="transfer" xml:id="i-82irbZpL4gM8ZpV4fdHoRD">
          <date when="2008-05-20"/>
        </correspAction>
        <correspAction type="submission" xml:id="i-5hoRA1GjT62seAQwhcDb9N">
          <date when="2008-05-20"/>
        </correspAction>
        <correspAction type="assigned" xml:id="i-Vi2T9TVErvpKZBetvGkaxv"/>
        <correspContext corresp="i-Vi2T9TVErvpKZBetvGkaxv">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-5yhtPCzwRXBDk7TnUFMWER">
          <head xml:id="i-WsbjPTpLqZcgENbsmKYrFA">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 2
            </item>
            <item>
              4 Förslagen enligt propositionen 2
            </item>
            <item>
              5 Vänsterpartiets utgångspunkter 3
            </item>
            <item>
              6 Förslagens konsekvenser 4
            </item>
            <item>
              6.1 Urholkning av asylrätten 4
            </item>
            <item>
              6.2 Risk för brain-drain 4
            </item>
            <item>
              6.3 Fler arbetande fattiga 6
            </item>
            <item>
              6.4 Slopad arbetsmarknadsprövning 6
            </item>
            <item>
              6.5 Stark beroendeställning till enskilda arbetsgivare 7
            </item>
            <item>
              6.6 Otillräckliga garantier för rättvisa villkor 8
            </item>
            <item>
              6.7 Minskad rätt att arbeta under asyltiden 8
            </item>
            <item>
              6.8 Sveket mot de papperslösa 8
            </item>
            <item>
              7 Ett system för arbetskraftinvandring på rättvisa villkor 9
            </item>
          </list>
        </div>
        <div type="motProposal" subtype="förslag">
          <head xml:id="i-JgbqNRt24DGtb3D9kDw2VY">
            2 Förslag till riksdagsbeslut
          </head>
          <list style="ol">
            <item xml:id="i-MiZqxa4GAa3VxBkJnEdezz">
              Riksdagen beslutar avslå proposition 2007/08:147 Nya regler för
              arbetskraftsinvandring.
            </item>
            <item xml:id="i-4P7PGSW67qn54csxNsAYD8">
              Riksdagen begär att regeringen återkommer med förslag till ny
              utformning av utökade regler för arbetskraftsinvandring i enlighet
              med vad som anförs i motionen.
            </item>
            <item xml:id="i-P5akHrudwwzbubcyWra47E">
              Riksdagen begär om yrkandena 1 och 2 faller att regeringen återkommer
              med förslag på övergångsregler som ger asylsökande och papperslösa
              som i dag befinner sig i Sverige möjlighet att ansöka om uppehållstillstånd
              av arbetsmarknadsskäl i enlighet med vad som anförs i motionen.
            </item>
          </list>
        </div>
        <div type="motContent">
          <head type="h1" xml:id="i-XF8wFguo7rNyh1A7fdBPmC">
            3 Bakgrund
          </head>
          <p xml:id="i-W8b7LZLiAGSF2iiKgsqq7g">
            Frågan om ökade möjligheter för arbetskraftsinvandring har varit
            aktuell under lång tid. Vänsterpartiet har sedan länge förespråkat
            ökade möjligheter till arbetskraftsinvandring även för personer
            från länder utanför EU/EES-området. Vi har emellertid varit kritiska
            till de modeller för arbetskraftsinvandring som förespråkats av
            Svenskt Näringsliv, de borgerliga partierna och senare även av
            Miljöpartiet. Lanserad som kampanjer för att skapa fler vägar
            till Sverige har denna diskussion varit fokuserad på import av
            arbetare med sämre rättigheter och lägre löner. Risken för gästarbetarliknande
            system har därmed varit uppenbar och av somliga debattörer uttryckligt
            eftersträvad. Med en sådan modell används arbetslöshet och osäkra
            villkor i andra länder för att underminera de rättigheter och
            den relativa sociala trygghet som fackföreningsrörelsen lyckats
            erövra på den svenska arbetsmarknaden.
          </p>
          <p xml:id="i-HdkTuLvqWi66rCZYaJ9Nhh">
            I oktober 2006 presenterade en parlamentarisk utredning (Kaki)
            sitt slutbetänkande Arbetskraftsinvandring till Sverige förslag
            och konsekvenser (SOU 2006:87). Därefter har regeringen preciserat
            sina förslag i departementsskrivelsen Ett effektivt och flexibelt
            system för arbetskraftsinvandring (Ds 2007:27). Den proposition
            som nu har lagts fram för riksdagen är resultatet av en överenskommelse
            mellan regeringen och Miljöpartiet.
          </p>
          <head type="h1" xml:id="i-HLbdX6opW16zAbyfJRPLr5">
            4 Förslagen enligt propositionen
          </head>
          <p xml:id="i-3Hy8V5Rj9i8Bn95um1SiRE">
            Regeringen föreslår i propositionen att nya regler för arbetskraftsinvandring
            till Sverige ska införas. Förslagen går i korthet ut på att den
            myndighetsbaserade arbetsmarknadsprövningen helt ska upphöra.
            I stället för den nuvarande ordningen där Arbetsförmedlingen,
            i samråd med de fackliga organisationerna, prövar behovet av arbetskraft
            och eventuell brist, ska enligt förslaget den enskilde arbetsgivare
            som önskar anställa utländsk arbetskraft göra denna bedömning
            från fall till fall.
          </p>
          <p xml:id="i-JwDipk1wqm7hYQ9GqEAskU">
            Den som arbetskraftsinvandrar ska få tidsbegränsat uppehålls-
            och arbetstillstånd som ska beviljas först på två år och därefter
            kunna förlängas med ytterligare två år. Därefter ska permanent
            uppehållstillstånd kunna beviljas. Under de första två åren ska
            de tidsbegränsade uppehållstillstånden vara kopplade till en viss
            arbetsgivare och därefter till en viss bransch. Om anställningen
            upphör och personen inte hittar ett annat arbete inom tre månader
            ska uppehållstillståndet dras in och personen måste lämna landet.
          </p>
          <p xml:id="i-E1kMFJvJ72m8RtiqkVjJui">
            Ansökan om förlängning av uppehållstillstånd får göras inifrån
            Sverige. En person som har ett arbete ska därmed inte längre behöva
            åka till hemlandet för att göra en ny ansökan när tillståndet
            gått ut.
          </p>
          <p xml:id="i-WMB3S2797nXU3GyivJCruo">
            Tillfälligt uppehållstillstånd för arbete ska enligt förslaget
            kunna sökas vid vistelse i Sverige även om man är asylsökande.
            Det innebär att det ska vara möjligt för asylsökande som fått
            avvisningsbeslut att byta spår dvs. att en person som först sökt
            asyl i Sverige ska kunna söka uppehållstillstånd som arbetskraftsinvandrare
            i stället. Villkoret är dock att den asylsökande ska ha haft en
            anställning sedan minst sex månader tillbaka och att det finns
            avtal om anställning för ytterligare tolv månader framåt. Förutsättningarna
            för att få undantag från kravet på arbetstillstånd för asylsökande
            skärps.
          </p>
          <p xml:id="i-2PMjtns1qMzhTiTXU1NjDW">
            Gäststudenter som avslutat utbildning i Sverige ska enligt förslaget
            kunna beviljas uppehållstillstånd utan att behöva lämna landet.
          </p>
          <head type="h1" xml:id="i-Hv4RaxqH7scyhsFkM6vPTB">
            5 Vänsterpartiets utgångspunkter
          </head>
          <p xml:id="i-S8wtM3hFDQgqAmN4Pguroq">
            Att människor av olika skäl flyttar mellan länder är en naturlig
            process som ställer naturliga krav på samhället och något som
            tillför nya erfarenheter och kunskaper. Vänsterpartiet vill ha
            en human och rättvis invandringspolitik. Rätten till asyl är grundläggande,
            och detta är reglerat i en rad internationella konventioner som
            Sverige undertecknat. Det handlar därmed om ovillkorliga rättigheter
            som inte är tänjbara i förhållande till den svenska konjunkturen
            eller till vårt behov av arbetskraft.
          </p>
          <p xml:id="i-VuWcAuVrj2YfQBvWg4EJj1">
            Det finns emellertid mycket som tyder på att just behovet av
            arbetskraft kommer att öka under de kommande åren. Det innebär
            att den arbetskraft som redan finns i landet, de som i dag befinner
            sig långt från arbetsmarknaden inräknade, inte kan bedömas vara
            tillräcklig för att fylla detta behov. Vänsterpartiet välkomnar
            självklart att det arbetskraftsbehov som kommer att finnas i framtiden
            får tillgodoses även av utomeuropeisk invandring.
          </p>
          <p xml:id="i-7y2HiuGdjQ3XUaFb286pPz">
            Det är i sammanhanget viktigt att betona att den föreslagna utformningen
            av ett system för utökad arbetskraftsinvandring är mycket väl
            samordnad med regeringens övriga åtgärder för att luckra upp reglerna
            på arbetsmarknaden och nedmontera den svenska modellen. Det regeringen
            gör är att tona ned asylrätten, och därmed flyktinginvandringen,
            för att i stället helt fokusera på arbetskraftsinvandring detta
            för att arbetsgivarna fritt ska kunna handplocka mer lönsamma
            grupper som tillfälligtvis kan passa de behov den svenska konjunkturen
            anger.
          </p>
          <p xml:id="i-HZSzASXP2f7qeN9QxMpfG4">
            Denna syn på invandring ligger helt i linje med den utveckling
            som vi ser inom EU och i övriga västvärlden. Det innebär att mindre
            tyngd läggs vid rätten till asyl för att i stället betona ökade
            möjligheter till arbetskraftsinvandring. EU-kommissionen har nyligen
            lagt fram ett förslag om import av högutbildad arbetskraft till
            EU genom ett s.k. blue card-system. Detta sker samtidigt som murarna
            runt Fästning Europa byggs allt högre, militariseringen vid yttergränserna
            ökar och möjligheterna att söka asyl i EU kraftigt har begränsats.
          </p>
          <p xml:id="i-JaojGbwGudzAPNBQyTd9Lr">
            Att införa snabbfiler för önskvärd arbetskraft av olika slag
            är ingen lösning på vare sig den europeiska eller den svenska
            flyktingkrisen, vilket ofta påstås i debatten. Arbetskraftsinvandring
            är ingen lösning för alla de människor som tvingas fly sina hemländer
            och som förvägras rätten att söka asyl genom den restriktiva gemensamma
            flyktingpolitiken inom EU. Det som i stället måste göras är att
            skapa legala vägar för människor att söka asyl. Ingen sammanblandning
            får ske mellan asylrätten och arbetskraftsinvandring. Det är också
            avgörande att ett system för ökad arbetskraftsinvandring utgår
            från ett internationellt perspektiv.
          </p>
          <head type="h1" xml:id="i-UUEFuHm978AvVgpAX4kFyD">
            6 Förslagens konsekvenser
          </head>
          <p xml:id="i-J3bDKRpY3P55HgUxaLzDpx">
            Att öppna för ökad arbetskraftsinvandring till Sverige ställer
            krav på att det ska finnas garantier för att den som invandrar
            inte utnyttjas och att arbets- och anställningsvillkor ska vara
            desamma som för andra på den svenska arbetsmarknaden. För Vänsterpartiet
            är det avgörande att samma villkor ska gälla för alla som jobbar
            i Sverige, oavsett nationalitet och etnisk bakgrund. En utökad
            arbetskraftsinvandring ställer därmed krav på stärkta kollektivavtal
            och fackligt inflytande. Ingen sammanblandning får heller ske
            mellan asylprocessen och system för arbetskraftsinvandring. Den
            modell som regeringen och Miljöpartiet företräder, enligt propositionen,
            bryter tydligt mot dessa grundläggande utgångspunkter.
          </p>
          <p xml:id="i-AkWcbMsx432YEb8J1Qg6cE">
            Den högermodell för arbetskraftsinvandring som nu är i fråga,
            med totalt fokus på arbetsgivarnas behov av arbetskraft, är en
            del i regeringens strategi att försvaga arbetarna, kollektivavtalsmodellen
            och de fackliga organisationernas styrka. Det är därmed en del
            i en utveckling som fördjupar klyftor och tydligt befäster den
            etniska indelningen av arbetsmarkanden.
          </p>
          <head type="h2" xml:id="i-45yi2LDBcuPDu4t1XRc8N8">
            6.1 Urholkning av asylrätten
          </head>
          <p xml:id="i-SHa6xEpWo1FXCjFMWJFham">
            Trots fortsatt mycket allvarliga brister i den svenska asylprocessen,
            och trots att människor fortfarande tvingas gömma sig utan rättigheter
            vare sig på arbetsmarknaden eller i samhället i övrigt, diskuteras
            nu i princip enbart frågan om arbetskraftsinvandring. Den tidigare
            tvärpolitiska uppslutningen kring flyktingars rättigheter är som
            bortblåst.
          </p>
          <p xml:id="i-6oqQpxg3QpMxkTz4wDxbhT">
            Det föreslås i propositionen att asylsökande som fått avslag
            på sin asylansökan och som haft en anställning i minst sex månader
            ska kunna byta spår och i stället söka uppehållstillstånd som
            arbetskraftsinvandrare. Vänsterpartiet ställer sig mycket kritiskt
            till detta. En sådan modell skulle allvarligt urholka asylrätten.
            Bristande rättssäkerhet i asylprocessen kan aldrig lösas genom
            en alternativ möjlighet till uppehållstillstånd av arbetsmarknadsskäl.
            Detta skulle leda till svåra orättvisor och försätta asylsökande
            i en extremt utsatt position som arbetssökande. Den som anser
            sig vara hotad av tortyr i hemlandet är sannolikt beredd att godta
            slavliknande arbetsvillkor. Vidare skulle stora grupper av asylsökande
            som av olika skäl inte är arbetsföra aldrig lyckas åtnjuta en
            sådan eventuell alternativ grund till uppehållstillstånd av arbetsmarknadsskäl.
            Möjligheten till spårbyte riskerar att befästa föreställningen
            att många av dem som kommer till Sverige för att söka asyl egentligen
            skulle sakna riktiga asylskäl och enbart kommer hit för att få
            ett bättre liv. Detta är naturligtvis helt felaktigt. Problemet
            med den svenska asylprocessen är att alltför många förvägras rätten
            till skydd undan förföljelse inte att de skulle ha fel skäl att
            komma hit. Detta är särskilt viktigt att betona i en tid när i
            stort sett samtliga övriga partier verkar ha slutat prata om flyktingars
            rättigheter till en fristad och bara vill tala om rätten att komma
            hit för att arbeta.
          </p>
          <p xml:id="i-ggCnDqoewhg7LoLSKPJhK">
            Dessutom löser förslaget inte situationen för den grupp människor
            som i dag lever som papperslösa i Sverige, av vilka många redan
            har arbete. Vi återkommer till detta längre fram.
          </p>
          <head type="h2" xml:id="i-LJb2aWwkNsiucJzArmR7hR">
            6.2 Risk för braindrain
          </head>
          <p xml:id="i-WihdEDAsTvFzNypxtfPGX8">
            Propositionen innehåller i princip inga resonemang om vilka konsekvenser
            ett system med arbetskraftsinvandring har på de länder varifrån
            arbetskraften utvandrar, eller vilket ansvar detta innebär. För
            Vänsterpartiet är det avgörande att en politik för ökad arbetskraftsinvandring
            måste bygga på internationell solidaritet och på en rättvis politik
            om bistånd och utrikeshandel.
          </p>
          <p xml:id="i-KJUcrXT4KddoV3GzemFSjj">
            Sverige liksom övriga rika länder i världen har blivit alltmer
            aggressiva i sina försök att rekrytera arbetskraft från tredje
            världen. Särskilt problematiska och direkta konsekvenser får detta
            för hälsosektorn. Malawi utgör ett tydligt exempel. Kvar i landet
            finns endast en läkare på 50 000 personer. Det sägs också finnas
            fler malawiska läkare i Manchester i England än i hela Malawi.
          </p>
          <p xml:id="i-8siEoMumgYU6XM3CFe776V">
            Det är ett svåröverstigligt problem att människor utbildas i
            den fattiga världen för att sedan lockas till den rika. Uppskattningsvis
            kostar en allmänläkare närmare en halv miljon kronor att utbilda.
            Den afrikanska samarbetsorganisationen AU har beräknat att låginkomstländerna
            i världen på detta sätt sponsrar höginkomstländer med ca 500 miljoner
            dollar årligen i utvandrad, färdigutbildad arbetskraft inom hälsosektorn.
          </p>
          <p xml:id="i-QXwP3TS3f1miEGh1q71wpY">
            Detta är särskilt alarmerande eftersom Europa utbildar ca 174
            000 läkare per år, medan hela den afrikanska kontinenten utbildar
            endast drygt 5 000 läkare per år. Afrika söder om Sahara har totalt
            ca 600 000 läkare, barnmorskor och sjuksköterskor, vilket utgör
            ca 1 % av dessa kategorier i hela världen, trots att Afrika har
            ca 10 % av världens befolkning.
          </p>
          <p xml:id="i-9QRKGSkkAHPfEVPN3GMwae">
            I rapporten The Least Developed Countries Report 2007 definierar
            FN-organet Unctad risken för braindrain som ett av den afrikanska
            kontinentens största hinder för ekonomisk utveckling. Ungefär
            20 000 högutbildade personer lämnar redan i dag Afrika varje år.
            Under de senaste 40 åren har 1,2 miljoner högutbildade lämnat
            Latinamerika för att arbeta i USA, Kanada eller Storbritannien.
          </p>
          <p xml:id="i-Wv2bLB82zMxsqxJW15JKSp">
            Vänsterpartiet menar att regeringens förslag inte tillräckligt
            tar hänsyn till denna problematik. Vi befarar vidare att propositionens
            förslag om att gäststudenter som slutfört högskolestudier eller
            forskarutbildning ska få söka uppehålls- och arbetstillstånd i
            Sverige, ytterligare riskerar att bidra till utarmningen av utbildad
            arbetskraft i utomeuropeiska länder.
          </p>
          <head type="h2" xml:id="i-XHM5KGbHmdZqVAb7wLuB8N">
            6.3 Fler arbetande fattiga
          </head>
          <p xml:id="i-YUbrZ7UJzw3Mbo5ELjSFZm">
            Regeringens förslag skiljer sig från EU-kommissionens förslag
            om gräddfil för högutbildad arbetskraft såtillvida att det snarare
            är lågutbildad arbetskraft som efterfrågas för att fylla behoven
            på den låglönemarknad man vill införa. Svenska Dagbladet skrev
            följande i en ledare den 6 maj 2002:
          </p>
          <p xml:id="i-9LxL7QE4YJgagUPziSWG2A">
            Sverige behöver både fler välutbildade specialister och okvalificerad
            arbetskraft som tar sig an de minst attraktiva tjänsterna inom
            välfärdssektorn. Sådana är de ekonomiska och sociala realiteterna
            för ett litet land där de infödda har höga anspråk på löner och
            service men låg nativitet.
          </p>
          <p xml:id="i-6TUDRwReDfGFPexaWBAtdn">
            Den modell för arbetskraftsinvandring som regeringen förespråkar
            ligger helt i linje med detta. Den nordiska välfärdsmodellen har
            varit framgångsrik i att driva fram en ständig utveckling av arbetsmarknaden
            och minska marknaden för lågproduktiva, lågavlönade och dåligt
            utvecklande arbeten, särskilt inom privat tjänstesektor. Just
            denna arbetsmarknad vill regeringen nu stimulera fram. Tanken
            är att sänkta ersättningsnivåer i arbetslöshets- och sjukförsäkringarna,
            en kraftig minskning av de arbetsmarknadspolitiska programmen
            och krav på arbetssökande att acceptera första bästa jobb ska
            öka konkurrensen om varje ledigt jobb och pressa ned de lägsta
            lönerna.
          </p>
          <p xml:id="i-H21gGNcrJioAYDqDnNRFTV">
            Vad det handlar om är att regeringen vill stimulera framväxten
            av en otrygg låglönemarknad i den privata tjänstesektorn där ungdomar,
            lågutbildade och utlandsfödda ska jobba. Detta är en politik som
            urholkar legitimiteten för hela skattesystemet och som syftar
            till att slå sönder solidariteten mellan människor. Vänsterpartiet
            avvisar bestämt denna politik och föreslår reformer som pekar
            i motsatt riktning.
          </p>
          <head type="h2" xml:id="i-XNUztYvvozMLTpsnW6zVtH">
            6.4 Slopad arbetsmarknadsprövning
          </head>
          <p xml:id="i-Lo2JJgeBUnH7yPdXER8hU2">
            En huvudfråga i regeringens förslag är att slopa den myndighetsbaserade
            prövningen av brist och arbetskraftsbehov. I stället ska den enskilde
            arbetsgivaren själv göra denna bedömning från fall till fall.
            Motiveringen är att det är arbetsgivaren som bäst anses ha kunskap
            om vilken kompetens som behövs i företaget. Detta innebär att
            arbetsgivarna själva får bestämma behovet av arbetskraft utan
            att behöva ta hänsyn till om kompetensen finns i landet. Risken
            är därmed uppenbar att personer som arbetskraftsinvandrar hamnar
            i ett underläge och inte ges möjlighet att tillvarata sina intressen.
            Detta riskerar i sin tur att undergräva villkoren på den svenska
            arbetsmarknaden. LO skriver följande i sitt remissvar:
          </p>
          <p xml:id="i-XJ1f9E9cR9RuFWb5gaJpKx">
            Med ständig tillgång på personal känner inte arbetsgivaren press
            att höja attraktionen i arbetstillfällena. I stället för att hänvisa
            arbetsmiljöer som inte är attraktiva nog för européer åt tredjelandsmedborgare,
            bör ett tryck sättas på dessa branscher att förbättra arbetsmiljön
            och arbetsvillkoren.
          </p>
          <p xml:id="i-B1nCyCXrHCmGsH78hrKb92">
            Mot bakgrund av detta är det absolut nödvändigt att definitionen
            såväl som bedömningen av brist görs opartiskt och objektivt. Det
            bästa sättet att garantera det är att beslutet tas av en myndighet.
            Dessutom är det av mycket stor vikt att arbetsmarknadens parter
            ges tillfälle att yttra sig i bristfrågan med hänsyn till sin
            kunskap om läget på både enskilda arbetsplatser och arbetsmarknaden
            i stort. LO skriver vidare:
          </p>
          <p xml:id="i-LBaEouGhiDiv1yTRfiLPK4">
            Om arbetsgivaren enskilt får avgöra om brist förekommer så kan
            denne kanske snarare se brist på billig arbetskraft och inte på
            själva tillgången på arbetskraft med rätt kvalifikationer . Vissa
            arbetsgivare erbjuder så dålig lön och arbetsmiljö att inga personer
            med kännedom om vad som anses normalt accepterar att arbeta under
            dessa villkor. Sådana arbetsgivare upplever säkert en brist. Om
            man låter arbetsgivaren själv bedöma bristsituationen uppstår
            därför en risk för att oseriösa arbetsgivare subventioneras.
          </p>
          <p xml:id="i-DPzS3HcwUgEhWp6V8uG6X3">
            Vänsterpartiet delar denna farhåga. Det är därför nödvändigt
            att bristbedömningen hålls objektiv och att den myndighetsbaserade
            prövningen bibehålls och att fack och arbetsgivare får möjlighet
            att både påverka definitionen av brist och vara med och avgöra
            om en bristsituation verkligen förekommer.
          </p>
          <head type="h2" xml:id="i-5hy6Skn7cWjBbaJTbXHCPQ">
            6.5 Stark beroendeställning till enskilda arbetsgivare
          </head>
          <p xml:id="i-88NFwLaP3BjpRb8VriJvfd">
            De regeländringar som föreslås i propositionen innebär att en
            arbetskraftsinvandrares tillfälliga uppehållstillstånd ska vara
            knutet till en anställning hos en enskild arbetsgivare. Det innebär
            att arbetskraftsinvandrare hamnar i en mycket stark beroendeställning
            till sin arbetsgivare utan möjlighet att tillvarata sina intressen.
            Arbetsgivaren blir inte enbart överordnad på arbetsplatsen utan
            får också ett inbyggt migrationspolitiskt mandat. Om arbetsgivaren
            inte önskar behålla den anställde, står denne inte bara utan arbete
            utan hotas med snar avvisning ur landet om det inte inom mycket
            kort tid går att hitta en annan anställning.
          </p>
          <head type="h2" xml:id="i-E3scH7NwdmLc6oNZSUGRVx">
            6.6 Otillräckliga garantier för rättvisa villkor
          </head>
          <p xml:id="i-76BdjMqdoyFmHZRBVTf1te">
            Det anges i propositionen att lön, försäkringsskydd och övriga
            anställningsvillkor visserligen inte ska vara sämre än de villkor
            som följer av svenska kollektivavtal eller praxis inom yrket eller
            branschen. Men i praktiken har dessa utfästelser ingen faktisk
            betydelse. För i och med att de fackliga organisationernas inflytande
            över behovet av arbetskraft beskärs så kraftigt som förslaget
            syftar till, minskar också kontrollen av att lönenivåer, arbetsförhållanden
            och andra villkor på arbetsmarknaden efterlevs. Det talas högstämt
            om att öppna nya vägar till Sverige, men risken med regeringens
            förslag är i stället att lönerna dumpas och att de sociala villkoren
            urholkas.
          </p>
          <head type="h2" xml:id="i-VQRZwazwZ7F9apygjTp5NB">
            6.7 Minskad rätt att arbeta under asyltiden
          </head>
          <p xml:id="i-J8zG4AiH39iiyxurbLzpdR">
            Enligt propositionens förslag ska möjligheten att arbeta under
            asyltiden begränsas. Asylsökande som saknar identitetshandlingar
            eller inte medverkar till att klargöra sin identitet ska enligt
            förslaget inte längre undantas från kravet på arbetstillstånd.
            Orsaken sägs vara att den ordning som gäller i dag innebär en
            stor arbetsbörda för Migrationsverket som man härigenom avser
            att underlätta.
          </p>
          <p xml:id="i-XmXsbmNPm2ZB9UTgKsQPof">
            Vänsterpartiet avvisar detta förslag. Vi menar tvärtom att möjligheterna
            att arbeta under asyltiden måste stärkas jämfört med i dag och
            att detta ska vara regel snarare än undantag. Detta är viktigt
            inte minst av integrationspolitiska skäl för att stärka flyktingars
            möjligheter på arbetsmarknaden och fortsatta liv i Sverige. Regeringens
            förslag slår mycket hårt mot flyktingar med starka skyddsskäl
            eftersom dessa personer per definition regelmässigt har stora
            svårigheter att kunna skaffa fram identitetshandlingar. Risken
            är att personer som har lättare att skaffa fram identitetshandlingar
            därmed kommer att kunna använda asylprocessen och utnyttja den
            föreslagna möjligheten att byta spår efter sex månaders anställning
            på bekostnad av andra sökanden som saknar den möjligheten. Utöver
            att undergräva asylprocessen skulle detta förslag också kräva
            en omfattande och onödig byråkrati för att kunna avgöra om personer
            verkligen medverkat till att klargöra sin identitet eller inte,
            vilket kommer att innebära förlängda handläggningstider.
          </p>
          <head type="h2" xml:id="i-6JgxRTNJQ7cCn8cd5seb9a">
            6.8 Sveket mot de papperslösa
          </head>
          <p xml:id="i-5hvS1oW3o77T1nyMzp6mGt">
            Regeringens och Miljöpartiets förslag innebär inte, även om man
            gör allt för att försöka framställa det så, någon lösning för
            alla de papperslösa som i dag finns i landet, som kanske har ett
            arbete men som aldrig har sökt asyl.
          </p>
          <p xml:id="i-3WxKCnbgCFDjJRDApPsQQV">
            För Vänsterpartiet är det självklart att de mänskliga rättigheterna
            gäller för alla, och vi vill att också gömda och papperslösa ska
            få rätt till vård och att barnen ska få rätt att gå i skolan.
            Vi kräver också en starkare ställning för papperslösa på arbetsmarknaden,
            väl medvetna om att det är de arbetsgivare som utnyttjar de papperslösa
            som är de stora brottslingarna och inte de papperslösa.
          </p>
          <p xml:id="i-HYjaBpL8bXeLR6jrLJEnsN">
            För oss är det dock inte tillräckligt att enbart stärka de papperslösas
            ställning i samhället, eftersom det trots allt riskerar att innebära
            att befolkningen delas in i ett A- och ett B-lag. En sådan uppdelning
            är förödande för såväl den som lever utan papper som andra i Sverige
            vars rättigheter och ställning på inte minst arbetsmarknaden urholkas.
            Ytterst handlar det därför om rätten till uppehållstillstånd och
            om rätten för gömda och papperslösa att få bygga ett nytt liv
            i Sverige utan fruktan för utvisning.
          </p>
          <p xml:id="i-TJKzycLMVFrdJmPXpNqSuz">
            Däremot anser vi att det är fullständigt orimligt att den som
            är papperslös i Sverige i dag ska uteslutas från möjligheter att
            söka uppehållstillstånd av arbetsmarknadsskäl i ett utvidgat system
            för arbetskraftsinvandring. Det skulle innebära att människor
            som redan lever och arbetar här ska avvisas samtidigt som annan
            arbetskraft importeras för att utföra samma arbete.
          </p>
          <p xml:id="i-MrGh2o7sAbttf793iPbWrZ">
            Mot bakgrund av de genomgripande försämringar som regeringens
            och Miljöpartiets förslag skulle innebära för asylrätten och för
            villkoren på arbetsmarknaden, som redogjorts för ovan, bör riksdagen
            avslå regeringens proposition 2007/08:147 Nya regler för arbetskraftsinvandring.
            Detta bör riksdagen besluta.
          </p>
          <p xml:id="i-9NisHS18EyvDAjB1iUPKya">
            Om förslaget ändå bifalls av riksdagen bör regeringen återkomma
            med förslag på övergångsregler som ger asylsökande och papperslösa
            som i dag befinner sig i Sverige och som inom en bestämd tid kan
            uppvisa anställningsbevis möjlighet att ansöka om uppehållstillstånd
            av arbetsmarknadsskäl inifrån Sverige. Detta bör riksdagen begära.
          </p>
          <head type="h1" xml:id="i-EZNNvytmiQwN1idbsqpfWK">
            7 Ett system för arbetskraftinvandring på rättvisa villkor
          </head>
          <p xml:id="i-KAyrR5p7D6mXbMDGqtP2BP">
            Utgångspunkten för Vänsterpartiets politik är att invandring
            bidrar till att vitalisera den svenska arbetsmarknaden, ekonomin
            och samhället i övrigt. Vänsterpartiet är alltså positivt till
            en utökad arbetskraftsinvandring till Sverige. Vissa tydligt uppställda
            villkor ska emellertid vara gällande:
          </p>
          <p xml:id="i-XPc9RR4cvSgBv7a8vJqGjS">
            Ingen sammanblandning med asylrätten. Den sammanblandning som
            förslaget om spårbyte innebär hotar asylrättens integritet och
            riskerar att underminera hela asylsystemet. Nuvarande bristande
            rättssäkerhet i asylprocessen kan aldrig lösas genom en alternativ
            möjlighet till uppehållstillstånd av arbetsmarknadsskäl. Detta
            skulle leda till svåra orättvisor och en osund hets att hitta
            arbete bland asylsökande.
          </p>
          <p xml:id="i-L5UGSmdTVKPDe3ZxRk9iDR">
            Nej till gästarbetarsystem. Det måste röra sig om permanenta
            uppehållstillstånd för de personer som omfattas av arbetskraftsinvandringen.
            Rätten för arbetstagaren att återförenas med sina anhöriga i Sverige
            måste garanteras. Detta innebär att de medföljande också ges permanenta
            uppehållstillstånd och arbetstillstånd.
          </p>
          <p xml:id="i-B7bMH55PhT3L6U5kYh8sfQ">
            Rättvisa villkor och social trygghet ska garanteras. Den som
            beviljas uppehållstillstånd och arbetstillstånd av arbetsmarknadsskäl
            ska oinskränkt ha tillgång till det sociala trygghetssystemet
            på samma villkor som svenska medborgare. Arbetskraftsinvandring
            får inte äga rum under sådana förhållanden att den kan utgöra
            ett hot mot kollektivavtal och arbetsrätt.
          </p>
          <p xml:id="i-9uQkMWfofhnS2QH41WhVkH">
            Myndighetsbaserad prövning och fackligt inflytande. Den myndighetsbaserade
            arbetsmarknadsprövningen ska behållas. Frågan om brist och påföljande
            arbetskraftsbehov ska alltså prövas av Arbetsförmedlingen med
            yttrande från representanter för de fackliga organisationerna
            och arbetsgivarna. Vi avvisar kraftfullt att det ska vara upp
            till arbetsgivarna att från fall till f all avgöra arbetskraftsbehovet.
          </p>
          <p xml:id="i-DwzVWhc8LuH3jzLZvzEnWX">
            Ingen dränering får ske av utvecklingen i andra länder. Arbetskraftsinvandring
            får inte innebära att fattiga länder utsätts för braindrain av
            sin mest välutbildade arbetskraft. Internationell solidaritet
            måste vara överordnat, och fattigare länder måste ges möjligheten
            att utveckla sin ekonomi bl.a. genom skuldavskrivningar och kontroll
            över naturresurser och industriell produktion.
          </p>
          <p xml:id="i-P7nDjoH9CpUrbWVRKo6Sav">
            Skärpt kontroll av ordning och reda på arbetsmarknaden. De fackliga
            organisationerna ska ges utökad rätt att kontrollera efterlevnaden
            av kollektivavtal. Arbetsgivare bör vara skyldiga att lämna uppgifter
            så att den fackliga organisationen kan bevaka att arbetsgivarna
            följer och tillämpar träffade avtal. Vidare bör beviljandet, kontrollen
            och tillsynen av F-skatt skärpas. Detta behövs för att komma till
            rätta med att arbetstagare, i strid med arbetstagarbegreppet,
            med hjälp av F-skatt utges för att vara egenföretagare, vilket
            riskerar att användas som medel för att dumpa villkor och löner.
            Vi vill också öka kontrollen av bemanningsföretag .
          </p>
          <p xml:id="i-43HN8kxEpc6dNP8uX6TiAU">
            Intensifierad kamp mot strukturell och annan diskriminering.
            Arbetskraftsinvandring får aldrig bli en ursäkt för att inte lösa
            de strukturella problem som stänger ute invandrade från arbetsmarknaden
            eller tvingar kvinnor till att ofrivilligt arbeta deltid. En intensifierad
            kamp mot strukturell och annan diskriminering på arbetsmarknaden
            är en nödvändig förutsättning för att arbetskraftsinvandring kan
            komma i fråga.
          </p>
          <p xml:id="i-BhwsnGg3PaFZohrdEL3CB1">
            Regularisering av papperslösa. Vänsterpartiet är som vi tidigare
            nämnt mycket kritiskt till att utforma system för arbetskraftsinvandring
            som inbegriper möjligheter till spårbyte. För att långsiktigt
            lösa situationen för den grupp som i dag lever gömda i Sverige
            utan papper och som inte kan återvända till sina hemländer krävs
            att en amnesti genomförs. Samma möjligheter att bygga sitt fortsatta
            liv i Sverige ska ges till alla, oavsett om man lyckats få tag
            på ett arbete eller inte.
          </p>
          <p xml:id="i-2g1GiyMNkLL1jzaV4vvZ88">
            Gömda och papperslösa måste få möjlighet att bygga ett nytt liv
            i Sverige, utan fruktan för utvisning. Därför bör en amnesti genomföras
            såväl för dem som fick avslag på den tillfälliga asyllagen som
            för de papperslösa som aldrig varit inne i asylprocessen men varaktigt
            lever i Sverige.
          </p>
          <p xml:id="i-DdfUwL2eoGerfRGC7PS5CM">
            En human och rättvis flyktingpolitik. För att ett system med
            ökad arbetskraftsinvandring ska vara möjligt att genomföra krävs
            att kraftfulla insatser görs för att förbättra flyktingpolitiken
            i Sverige och inom EU. Lagliga vägar att söka asyl i Europa måste
            skapas. Det handlar också om att värna rätten till familjeåterförening
            i Sverige, att skapa en rättssäker asylprövning som ger skydd
            till dem som söker skydd undan förföljelse och om kraftfulla insatser
            för att asylsökande och flyktingar ges de förutsättningar som
            behövs för fortsatt liv i Sverige och för likvärdigt deltagande
            på den svenska arbetsmarknaden.
          </p>
          <p xml:id="i-QxQvbeYM69FkZ9enCQaxfU">
            Regeringen bör återkomma med förslag om utökade möjligheter till
            arbetskraftsinvandring i enlighet med det ovan anförda. Detta
            bör riksdagen begära.
          </p>
        </div>
        <div type="motSignatures">
          <list>
            <item xml:id="i-3Tt81r6Yqa4JAaFQieASaS">
              Kalle Larsson (v)
            </item>
            <item xml:id="i-7USqWpGTo29Uyc2t7vDjnU">
              Torbjörn Björlund (v)
            </item>
            <item xml:id="i-RQKVDc5NVqQN5w71GnVsYZ">
              Josefin Brink (v)
            </item>
            <item xml:id="i-8pfHKZQ2LxHqzmmYJqYBYV">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
