<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00010">
  <teiHeader>
    <fileDesc>
      <titleStmt>
        <title>med anledning av framst. 2005/06:RS3 Riksdagen i en ny tid</title>
        <author corresp="i-9CH1KbWwyrj8DRqAQB3Fza">av Gustav Fridolin m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av framst. 2005/06:RS3 Riksdagen i en ny tid</title>
          <idno type="rdwebb">GT02K10</idno>
          <rs type="number">K10</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K10/text</ref>
          <ref type="dokument_url_html">http://data.riksdagen.se/dokument/GT02K10</ref>
          <ref type="dokumentstatus_url_xml">http://data.riksdagen.se/dokumentstatus/GT02K10</ref>
          <ref type="doc">http://data.riksdagen.se/fil/BB5785F7-E2F9-4EF7-AF9A-AF20570DF0E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-WBsZfhYB4L6D3cVQWLdu18</idno>
            <name>Leif Björnlod</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H28vf75yVSC3CzrzpRaXz4" type="basedOn"/>
        <correspContext corresp="i-H28vf75yVSC3CzrzpRaXz4">
          <ref>Förslag 2005/06:RS3</ref>
        </correspContext>
        <correspAction xml:id="i-5rYKwHAALFJEUvP1zaMhvs" type="signed"/>
        <correspContext corresp="i-5rYKwHAALFJEUvP1zaMhvs">
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-WBsZfhYB4L6D3cVQWLdu18"/>
          <note type="signatory" corresp="i-FnYuSnrPcb2UZaoXY7vjXa"/>
        </correspContext>
        <correspAction xml:id="i-V99XvDckavdgbJmx7692g2" type="referral">
          <date when="2006-02-03"/>
        </correspAction>
        <correspAction xml:id="i-8kiH32MhkffT8hMimRLTxC" type="dismissal">
          <date when="2006-02-02"/>
        </correspAction>
        <correspAction xml:id="i-WZHNbcmUSN9L62KKvP3cDM" type="dismissal">
          <date when="2006-02-02"/>
        </correspAction>
        <correspAction xml:id="i-3vTdPNHYstMBRUhnovkhTs" type="submission">
          <date when="2006-02-01"/>
        </correspAction>
        <correspAction xml:id="i-PYgrECt3167M5dJoN75eog" type="assigned"/>
        <correspContext corresp="i-PYgrECt3167M5dJoN75eog">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_10/mot_200506_K_10-0001.pdf"/>
      <div xml:id="i-VaPoaz7wXfSf4QDDWG6SwF" type="motHeader">
        <div xml:id="i-MM1yZ4o3jaTVypbYLKmrHT" type="motTitle"/>
        <div xml:id="i-A6ZkAAqwfsoZcsJm1sBtZr" type="motSubmissionInfo"/>
      </div>
      <div xml:id="i-77zUTi4rmqVdJL5Efb8hgB" type="motBody">
        <div xml:id="i-98T6VB92NkBA3YrQgQTHtY">
          <p xml:id="i-pjhPzQm6wVVEnUwZeMxqr">
            2005/06 mnr: K10 pnr: mp013
          </p>
          <p xml:id="i-DKYAXxDqxzmhCPmsT3b1yG">
            Motion till riksdagen 2005/06:K10
          </p>
          <p xml:id="i-J7jWaUMmZLC6DNwkV4vgck">
            av Gustav Fridolin m.fl. (mp) med anledning av framst. 2005/06:RS3
          </p>
          <p xml:id="i-5jVFbUHU7xizUyhsYE7YJx">
            Riksdagen i en ny tid
          </p>
          <p xml:id="i-Gno1hzPQM4pwgpiGF9zzVy">
            Förslag till riksdagsbeslut
          </p>
          <p xml:id="i-527vpgN8YNdRCTYd8Co6uD">
            1. Riksdagen tillkännager för riksdagsstyrelsen som sin mening
            vad i motionen anförs om att införa motionsrätt på EU-dokument.
            2. Riksdagen tillkännager för riksdagsstyrelsen som sin mening
            vad i motionen anförs om att bibehålla den generella motionsrätten.
            3. Riksdagen tillkännager för riksdagsstyrelsen som sin mening
            vad i motionen anförs om att debatter om EU och deras inverkan
            på svensk politik skall ökas. 4. Riksdagen tillkännager för riksdagsstyrelsen
            som sin mening vad i motionen anförs om att bekämpa härskartekniker
            och annat osynligt förtryck mot kvinnliga ledamöter i riksdagen.
            5. Riksdagen tillkännager för riksdagsstyrelsen som sin mening
            vad i motionen anförs om att riksdagens arbete bör genomsyras
            av HBT- kompetens. 6. Riksdagen tillkännager för riksdagsstyrelsen
            som sin mening vad i motionen anförs om löpande motionstid. 7.
            Riksdagen tillkännager för riksdagsstyrelsen som sin mening vad
            i motionen anförs om att avskaffa EU-nämnden.
          </p>
          <p xml:id="i-UbVWJFy5uZbBLd3mhLaNxj">
            Motivering
          </p>
          <p xml:id="i-TJnxZFA4Qc51vgeJVQDArh">
            Med anledning av Riksdagskommitténs framställning till riksdagsstyrelsen
            vill Miljöpartiet de gröna ånyo yrka på att allmänna motionstiden
            bör ersättas med en löpande motionstid och att EU-nämnden bör
            avskaffas. Dessutom lyfts flera andra viktiga reformer för riksdagens
            arbete upp. Dessa synpunkter är inte att ses som uttömmande för
            våra synpunkter på nödvändiga reformer i riksdagens arbete utan
            som en del av den viktiga förändringen på väg mot ett mer demokratiskt
            arbete i riksdagen.
          </p>
          <pb facs="riksdagen-motions-pdf/data/200506/mot_200506_K_10/mot_200506_K_10-0002.pdf"/>
          <p xml:id="i-Hk9mJZrJrb75TqEEqJdkKN">
            2005/06:K10
          </p>
          <p xml:id="i-4DyAB2k8iEkyBfbv5wituJ">
            Motionsrätten bör utökas
          </p>
          <p xml:id="i-7SxUgiRVsq8eP5yJKbS8hT">
            I framställningen till riksdagsstyrelsen konstaterar Riksdagskommittén
            att det inte bör föreligga någon motionsrätt på EU-dokument och
            att den generella motionsrätten på skrivelser och redogörelser
            bör avskaffas. Miljöpartiet vill här istället införa allmän motionsrätt
            på EU-dokument. Detta för att stärka förankringen av EU:s arbete
            i riksdagen och därigenom gynna en starkare demokratisk förankring
            av EU i riksdagens arbete. Vi ser det som mycket viktigt att utskottens
            arbete med EU-frågor stärks, och genom motionsrätten blir utskotten
            tvungna att behandla EU-frågan. Kommitténs förslag om att avskaffa
            den generella motionsrätten på skrivelser och redogörelser från
            regeringen är ett kontraproduktivt förslag som missgynnar riksdagspartiers
            möjlighet att föra fram synpunkter på regeringens arbete. Det
            är även värdefullt för regeringen att få konstruktiv kritik i
            sitt arbete och känna till övriga partiers ståndpunkter i skrivet
            format, adresserat till riksdagen i de specifika frågorna som
            skrivelsen eller redogörelsen berör. Det finns idag inget som
            talar för att riksdagens demokratiska arbete skulle gynnas av
            att den generella motionsrätten försvinner. Denna bör för det
            demokratiska arbetets skull kvarstå.
          </p>
          <p xml:id="i-3vu1c6suJQ92AHYSRZYxsu">
            Debatt om EU-frågor
          </p>
          <p xml:id="i-2op4DYP3FH7fEcgw5PnYy4">
            Kommittén skriver i sin framställning att det ”finns ett stort
            värde” av debatter om EU-frågor i kammaren. Man exemplifierar
            detta med att regeringen har möjlighet att lämna information i
            kammaren om sitt arbetsprogram inför ett nytt ordförandeskap,
            vilket inte är något framsteg då detta redan görs. Denna låga
            ambitionsnivå på engagemang i diskussioner om EU i Sveriges riksdag
            är minst sagt inadekvat. EU-debatterna bör i det här hänseendet
            öka sin närvaro i riksdagen. Detta skulle underlätta riksdagsledamöternas
            och svenska folkets engagemang och kunskap i vad som händer i
            EU.
          </p>
          <p xml:id="i-EYWCJk1v35QwbbMwU6ZZs2">
            En jämställd riksdag
          </p>
          <p xml:id="i-KGB356WzDMT8uJPTRDrBqe">
            Miljöpartiet gläds åt de senaste årens arbete för att förbättra
            jämställdheten i riksdagen. Det är mycket positivt att representationen
            av kvinnliga ledamöter i riksdagen förbättras och börjar närma
            sig femtioprocentsstrecket. Vi ser dock att det är viktigt att
            riksdagsstyrelsen parallellt med att arbeta mot den synliga och
            uppenbara diskrimineringen av kvinnor, som vid representation,
            arbetar hårdare för att avveckla den osynliga diskrimineringen
            mot kvinnor. Den osynliga diskrimineringen gäller således användandet
            av härskartekniker i kammaren, utskottsmöten och i övriga forum
            där ledamöterna träffas för att föra fram sina ståndpunkter. Att
            kvinnor inte åtnjuter samma respekt, trovärdighet och synlighet
            som män vid möten är inte acceptabelt. Detta
          </p>
          <pb facs="riksdagen-motions-pdf/data/200506/mot_200506_K_10/mot_200506_K_10-0003.pdf"/>
          <p xml:id="i-ChrvqXPobvwL6ZvjSVmr6A">
            problem är svårt att sätta en exakt statistik på. Men det är
            viktigt att riksdagsstyrelsen arbetar aktivt även mot detta problem.
            Miljöpartiet vill även understryka vikten av att det finns en
            HBT- kompetens närvarande i riksdagsarbetet i t.ex. kammaren och
            utskotten. För att undvika diskriminering av HBT-personer är det
            viktigt att det finns en kunskap om vad HBT är för att öka förståelsen
            och riva ner fördomsbarriärerna. Det är vitalt att ingen HBT-person
            känner sig diskriminerad i sitt arbete i riksdagen. Riksdagsstyrelsen
            bör således lägga upp en handlingsplan för att uppnå HBT-kompetens
            liknande den som gjorts i jämställdhetsfrågor.
          </p>
          <p xml:id="i-8NMX9apcvhZmLRuKeD143w">
            Inför löpande motionstid
          </p>
          <p xml:id="i-9zWxXn3kfhDpX1CFmLrmfp">
            Under tre veckor varje år, den allmänna motionstiden, har idag
            riksdagsledamöterna möjlighet att inge enskilda motioner för behandling
            av riksdagen. Under resten av året kan ledamöterna bara motionera
            med anledning av propositioner, skrivelser, framställningar, m.m.
            Motionen får i det senare fallet enbart behandla ämnet i det aktuella
            dokumentet. Sålunda är riksdagsledamöternas frihet att framföra
            idéer och förslag starkt begränsad till att allena råda under
            tre veckor varje år. Allmänna motionstiden skapar en onödigt hektiskt
            och stressad tillvaro för ledamöterna då de måste prestera fram
            dokument på allting de arbetar för under loppet av tre veckor.
            Motionsidéer och textutkast ska tas upp mellan ledamöter, inom
            partiet och vid partiöverskridande motioner mellan partierna.
            Detta system gagnar inte goda förslag och idéer som på detta vis
            sparas i byrålådor i avvaktan på den allmänna motionstiden. Inte
            att förglömma är politiken beroende av medierna för att få ut
            sina idéer och kunna skapa debatt i samhället, och genom att låta
            alla partier slåss om medieutrymmet under tre veckor skapas en
            kontraproduktiv situation för alla parter. Dessutom skulle de
            anställdas situation avsevärt förbättras då de skulle kunna få
            ett jämnare arbetsflöde utan att drabbas av en enorm stress- och
            prestationssituation en gång om året. Vi menar att den allmänna
            motionstiden försämrar riksdagens arbete och riksdagsledamöternas
            möjlighet att fullgöra sitt förtroendeuppdrag. Därför föreslår
            vi att ett system med löpande motionstid införs. Att möjliggöra
            för respektive ledamot att motionera under året skulle underlätta
            ett levande demokratiskt arbete och möjliggöra att kreativa förslag
            kan vinna riksdagens gehör.
          </p>
          <p xml:id="i-NgtH5S2qp7mvHjtb2jF9wV">
            Avskaffa EU-nämnden
          </p>
          <p xml:id="i-GvifaffjXWVxV7vcFJCmWv">
            Sveriges EU-medlemskap garanterar inte i dess nuvarande ordning
            riksdagens insyn, inflytande och kontroll. Det svenska EU-medlemskapet
            har påverkat maktfördelningen mellan riksdag och regering till
            nackdel för riksdagen och
          </p>
          <p xml:id="i-TJsV4A2sAz5PTvKUHGhchY">
            2005/06:K10
          </p>
          <pb facs="riksdagen-motions-pdf/data/200506/mot_200506_K_10/mot_200506_K_10-0004.pdf"/>
          <p xml:id="i-U27BRWV1dWtjejwzHgtTHc">
            2005/06:K10
          </p>
          <p xml:id="i-7HfK5F5Bji3XBx7SDnEpKH">
            därmed folkstyret och den fria åsiktsbildningen. EU:s beslutsprocesser
            berövar idag riksdagen från dess roll som folkets främsta företrädare.
            Med anledning av EU-medlemskapet inrättades EU-nämnden. Riksdagen
            ska genom samrådsförfarandet få insyn, inflytande och kontroll
            över den politik som regeringen driver i ministerrådet. Nämnden
            ska ge regeringen en sorts mandat och regeringen ska förankra
            sin EU-politik i nämnden innan medlemsländernas regeringar fattar
            beslut. Nämnden behandlar dock inte förslag till riksdagsbeslut
            och dess verksamhet spänner över alla EU:s arbetsområden. EU-nämndens
            ansvar att behandla samtliga frågor och områden inom EU leder
            inte bara till kvalitativa försämringar utan också till ett demokratiunderskott
            i arbetets process. Det är dessutom en brist att nämnden till
            skillnad från sakutskotten inte förbereder riksdagsbeslut. En
            lämpligare ordning vore att respektive utskott hanterade de frågor
            som hamnar inom respektive område. Den demokratiska processen
            i riksdagen och Sveriges EU-medlemskap förbättras avsevärt om
            utskott förbereder riksdagsbeslut för debatt och omröstning i
            kammaren inom respektive EU- område. Utskotten har den ämneskompetens
            och överblick som krävs på sitt område. Det är dessutom utskotten
            som i slutändan har att hantera följderna av EU:s rättsakter och
            beslut. Förhandlingsmandat och förhandlingspositioner bör utarbetas
            i former av samarbete mellan regering och riksdag. Respektive
            minister bör samarbeta direkt med berört utskott. EU-frågornas
            behandling i riksdagen har tidigare varit föremål för diskussioner
            och översyn. EU-nämndens vara eller icke vara har varit föremål
            för översyn. Krav på EU-nämndens avskaffande har bemötts med hänvisningar
            till tidigare behandlingar och utvärderingar. Miljöpartiet anser
            att dessa typer av hänvisningar inte är tillräckliga. EU är en
            organisation i ständig förändring. Vi måste ständigt kämpa för
            att hålla vår demokrati levande och se nuvarande regler i ljuset
            av samhällets kontinuerliga förändringsprocess. Skulle till exempel
            förslaget till EU-konstitution gå igenom med förstärkt subsidiaritetsprincip
            skulle vi behöva en bättre organisation och arbetsordning för
            att klara av detta. Riksdagen bör utreda riksdagsordningen i syfte
            att stärka riksdagens inflytande. EU-nämnden bör i dess nuvarande
            form avskaffas. Utskotten bör ansvara för EU-frågor och deras
            behandling i riksdagen.
          </p>
          <p xml:id="i-BtrBQwm67tkVDKyt16wiQL" type="date">
            Stockholm den 1 februari 2006
          </p>
          <div xml:id="i-91oWiyDmyHTkAHq2kHpbJE" type="signatureBlock">
            <p xml:id="i-ARJvaSEPiACdEHg6Qfa4V" who="i-9CH1KbWwyrj8DRqAQB3Fza" type="signature">
              Gustav Fridolin (mp)
            </p>
            <p xml:id="i-UDayksYG6CrkinyKRArtvD" who="i-9x2nw6aosA3pyEJfJTc1eD" type="signature">
              Ulf Holm (mp)
            </p>
            <p xml:id="i-AzcC2GKNbrwz1pzffexM8T" who="i-WBsZfhYB4L6D3cVQWLdu18" type="signature">
              Leif Björnlod (mp)
            </p>
            <p xml:id="i-4qkqoEuafAPGwAKE1uduF2" who="i-FnYuSnrPcb2UZaoXY7vjXa" type="signature">
              Mikael Johansson (mp)
            </p>
          </div>
        </div>
      </div>
    </body>
  </text>
</TEI>
