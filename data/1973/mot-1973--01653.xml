<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01653">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:58 med förslag till lag om &#13;
ändring i allmänna prisregleringslagen (1956:236), m. m.</title>
        <author>av herr Lindahl m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:58 med förslag till lag om &#13;
ändring i allmänna prisregleringslagen (1956:236), m. m.</title>
          <idno type="rdwebb">FW021653</idno>
          <rs type="number">1653</rs>
          <ref type="dokument_url_text">http://data.riksdagen.se/dokument/FW021653/text</ref>
          <ref type="dokument_url_html">http://data.riksdagen.se/dokument/FW021653</ref>
          <ref type="dokumentstatus_url_xml">http://data.riksdagen.se/dokumentstatus/FW021653</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NAbeZfqManywc6YbAfsfki</idno>
            <name>GUNNAR LANGE</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-7dXgNidaggTRBb3qPDta9j</idno>
            <name>ANNA LISA LEWÉN-ELIASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SKtXYsYATVQCivjNjSMktB</idno>
            <name>SVEN MELLQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2cLoxXq5VAxu3RYfzsD3qx</idno>
            <name>THURE DAHLBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DvBHsEyohWBknp7Yk6WKb</idno>
            <name>ALF PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Hq4dd7mhmiAMGMTo4ZFmNN</idno>
            <name>GRETHE LUNDBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RSa3Wxcq4g1h16wpnfdJyc" type="signed"/>
        <correspContext corresp="i-RSa3Wxcq4g1h16wpnfdJyc">
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-NAbeZfqManywc6YbAfsfki"/>
          <note type="signatory" corresp="i-7dXgNidaggTRBb3qPDta9j"/>
          <note type="signatory" corresp="i-SKtXYsYATVQCivjNjSMktB"/>
          <note type="signatory" corresp="i-2cLoxXq5VAxu3RYfzsD3qx"/>
          <note type="signatory" corresp="i-DvBHsEyohWBknp7Yk6WKb"/>
          <note type="signatory" corresp="i-Hq4dd7mhmiAMGMTo4ZFmNN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1653/mot_1973__1653-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973:1653 11
          </p>
          <p>
            Nr 1653
          </p>
          <p>
            av herr Lindahl m. fl. i anledning av Kungl. Maj:ts proposition
            1973:58 med förslag till lag om ändring i allmänna prisregleringslagen
            (1956:236), m. m.
          </p>
          <p>
            Den svenska prislagstiftningen moderniseras i väsentliga avseenden
            genom de ändringar som föreslås i proposition nr 58 till årets
            riksdag. Prisregleringslagen förblir emellertid en beredskapslag,
            vars tillämpning kräver beslut i särskild ordning. Det konkurrensfrämjande
            elementet i prispolitiken behålls som huvudprincip, med övervaknings-
            och informa- tionsverksamhet i offentlig regi som det normalt
            mest verkningsfulla korrektivet mot en från konsumentsynpunkt
            icke godtagbar prissättning i näringslivet. Organigsatoriska förutsättningar
            bör därför skapas för skärpta insatser på prisområdet även under
            de perioder då prisregleringslagen inte är i kraft. Statens pris-
            och kartellnämnd (SPK) samt de vid länsstyrelserna befintliga
            priskontoren spelar härvid en nyckelroll. SPK omvandlas enligt
            propositionen från ett huvudsakligen registrerande och övervakande
            organ till ett nytt operativt instrument för den ekonomiska politiken.
            Förslaget beträffande SPK:s arbetsuppgifter och organisation synes
            i väsentliga delar tillgodose kraven på ökad effektivitet. Det
            finns dock skäl att på en punkt invända mot resursavvägningen
            och därtill knutna resonemang i propositionen, nämligen när det
            gäller informationsverk- samheten. Enligt förslaget skall resurser
            i personal och penningmedel av storleksordningen 865 000 kronor
            överföras från SPK till konsument- verket. Pris- och kartellnämnden
            har sedan början av 1960-talet, med statsmakternas stöd, successivt
            ökat sin utåtriktade upplysningsverksam- het. Nämndens aktiviteter
            har efter hand kommit att utgöra ett verkningsfullt inslag i opinionsbildning
            och kunskapsförmedling. Från många håll har omvittnats att den
            ökade informationsverksamheten spelat stor roll för allmänhetens
            prismedvetande. Inte minst inom löntagar-, konsument- och bildningsorganisationerna
            har man i många sammanhang med lyckat resultat kunnat utnyttja
            material och medver- kan från SPK. Nämnden har med åren kunnat
            bygga ut ett välförgrenat kontaktnät med dessa organisationer.
            När det gäller de särskilda problem som är förknippade med information
            om prisfrågor har SPK efter hand samlat stor erfarenhet. Det måste
            därför kunna åberopas mycket starka skäl för att man inte skall
            låta ansvaret för dessa funktioner bli kvar hos den myndighet
            där denna erfarenhet och sakkunskap redan finns. Man kan enligt
            vår mening inte med fog hävda att informationsåtgär- der av det
            slag SPK bedriver har större samband med konsumentverkets allmänna
            inriktning och arbetsuppgifter än med den målsättning som
          </p>
          <pb facs="riksdagen-motions-pdf/data/1973/mot_1973__1653/mot_1973__1653-002.pdf"/>
          <p>
            Mot. 1973:1653 12
          </p>
          <p>
            gäller för SPK såsom prisövervakande och konkurrensfrämjande
            myndig- het. Någon analys av prisinformationens syften och metoder
            som skulle stödja detta har såvitt bekant inte gjorts. Allt talar
            tvärtom för att upplysningsverksamhet även i fortsättningen bör
            spela en viktig roll som ett verksamt element i prispolitiken.
            Enligt propositionen skulle SPK visserligen inte komma att helt
            upphöra med information, men den föreslagna överföringen gäller
            viktiga delfunktioner och en betydande andel av de tillgängliga
            resurserna. En sådan förändring borde i varje fall inte genomföras
            med mindre dess lämplighet och konsekvenser först blivit närmare
            utredda. Ett visst samband av antydd art föreligger självfallet
            t. ex. i den meningen att konsumenterna ute på marknaden behöver
            information både om priser och kvalitéer. Men det är å andra sidan
            inte möjligt att i varje sammanhang kräva en parallell uppläggning
            av pris- och kvalitets- upplysningen. Genom fortlöpande kontakter
            mellan SPK och konsu- mentverket bör utan svårighet planeringen
            både på utrednings- och informationssidan kunna samordnas i erforderlig
            utsträckning och de båda myndigheterna ömsesidigt bistå varandra
            utan att därför ansvars- fördelningen dem emellan rubbas. Detta
            är för övrigt ett synsätt som helt präglar SPK:s eget remiss yttrande
            över det utredningsförslag som föregick inrättandet av konsu-
            mentverket. Där konstateras, att prismedvetandet hos konsumenterna
            i våra dagars komplicerade ekonomi har en ännu mer central roll
            än tidigare som korrektiv på konkurrenssituationen. Av yttrandet
            framgår att nämnden fäste stor vikt vid att ansvaret för den till
            allmänheten riktade informationen i prisfrågor även i fortsättningen
            skulle åvila samma myndighet som svarar för utrednings- och övervakningsuppgifter-
            na på prisområdet. Vi knyter i och för sig stora förhoppningar
            till konsumentverkets möjligheter att på olika sätt stärka den
            enskildes position i hans egenskap av köpare. De uppgifter som
            redan åvilar denna myndighet är emellertid många och svåra. Det
            synes rimligt att konsumentverket får tillfälle att i möjligaste
            mån koncentrera sina ansträngningar på de problem som statsmakterna
            redan ålagt verket att söka lösa. Särskilt under en inledningsperiod
            måste detta från effektivitetssynpunkt vara angeläget. SPK bör
            sålunda enligt vår mening få behålla de resurser för upplysningsverksamhet
            som man nu har, och den spridning i fråga om inriktning och olika
            informationskanaler som hittills tillämpats bör komma i fråga
            även framdeles. Att exempelvis undandra nämnden möjligheter att
            genomföra brett upplagda kampanjaktiviteter skulle utgöra en allvarlig
            inskränkning av verksamheten. Tanken härpå harmo- nierar knappast
            med den progressiva inställning i övrigt som organisa- tionsförslaget
            är ett uttryck för. Den ändring som föreslås beträffande styrelsens
            sammansättning, där ökad tyngd läggs vid representation från konsument-
            och löntagarintressen, är ett av uttrycken för denna inriktning.
            Det vore säreget om denna ändring skulle åtföljas av att SPK i
            sin informations- och kontaktverksamhet blir mindre konsumentoriente-
          </p>
          <pb facs="riksdagen-motions-pdf/data/1973/mot_1973__1653/mot_1973__1653-003.pdf"/>
          <p>
            Mot. 1973:1653 13
          </p>
          <p>
            rad än man varit hittills. Ansvaret för jämförprisfrågorna, som
            nu efter ett par års engagerat arbete från SPK börjar närma sig
            en lösning, kan det inte finnas skäl att i detta skede flytta
            bort från nämnden. Detta arbete innefattar både brett upplagda
            informationsåtgärder och organiserade överläggningar med handel
            och producenter. Det erbjuder för övrigt ett gott exempel på att
            samverkan i obundna former redan kunnat etableras mellan nämnden
            och konsumentverket. Inte minst när det gäller livsmedel och andra
            dagligvaror är sambandet uppenbart mellan upplysningsverksamhetens
            prispolitiska funktion och dess uppgift att tjäna som direkt vägledning
            för konsumenterna vid val av inköpsställe. Vi anser — i likhet
            med propositionen — att SPK fortsättningsvis bör ägna ökade ansträngningar
            åt prisnivåundersökningar framför allt inom dagligvarusektorn.
            Dessa undersökningar bör avse geografiskt avgränsade områden,
            och självfallet bör man vid valet av regioner och orter eftersträva
            att hela landet blir tillgodosett i lika mån. Härvid bör SKP kunna
            ställa upp med erforderliga informationsresurser. Samtidigt bör
            man givetvis även för de utåtriktade kontakterna i väsentlig mån
            utnyttja den sakkunskap och den regionala förankring som i varje
            län representeras av respektive priskontor. Att priskontorens
            uppgifter på undersökningssidan ökar i betydelse i takt med en
            utbyggnad av den regionala prisövervakningen säger sig självt.
            Utvecklingen av den lokala konsumentverksamheten i kommuner- na
            kommer sannolikt också att ställa ökade krav på priskontoren.
            Samarbetet med hemkonsulenterna är redan gott men kan behöva konsolideras
            ytterligare. Det hade enligt vår mening varit värdefullt om även
            när det gäller priskontoren en organisatorisk reform av något
            slag kunnat komma i fråga redan nu. När man emellertid i propositionen
            — under hänvisning till tveksamhet i vissa remissyttranden — förordar
            att frågan skall övervägas ytterligare, kan vi ansluta oss härtill
            främst av det skälet att största möjliga enighet bör eftersträvas
            bland de organ som direkt berörs, dvs. länsstyrelserna. Vi menar
            dock att fortsatt utredning i ärendet bör ske med en viss förtur
            och i syftet att, gärna genom successiva förändringar, nå en konstruktiv
            lösning. Med hänvisning till det anförda hemställer vi att riksdagen
            vid behandling av proposition nr 58 beslutar 1. att den föreslagna
            överföringen av informationsansvar och — resurser från pris- och
            kartellnämnden till konsument- verket inte skall komma till stånd,
            förrän en närmare utredning visat om detta över huvud är lämpligt,
          </p>
          <pb facs="riksdagen-motions-pdf/data/1973/mot_1973__1653/mot_1973__1653-004.pdf"/>
          <p>
            Mot. 1973:1653 14
          </p>
          <p>
            2. att de fortsatta övervägandena rörande priskontorens uppgif-
            ter och organisation bör ske med förtur och i syfte att successivt
            konsolidera verksamheten.
          </p>
          <p>
            Stockholm den 27 mars 1973 ESSEN LINDAHL (s)
          </p>
          <p>
            GUNNAR LANGE (s) ANNA LISA LEWÉN-ELIASSON (s) SVEN MELLQVIST
            (s) THURE DAHLBERG (s) ALF PETTERSSON (s) GRETHE LUNDBLAD (s)
          </p>
          <p>
            i Malmö
          </p>
        </div>
      </div>
    </body>
  </text>
</TEI>
