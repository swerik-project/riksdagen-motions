<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-TU-00428">
  <teiHeader>
    <fileDesc>
      <titleStmt>
        <title>Förbättrad lagstiftning mot fuskåkning i kollektivtrafiken</title>
        <author corresp="i-LDb1GxQGG47N4mNNZ13jSZ">av Martin Andreasson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad lagstiftning mot fuskåkning i kollektivtrafiken</title>
          <idno type="rdwebb">GS02T428</idno>
          <rs type="number">T428</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GS02T428/text</ref>
          <ref type="dokument_url_html">http://data.riksdagen.se/dokument/GS02T428</ref>
          <ref type="dokumentstatus_url_xml">http://data.riksdagen.se/dokumentstatus/GS02T428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MwieskiTZ2gmZUifWsAqRR" type="signed"/>
        <correspContext corresp="i-MwieskiTZ2gmZUifWsAqRR">
          <note type="signatory" corresp="i-LDb1GxQGG47N4mNNZ13jSZ"/>
        </correspContext>
        <correspAction xml:id="i-T51JNEusV6YE5skhSmgGCQ" type="referral">
          <date when="2004-10-14"/>
        </correspAction>
        <correspAction xml:id="i-9QFZnoj6yRiutYg7oTvaPn" type="dismissal">
          <date when="2004-10-14"/>
        </correspAction>
        <correspAction xml:id="i-8YzqtUMzfM3P9WWf1tQc7C" type="submission">
          <date when="2004-10-05"/>
        </correspAction>
        <correspAction xml:id="i-4dY6z2eGaXKLFzG1yjMBim" type="assigned"/>
        <correspContext corresp="i-4dY6z2eGaXKLFzG1yjMBim">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_T_428/mot_200405_T_428-0001.pdf"/>
      <div xml:id="i-3CJC4fp2UqmZP4qULVioy9" type="motHeader">
        <div xml:id="i-T2ixUveYQwvTePEfVXmSdK" type="motTitle"/>
        <div xml:id="i-S2jZ2c8GQCqvRrQ73X82Tu" type="motSubmissionInfo"/>
      </div>
      <div xml:id="i-7gHLm2bsPrVgXzB5tSxd7B" type="motBody">
        <div xml:id="i-7AsZo8oQ3LzME2R57npfzZ">
          <p xml:id="i-CDE2LWd8SNXQ8P2HHXLScU">
            2004/05 mnr: T428 pnr: fp921
          </p>
          <p xml:id="i-RNhBE483oyrbtC8aM1AZW3">
            Motion till riksdagen 2004/05:T428
          </p>
          <p xml:id="i-Rn3a1Cf6uNTDzZz7oUij7J">
            av Martin Andreasson (fp)
          </p>
          <p xml:id="i-7aqSiCrtr5esBHkSDQgDGq">
            Förbättrad lagstiftning mot fuskåkning i kollektivtrafiken
          </p>
          <p xml:id="i-2RMddJ88iZk9tEP7dq3iFy">
            Förslag till riksdagsbeslut
          </p>
          <p xml:id="i-xmeihP6UpETY4HRnHAmft">
            Riksdagen tillkännager för regeringen som sin mening vad i motionen
            anförs om en översyn av lagstiftning om under vilka former som
            kontroll av färdbevis kan göras i olika kollektivtrafikslag.
          </p>
          <p xml:id="i-AqwZM6nQPvFsznH8HT8ZPc">
            Motivering
          </p>
          <p xml:id="i-BumBDaM3uCrxfM1Q5vduVy">
            Att personer försöker åka kollektivt utan att betala är ett tidlöst
            fenomen. Ett nytt fenomen, i alla fall i sin nuvarande omfattning,
            är däremot den omfattande opinionsbildning som bedrivs för att
            rättfärdiga fuskåkning, både som en moraliskt godtagbar handling
            för den enskilde och som en legitim politisk strategi för samhällsförändring.
            Den omtalade och välbesökta webbplatsen Planka.nu kallar fuskåkningen
            för ”en avgiftsstrejk” och illustrerar med pedagogiska filmer
            hur man kan ta sig förbi olika typer av biljettspärrar i kollektivtrafiken.
            På samma webbplats ges också plankaren goda råd om hur man klarar
            sig undan biljettkontroller, i vilka situationer det kan vara
            lämpligt att ljuga och vilka platser i kollektivtrafiken som är
            mest hårdbevakade. En tidigare motsvarighet till Planka.nu var
            den ”plankningskassa” som drevs av Grön Ungdom i Stockholm 2001
            och som av förbundets företrädare försvarades som en civil olydnadsaktion
            jämförbar med gårdagens aktioner för kvinnorösträtt och arbetarrättigheter.
            Fuskåkning beskrivs i dessa sammanhang ofta som ett stöd i arbetet
            för nolltaxa, dvs. en kollektivtrafik som helt finansieras av
            skattemedel. Att fuskets enda märkbara effekt i själva verket
            är att dränera den skattesubventionerade kollektivtrafiken på
            mångmiljonbelopp talas det däremot tystare om. I huvudstadsregionen
            beräknas fuskåkningen kosta Storstockholms Lokaltrafik (SL) cirka
            200 miljoner kronor om året, att jämföra med
          </p>
          <pb facs="riksdagen-motions-pdf/data/200405/mot_200405_T_428/mot_200405_T_428-0002.pdf"/>
          <p xml:id="i-FkbQjzZV9cjQhzgxppXDN">
            2004/05:T428
          </p>
          <p xml:id="i-LrdwvJdCtd6sVSVEbiq7H">
            biljettintäkter på 3,3 miljarder kronor årligen. Om dessa summor
            räknas om till vardagen motsvarar det att nästan 40 kronor av
            priset på ett 30-dagarskort utgör en sponsring av fuskåkandet.
            Situationen i Göteborg eller Malmö torde vara liknande. Fuskåkningen
            kan inte lagstiftas bort, men landets kollektivtrafikföretag behöver
            ett tydligare stöd i lagstiftningen för att kunna motverka fusket.
            Ett problem är att lagarnas regelverk ger olika befogenheter för
            biljettkontroll i olika kollektivtrafikslag. Exempelvis har kontrollanter
            i pendeltågstrafik och annan järnvägstrafik befogenhet att hålla
            fast en person om det finns starka skäl att misstänka att han
            eller hon saknar färdbevis, medan detta inte är tillåtet på tunnelbanan
            i Stockholm eller spårvägarna i Göteborg. En översyn behöver göras
            av lagen om tilläggsavgift i kollektiv persontrafik, ordningslagen
            och annan relevant lagstiftning i syfte att förbättra möjligheterna
            att beivra tjuvåkning. En utgångspunkt bör vara att ge kontrollanter
            på tunnelbana, spårvagnar och bussar befogenheter som motsvarar
            de som i dag gäller för kontrollanter i järnvägstrafik. Översynen
            bör också omfatta i vilka situationer som resenärer utan giltigt
            färdbevis är skyldiga att uppge sina personuppgifter, under vilka
            former som kontroll av färdbevisen kan göras vid passage ut från
            avgiftsbelagt område samt i övrigt de frågor som aktualiseras
            i samband med översynen. I denna översyn ska också ingå att såväl
            nuvarande ordning som föreslagna ändringar granskas från effektivitets-
            och rättsäkerhetssynpunkt.
          </p>
          <p xml:id="i-7MbS7ross5Pt4Vy8gXqTvu" type="date">
            Stockholm den 30 september 2004
          </p>
          <div xml:id="i-TocfUMzmWf5Q5HeY31R6A7" type="signatureBlock">
            <p xml:id="i-CieZoof4GAgkM9oZuxfwgQ" who="i-LDb1GxQGG47N4mNNZ13jSZ" type="signature">
              Martin Andreasson (fp)
            </p>
          </div>
        </div>
      </div>
    </body>
  </text>
</TEI>
