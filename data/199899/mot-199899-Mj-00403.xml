<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Mj_0403/mot_199899_Mj_0403-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ403 MJ403
          </p>
          <p>
            Motion till riksdagen
          </p>
          <p>
            1998/99:MJ403
          </p>
          <p>
            av Carl G Nilsson (m) Införsel av levande kräftor
          </p>
          <p>
            Fram till september 1997 gällde stränga regler för import av
            levande kräftor till Sverige. I korthet innebar dessa att kräftor
            som fördes in i Sverige omedelbart skulle transporteras till ett
            godkänt kokeri för att kokas och därigenom förhindra spridning
            av smitta. Kräftor fick heller inte säljas eller överlåtas innan
            de var kokta. Om kräftorna inte kokades omedelbart skulle de förvaras
            i låst eller plomberat utrymme. Kräftor kan vara bärare av flera
            smittsamma sjukdomar, t.ex. vissa virus som också angriper fisk.
            De kan också vara bärare av olika typer av kräftpestsvamp. Sedan
            september 1997 gäller nya regler vilka i korthet innebär att kräftor
            kan införas levande till Sverige utan att kokas. Det enda som
            fordras är att kräftorna vid lastningstillfället från leverantören
            inte ska ha uppvisat några tecken på smittsam sjukdom. Eftersom
            kräftpestsvampen m.fl. andra smittsamma sjukdomar är omöjliga
            att konstatera utan en ingående analys är naturligtvis detta ett
            helt otillräckligt krav. Så sent som 1998 publicerade Fiskeriverket
            och Naturvårdsverket ett åtgärdsprogram för bevarande av flodkräftan
            i Sverige. En av åtgärderna som där föreslås är att införa ett
            förbud mot all import av levande kräftor. Men trots detta är det
            numera tillåtet att importera levande kräftor och transportera
            dem i Sverige, utan krav på kokning eller en hälsokontroll. I
            syfte att skydda våra svenska fisk- och kräftbestånd från smittsamma
            sjukdomar bör vi återinföra ett totalt förbud mot import av levande
            kräftor.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om förbud
            mot införsel av levande kräftor.
          </p>
          <p>
            Stockholm den 25 oktober 1998
          </p>
          <p>
            Carl G Nilsson (m)
          </p>
        </div>
      </div>
    </body>
  </text>
</TEI>
