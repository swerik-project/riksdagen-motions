<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0803/mot_199900_Mj_0803-0001.pdf"/>
      <div type="motHeader" xml:id="i-9NhVF91rtnsKiTjWNMP2ZV">
        <div type="motTitle" xml:id="i-JmP2RpzAVpJE2gdrX3uouR"/>
        <div type="motSubmissionInfo" xml:id="i-SjQ8RHuEX8FqLRtN4fvJyr"/>
      </div>
      <div type="motBody" xml:id="i-J3KeD3EyEaMDwuiBAUup4P">
        <div xml:id="i-MnTv93Vrba1t3qAnq81xj5">
          <p xml:id="i-8NZkMrLustxGPfgPdxNAFK">
            1999/2000 mnr: MJ803 pnr: mp529
          </p>
          <p xml:id="i-FHSJGnuLVyJ2dRBDbx7uib">
            Motion till riksdagen
          </p>
          <p xml:id="i-7xUX8bUfkuByE8M7CwMnBC">
            1999/2000:MJ803 av Gudrun Lindvall m.fl. (mp)
          </p>
          <p xml:id="i-RNkGX6Aj9QiC6oq6Fk5sAE">
            Miljöövervakning genom sork
          </p>
          <p xml:id="i-71tNX9h87pQGkGFyyXaq5C">
            Inledning
          </p>
          <p xml:id="i-MFmcVdKFhvTpj9awzeAsDT">
            Det sker en kontinuerlig miljöövervakning i landet. Den sker
            på olika sätt och syftet är att finna förändringar i miljön innan
            det gått för långt. Man studerar såväl växter som djur, men även
            halter av olika ämnen i mark, luft och vatten. Ett sådant studieobjekt
            är smågnagare.
          </p>
          <p xml:id="i-JUjvxWP2X1kftVKf6y25uf">
            Varför sorkar, möss och näbbmöss?
          </p>
          <p xml:id="i-SYqhBTtgrUG4YZGBGfppQB">
            Sorkar, möss och näbbmöss är viktiga i många ekosystem. De är
            helt enkelt basföda för många. När populationen fluktuerar för
            smågnagarna påverkas predatorerna. Under smågnagarår kan jaktfalk,
            fjällräv och fjälluggla ha många ungar, medan man under mycket
            smågnagarfattiga år kanske inte får ut några alls. Även andra
            arter påverkas av detta. Om det finns mycket smågnagare lämnas
            andra arter som ripa i fred och har större möjligheter att få
            ut ungar. Normalt fluktuerar smågnagartillgången i så kallade
            cykler med maximum vart 3-4 år i norra Sverige. I övriga delar
            av landet är populationerna mer stabila, men även här är tillgången
            avgörande för många djur. Sorken är basfödan för räv och ugglor.
            Smågnagare är vidare stationära året runt. Finner man miljögifter
            vet man att påverkan skett just där djuren lever. Idag lagras
            döda smågnagare i vad som kallas Miljöprovbanken. Genom att göra
            så finns ett material för framtida forskning.
          </p>
          <p xml:id="i-8uULbdmL5Reo5vnWYsNBRs">
            Långa serier
          </p>
          <p xml:id="i-XM1x7xWn8pXUJh1UAKyX1g">
            För att kunna avläsa förändringar är det nödvändigt med långa
            undersökningsserier. Först då kan man få en så god bild att man
            upptäcker avvikelser från det normala. Smågnagare har funnits
            med i miljöövervakningen redan 1979 och redan då fanns jämförande
            studier från början av 70-talet. Kvicksilverskandalen på 60-talet
            kunde lösas genom att man hade samlat småfågelskinn under åren.
            Man kunde ta en fjäder från varje år och klart se när kvicksilver
            började förekomma. Året stämde med introduktionen av kvicksilverbetningen
            av utsäde.
          </p>
          <pb facs="riksdagen-motions-pdf/data/199900/mot_199900_Mj_0803/mot_199900_Mj_0803-0002.pdf"/>
          <p xml:id="i-HygsUaq7AGgWaE9D5DpKdf">
            Liknande undersökningar kan behöva göras i framtiden och därför
            är det Mot. 1999/2000 viktigt att ett samlat jämförbart biologiskt
            material finns och att serierna inte MJ803 bryts. Man kan konstatera
            att Västerbottens sorkart, gråsidingen, har minskat dramatiskt,
            och nu finns mindre än 5 26 av den population som fanns i början
            av 70-talet. Samtidigt kan man se en störning av mineralämnesbalansen.
          </p>
          <p xml:id="i-GfdVWC1PokNb24QiknApAQ">
            Sorkövervakningen föreslås minska
          </p>
          <p xml:id="i-UtGBAwa638YPa2DZXzRKEv">
            Nu föreslås sorkövervakningen reduceras, ja till och med läggas
            ned, detta i en tid när intresset för den biologiska mångfalden
            ökar. Det betyder att värdefulla tidsserier går till spillo. Sorkövervakningen
            har visat sig fungera och ge signaler om miljötillståndet. Att
            nyttja biologisk mångfald för studier av miljötillståndet är den
            säkraste metoden, och just djurgrupper som smågnagare med sin
            ekologiska nyckelposition måste vara viktigt och rätt.
          </p>
          <p xml:id="i-S9yPrb5F4F6pYC1fsJRoea">
            Är det så klokt att minska smågnagaröver- vakningen? Det syns
            oss som att smågnagarövervakningen är viktig och bör vara kvar.
            Just kontinuiteten i övervakningen är viktig och att bryta en
            sådan och äventyra framtida kunskapsmöjligheter tycks oss oklokt.
            De data man samlat in visar ju dessutom att något sker, vilket
            gör det än angelägnare att fortsätta denna del av miljöövervakningen.
            Slutsatsen blir att delprogrammet för övervakning av smådäggdjur
            som sorkar och möss måste bli kvar och därför föreslås att planerna
            på en nedläggning eller minskning omprövas.
          </p>
          <p xml:id="i-2VtDL51BPzUz7BziUAY7jV">
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om miljöövervakningen av smågnagare. Stockholm den 5 oktober 1999
            Gudrun Lindvall (mp) Gunnar Goude (mp) Ingegerd Saarinen (mp)
          </p>
          <p xml:id="i-WJz24B4pkYUpT1FHp3fgPZ">
            Thomas Julin (mp)
          </p>
        </div>
      </div>
    </body>
  </text>
</TEI>
