<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-02026">
  <teiHeader>
    <fileDesc>
      <titleStmt>
        <title>En arbetsmarknad med goda villkor och en skola utan marknadskrafter</title>
        <author corresp="i-UB2UKCr2W8fJ3Rr4dtCeHb">av Mattias Vepsä m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2026 av Mattias Vepsä m.fl. (S)</title>
          <idno type="rdwebb">HA022026</idno>
          <rs type="number">2026</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA022026/text</ref>
          <ref type="dokument_url_html">https://data.riksdagen.se/dokument/HA022026</ref>
          <ref type="dokumentstatus_url_xml">https://data.riksdagen.se/dokumentstatus/HA022026</ref>
          <ref type="pdf">https://data.riksdagen.se/fil/37A4CAA0-6986-4228-B072-18B46D72103B</ref>
          <ref type="docx">https://data.riksdagen.se/fil/F2EAA55E-982F-42FF-B5E2-8E0B97DDEEE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UB2UKCr2W8fJ3Rr4dtCeHb</idno>
            <name>Mattias Vepsä</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UCSzx6WGaw5yywQnfnpdW7</idno>
            <name>Anna Vikström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JosdyCnxiZJQ4CCRnbiz7N</idno>
            <name>Jytte Guteland</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JGSgrRM98pxtJjMzUEkHuS</idno>
            <name>Kadir Kasirga</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HEv6de5edZnUutAL5FAKFt</idno>
            <name>Mirja Räihä</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ra4ZXgE2EJ3xrCL1uouvrw" type="signed"/>
        <correspContext corresp="i-Ra4ZXgE2EJ3xrCL1uouvrw">
          <note type="signatory" corresp="i-UB2UKCr2W8fJ3Rr4dtCeHb"/>
          <note type="signatory" corresp="i-UCSzx6WGaw5yywQnfnpdW7"/>
          <note type="signatory" corresp="i-JosdyCnxiZJQ4CCRnbiz7N"/>
          <note type="signatory" corresp="i-JGSgrRM98pxtJjMzUEkHuS"/>
          <note type="signatory" corresp="i-G9awhLbr4bPnUKQU3s4Xyq"/>
          <note type="signatory" corresp="i-HEv6de5edZnUutAL5FAKFt"/>
        </correspContext>
        <correspAction xml:id="i-XyZGscLzv8PXRE5MmdomoY" type="submitted">
          <date when="2022-11-23"/>
          <time when="12:42:34"/>
        </correspAction>
        <correspAction xml:id="i-XfbiTeooGu3HyUhaUE4y9R" type="reviewed">
          <date when="2022-11-23"/>
          <time when="19:22:23"/>
        </correspAction>
        <correspAction xml:id="i-7r9jhHk8HxJAUd25PQRZyH" type="referred">
          <date when="2022-12-01"/>
        </correspAction>
        <correspAction xml:id="i-DUSoAfYEGihvo6DtGYSJf2" type="assigned">
          <date when="2023-10-09"/>
          <time when="10:17:56"/>
        </correspAction>
        <correspContext corresp="i-DUSoAfYEGihvo6DtGYSJf2">
          <ref type="assignedTo">Näringsutskottet</ref>
        </correspContext>
        <correspAction xml:id="i-KVRwtdXqis9jzGrZziWVKX" type="behandlas_i"/>
        <correspContext corresp="i-KVRwtdXqis9jzGrZziWVKX">
          <ref type="uppgift">2022/23:CU10</ref>
          <ref type="ref_dok_id">HA01CU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q8qP4oWUW9Ea9kUZzwoZBA" type="behandlas_i"/>
        <correspContext corresp="i-Q8qP4oWUW9Ea9kUZzwoZBA">
          <ref type="uppgift">2022/23:NU13</ref>
          <ref type="ref_dok_id">HA01NU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU13</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NLho7gW6NxRevNU9WNK71z" type="behandlas_i"/>
        <correspContext corresp="i-NLho7gW6NxRevNU9WNK71z">
          <ref type="uppgift">2022/23:NU15</ref>
          <ref type="ref_dok_id">HA01NU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU15</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Le6SYEEUzbz2xt11enb2iS" type="behandlas_i"/>
        <correspContext corresp="i-Le6SYEEUzbz2xt11enb2iS">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8BY5xPkdnA6YGnb4ppJfNP" type="behandlas_i"/>
        <correspContext corresp="i-8BY5xPkdnA6YGnb4ppJfNP">
          <ref type="uppgift">2022/23:NU8</ref>
          <ref type="ref_dok_id">HA01NU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU8</ref>
          <ref type="ref_dok_titel">Riksrevisionens rapport om den regionala utvecklingspolitiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2pxXrTzCF9mkrJ9WLcLYv9" type="behandlas_i"/>
        <correspContext corresp="i-2pxXrTzCF9mkrJ9WLcLYv9">
          <ref type="uppgift">2022/23:SfU17</ref>
          <ref type="ref_dok_id">HA01SfU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3qK9sd3VquoqLtrdufZmLw" type="behandlas_i"/>
        <correspContext corresp="i-3qK9sd3VquoqLtrdufZmLw">
          <ref type="uppgift">2022/23:UbU10</ref>
          <ref type="ref_dok_id">HA01UbU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU10</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4N4JNCcrbNNkR47Skj3Ni4" type="behandlas_i"/>
        <correspContext corresp="i-4N4JNCcrbNNkR47Skj3Ni4">
          <ref type="uppgift">2022/23:UbU5</ref>
          <ref type="ref_dok_id">HA01UbU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU5</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EAdJ7jamVGdZ1uR5Hofbfq" type="motHeader">
        <div xml:id="i-ToAvUYFqSU1UTQYXzNGgKz" type="motTitle">
          Motion till riksdagen 2022/23:2026 av Mattias Vepsä m.fl. (S)
          En arbetsmarknad med goda villkor och en skola utan marknadskrafter
        </div>
      </div>
      <div xml:id="i-Nqqh6oj8FiPae2kNcxTmJ8" type="motBody">
        <div xml:id="i-AwugHy8p85wFHoHVijerGE" type="motProposal" subtype="förslag">
          <head xml:id="i-7Xp1TwSQD3tytMMAVCqunq">
            Förslag till riksdagsbeslut
          </head>
          <list xml:id="i-LB8jgk1eSWqSo7E5MA9Vma">
            <item xml:id="i-JsjkV97orwMLe8AP6GoDj4" sortKey="Yrkande 1">
              Riksdagen ställer sig bakom det som anförs i motionen om att
              beakta hur storstadsregionerna som tillväxtmotor kan stärkas och
              tillkännager detta för regeringen.
            </item>
          </list>
          <list xml:id="i-9yaitV8k8Dtq9rG4KzYYdw">
            <item xml:id="i-8V2JVD7iZjsLLihawbNk6B" sortKey="Yrkande 2">
              Riksdagen ställer sig bakom det som anförs i motionen om att
              beakta behovet av fler bostäder för växande storstadsregioner
              och tillkännager detta för regeringen.
            </item>
          </list>
          <list xml:id="i-Aets5jXxRN4GXTEAjTEVie">
            <item xml:id="i-SYSF187B19PH8Wda2EuipB" sortKey="Yrkande 3">
              Riksdagen ställer sig bakom det som anförs i motionen om arbetskraftsinvandring
              och tillkännager detta för regeringen.
            </item>
          </list>
          <list xml:id="i-QvR1hdJacguxNXBTMVEWUf">
            <item xml:id="i-5V56HGvM1FpHBWzZDtPp7j" sortKey="Yrkande 4">
              Riksdagen ställer sig bakom det som anförs i motionen om att
              beakta behovet av förbättrade regler och rutiner för internationella
              talanger och tillkännager detta för regeringen.
            </item>
          </list>
          <list xml:id="i-4h55RESMqorTUSvN56X7g4">
            <item xml:id="i-SLyEM4Vjzbfy9rLKmpSLfc" sortKey="Yrkande 5">
              Riksdagen ställer sig bakom det som anförs i motionen om att
              stoppa marknadsskolan och genomföra insatser för att alla huvudmän
              ska ta ett ansvar och aktivt verka för en allsidig social sammansättning
              av elever på sina skolenheter och tillkännager detta för regeringen.
            </item>
          </list>
          <list xml:id="i-EtgsrhLwTwqDmyFh46YRAL">
            <item xml:id="i-DTKJEESZEuRTDuc8n13MRK" sortKey="Yrkande 6">
              Riksdagen ställer sig bakom det som anförs i motionen om att
              främja kvinnors företagande i växande storstadsregioner och tillkännager
              detta för regeringen.
            </item>
          </list>
          <list xml:id="i-4iKdjMVF5zsVFLCBE1wyrR">
            <item xml:id="i-PHszq5x9o3z4xqPriAanJ2" sortKey="Yrkande 7">
              Riksdagen ställer sig bakom det som anförs i motionen om att
              genomföra regelförenklingar för företagare och att genomföra satsningar
              på kvinnligt företagande och tillkännager detta för regeringen.
            </item>
          </list>
        </div>
        <div xml:id="i-CcFQfBPPzRqb6wZBuhsaG9" type="motContent">
          <head xml:id="i-ALfyEUsqbKjDKmdogdrC7g" type="h1">
            Motivering
          </head>
          <p xml:id="i-F7bJJ93FJjJrukvXh5vZ6e">
            En stark stockholmsregion kräver en arbetsmarknad med goda villkor
            och en skola utan marknadskrafter!
          </p>
          <p xml:id="i-2DuKKtKhsQRgyddopuHmo8">
            Både pandemins utbrott och Rysslands olagliga invasion av Ukraina
            har satt Sverige i svårt läge. Pandemin slog hårt mot bland annat
            hotell- och restaurangbranschen, men också mot rese- och bemanningsbranschen.
            Bara under några månader permitterades eller varslades tiotusentals
            människor. Svensk arbetsmarknad förändrades i snabb takt till
            att ställa om till hemarbete för dem som så kunde, men också med
            höga smittorisker för alla dem som behövde närvara på sina arbetsplatser,
            såsom inom exempelvis skola, förskola, kollektivtrafik, sjukvården
            och äldreomsorgen
          </p>
          <p xml:id="i-2X9Q48QiWK6qaoHGR1b2fw">
            Lagom till att pandemin klingat av genomförde Ryssland sin olagliga
            invasion av Ukraina och återigen påverkas svensk ekonomi. Inflationen
            stiger i spåren av kriget och pandemins kvardröjande effekter,
            vilket leder till att Riksbanken höjer räntan och svensk ekonomi
            kyls av med stor risk för ökad arbetslöshet.
          </p>
          <p xml:id="i-H5Af7GiNztbMXmpr4GwK4o">
            Våra storstäder är tillväxtmotorer och bara Stockholms län svarar
            för en knapp tredje­del av Sveriges totala bruttonationalprodukt.
            Förmågan att rekrytera rätt arbetskraft har många gånger visat
            sig vara kanske det största tillväxthindret. Arbetsgivare efterfrågar
            bättre utbildad och mer erfaren arbetskraft. Matchningsproblemen
            på den svenska arbetsmarknaden är betydande. Samtidigt som högskolesystemet
            har byggts ut och allt fler har en eftergymnasial utbildning finns
            många arbetssökande och många arbets­givare upplever en brist
            på kompetent arbetskraft.
          </p>
          <p xml:id="i-Fd4Z5HwTLyNFvBEXNgMoMA">
            Därför är det oroande att den nya högerregeringen drar ned på
            arbetsmarknads­politiken.
          </p>
          <p xml:id="i-Vtwomdd7WFVf8skjebaHmr">
            Det finns flera sätt att rusta storstadsregionerna. Bland annat
            behöver matchningen på arbetsmarknaden förbättras och ungdomar
            utbildas efter var möjligheterna till arbete finns. Det kan handla
            om allt ifrån satsningar på programmering i grundskolan till specialdesignade
            utbildningar kopplat till it-branschen. Även kompetenssatsningar
            till exempelvis välfärdssektorn behövs för att kunna rekrytera
            medarbetare. Detta kräver också att arbetsvillkoren stärks och
            det kräver att kommunerna och regionerna vid anställning av personal
            utgår från heltid som norm och omfattas av kollektivavtal. Och
            att majoriteten av personalen har möjligheten att få tillsvidaretjänster.
          </p>
          <p xml:id="i-V8LNcRaoJx4PS8j1hDS8LV">
            Kommunerna och regionen har potential att påverka normerna på
            arbetsmarknaden i Stockholmsregionen genom att motverka otrygga
            anställningsförhållanden. Högre ställda krav och bättre uppföljning
            och kontroll vid offentliga upphandlingar motverkar oseriösa företag
            och arbetslivskriminalitet.
          </p>
          <p xml:id="i-QP9ZbPLy1NUp1TYUpLsmXe">
            För att locka kompetens från andra länder och regioner är tillgången
            till bostäder en kritisk faktor, vilket vi återkommer till här
            nedan. Stockholm saknar ett fungerande ”en väg in”-koncept som
            Köpenhamn har, för att förbättra och korta processen för personer
            som vill söka sig till regionen. Även en översyn av möjligheten
            till talangvisum skulle stärka vår arbetsmarknad.
          </p>
          <p xml:id="i-24NhbYiRN22NUtHBRUxvt5">
            Om Sverige ska hänga med i den internationella konkurrensen om
            framstående talanger behövs reformer för bättre konkurrens, mer
            samverkan och ökad kvalitet i den högre utbildningen. Detta är
            extra viktigt för vår region. Vi behöver bli bättre på att locka
            till oss utländska studenter och forskare. Ett första steg är
            att högskolan åter ska bli avgiftsfri för utländska studenter
            alternativt att stärka systemet med stipendier till vissa grupper
            av studenter.
          </p>
          <p xml:id="i-7ycGNdcKWghUb7HFUDq2S6">
            Vi behöver också bryta segregationen. I många av de utsatta områdena
            i vår region är arbetslösheten hög och de som har ett arbete,
            alltför ofta lågavlönade. Det krävs kompetensutveckling, praktiska
            utbildningar, praktikplatser m.m. för att kunna hjälpa många till
            jobb med schyssta villkor och löner som går att leva på. Problemet
            många gånger är också att bostäderna och övriga fastigheter, såsom
            skolor och centrumanlägg­ningar är eftersatta och i behov av upprustningar.
            Nedgångna bostadsområden spär också på känslan av utanförskap
            och ökar misstron mot samhället i stort. Upprustningar i dessa
            områden blir väldigt ekonomiskt kännbara för boende då deras inkomstnivåer
            är låga. Nödvändiga investeringar uteblir eller relaterar i ökad
            trångboddhet, fler vräkningar, ökade bidragskostnader. För att
            kunna bryta trenden och bekämpa segregationen så måste vi få fler
            i arbete, till schyssta villkor och avtalsenliga löner.
          </p>
          <head xml:id="i-NxskTU3Y4ore2bH8bviAB3" type="h2">
            Allvarlig bostadsbrist hotar jobbtillväxten
          </head>
          <p xml:id="i-LFvFDiXBTQCAGxnivLmwrC">
            Rätten till ett eget hem är en mänsklig rättighet. En central
            förutsättning för att storstads­regioner ska kunna stärka sin
            attraktionskraft som kunskaps- och arbetsmarknads­regioner är
            att det finns bostäder som normalinkomsttagare kan efterfråga.
            Det måste finnas en fungerande koppling mellan arbetsmarknaden
            och bostadsmarknaden. I dag har exempelvis Stockholmsregionens
            bostadsmarknad stora problem med bristen i allmänhet och med långa
            kötider på hyresmarknaden i synnerhet. De negativa bieffek­terna
            är tyvärr flera med bland annat en svart marknad, utträngningseffekter
            från stor­stadsregionen, segregation, kompetensbrist för företag
            och utebliven expansion, skilda par som inte kan bo i närheten
            av varandra för barnen skull, unga som måste tacka nej till jobb
            och utbildning, samt köptvång till hög belåning i en tid då räntorna
            kraftigt stiger. Bostadsbristen ger en tydligt negativ effekt
            på tillväxten, med produktionsbortfall och förlorade livschanser.
          </p>
          <p xml:id="i-BWXbbBDzHWW7njk3N9SdUv">
            Den allt hårdare konkurrensen om bostäder påverkar inte minst
            unga och studenter. Detta är allvarligt eftersom storstadsregionerna
            i allmänhet har en ung befolkning. Trots ett ökat byggande av
            till exempel studentbostäder råder det fortfarande en brist i
            stora delar av landet. Detta gör att många riskerar att välja
            bort exempelvis Stockholms­regionen som bostadsort när de ska
            påbörja en utbildning eller pröva ett nytt arbete. På grund av
            bostadsbristen tvingas många ungdomar bo kvar hemma mot sin vilja.
            Samtidigt ökar svårigheterna kring att skilja sig i storstadsregionerna,
            särskilt för kvinnor. Vår kartläggning visar att kvinnors genomsnittslön
            nu inte räcker för att köpa en trea någon­stans i hela Stockholmsregionen.
            I till exempel Täby kommun saknas i genomsnitt 3 000 kronor i
            månaden för kvinnor för ett vanligt boende, uttryckt i skillnaden
            mellan erforderlig inkomst och lånebehov.
          </p>
          <p xml:id="i-GHf5zePjC86XsW5iAidAy9">
            Bostadsmarknaden är trögrörlig och det finns en stor och allvarlig
            bostadsbrist som utgör hinder för regionernas utveckling. För
            att klara bostadsförsörjningen behövs ett välplanerat byggande
            som har hög takt och är jämnt över tid.
          </p>
          <p xml:id="i-K3iuD1uXLu53pjbDpSdF9Y">
            Ideologiska ombildningar av hyreslägenheter till bostadsrätter
            i borgerligt styrda kommuner har resulterat i att antalet hyresrätter
            i Stockholms län dag är färre än 1990. Politiken måste härvid
            säkerställa en fortsättningsvis hög takt i bostadsbyggandet bland
            annat genom möjliggörandet av byggande av fler hyresrätter. Om
            storstadsregionerna tappar sin ledande ställning kommer det att
            få konsekvenser för hela landets ekonomi, och en fortsatt hög
            takt i bostadsbyggandet är en förutsättning för regionernas utveckling
            och tillväxt.
          </p>
          <p xml:id="i-JAuqgkYi6nCDbVznLK9rdk">
            Under de föregående två mandatperioderna genomförde den socialdemokratiskt
            ledda regeringen den största statliga bostadssatsningen på 20
            år. Ett investeringsstöd infördes för byggande av små hyreslägenheter
            och studentbostäder vilket resulterat i att ca 57 000 nya hyreslägenheter
            byggts hållbart och med ca 20 % lägre hyra än vad annars varit
            fallet. Den socialdemokratiskt ledda regeringen har infört åtgärder
            mot svarthandel med hyreskontrakt, otillåten andrahandsuthyrning
            och uttag av överhyror av andrahandshyresgäster. Januariavtalet
            innehöll även en bredare reformagenda för ökat bostadsbyggande
            där omfattande regelförenklingar ska göras för att förenkla och
            förkorta planprocessen och därmed göra det snabbare och billigare
            att bygga.
          </p>
          <p xml:id="i-7dzc3tFoiAWNNhdMXao3be">
            För oss socialdemokrater är det självklart att bostadsbyggandet
            behöver vara varierat i storlek, pris och upplåtelseform, men
            alla kommuner värnar vare sig variationer eller blandade upplåtelseformer.
            Samtidigt ser vi att behoven fortfarande är stora. Det måste byggas
            fler hyresrätter som även låg- och normalinkomsttagare har råd
            att efterfråga. Dessutom behöver det göras stora renoveringar
            i befintliga bostäder, särskilt i miljon­programsområdena, utan
            att de boende tvingas bort på grund av orimliga hyreshöjningar.
            Den socialdemokratiska regeringen föreslog ett energieffektiviseringsstöd
            riktat mot renovering i miljonprogramsbeståndet; en viktig reform
            för att förbättra bostadsbeståndet. En sådan reform ger också
            positiva arbetsmarknadseffekter.
          </p>
          <p xml:id="i-RAJrEkdarftf5Ztz5EtpWh">
            Även bostadssegregationen mellan nyanlända och övrig befolkning
            hämmar tillväxten i storstadsregionerna. När människor utan erfarenhet
            av den svenska bostadsmarknaden, och med litet inflytande över
            sitt eget boende, begränsas till vissa utsatta områden skapas
            negativa utvecklingstrender. Alla kommuner måste ta ansvar för
            att alla människor ska få likartade förutsättningar på bostadsmarknaden.
            Men staten skulle tillsammans med kommunerna kunna ta ett strategiskt
            långsiktigt grepp genom att upprätta konkreta lång­siktiga handlingsplaner
            för att omdana och integrera utsatta områden, socialt, miljö­mässigt
            och kulturellt.
          </p>
          <p xml:id="i-Da5MPiGiTgmyeCPdkXq98S">
            En väl fungerande bostadsmarknad kännetecknas av rörlighet och
            tillgänglighet – människor ska enkelt kunna komma in på bostadsmarknaden
            och utvecklas i sitt boende när livet förändras. I dag riskerar
            storstadsregionerna att bli regioner främst för den som har råd
            att köpa sin egen bostad, med ökande boendesegregation som följd.
            Allmän­nyttan har här en särskild ställning på bostadsmarknaden
            och är ett viktigt verktyg för att kommunerna ska kunna uppfylla
            sitt bostadsförsörjningsansvar. Vi menar att det är orimligt att
            framförallt ekonomiskt starka kommuner i våra storstadsregioner
            inte bidrar till att öka jämlikheten i våra regioner och därför
            vill vi se ett ökat regionalt ansvar för bostadsförsörjningen.
            Det är också rimligt att se över förutsättningarna för att utreda
            sanktionsmöjligheter och incitament mot kommuner som inte tar
            sitt ansvar för bostads­planeringen och prioriterade bostadssociala
            mål.
          </p>
          <head xml:id="i-WQHyvbPQtXVNRYuU63utoR" type="h2">
            Arbetskraftsinvandring
          </head>
          <p xml:id="i-DAST7FkhxF5uJDDaisbotD">
            Segregationen i vissa delar av storstadsregionerna har på senare
            år vuxit sig fast och skapar allt allvarligare problem. Särskilt
            allvarlig är framväxten av en parallell bostads- och arbetsmarknad
            där den grova organiserade brottsligheten hänsynslöst exploaterar
            människors utsatthet. Illegal arbetskraft importeras och förmedlas.
            Svarta löner betalas ut, arbetsmiljön åsidosätts och torftiga
            bostadslösningar tillhandahålls, inte sällan i utdömda fastigheter
            som aldrig varit avsedda för boende. Det förekommer till och med
            att arbetskraften låses in över natten i dessa lokaler. Att utnyttja
            illegal arbetskraft utgör utan tvekan en mycket lukrativ inkomstkälla
            för kriminella aktörer inom den grova organiserade brottsligheten.
          </p>
          <p xml:id="i-755RthuvHgCwSMMLuzEWL1">
            Det är viktigt att förstå att aktörerna i den organiserade brottsligheten
            många gånger arbetar på flera ”marknader” samtidigt och att dessa
            ofta hänger ihop och styrs från ett och samma nät. Näten kan alltså
            samtidigt syssla med narkotikahandel, utpressar­verksamhet, penningtvätt,
            arbetslivskriminalitet, svart handel med bostäder, välfärds­brottslighet
            och illegal vadslagning och spelverksamhet. Till detta ska läggas
            att aktörerna dessvärre ofta besitter ett omfattande våldskapital
            som syftar till att upprätt­hålla och utvidga vunna marknader.
            Parallella samhällsstrukturer med egen ekonomi, rättsskipning
            och en utbredd tystnadskultur växer fram och etableras. Dessa
            är i sin förlängning systemhotande.
          </p>
          <p xml:id="i-Q3kURD6bEJAuuGwCUcp7zJ">
            Den parallella bostads- och arbetsmarknaden är ett hot mot sund
            konkurrens och ett friskt näringsliv. En mycket hög andel av arbetskraftsinvandringen
            utgörs av icke-kvalificerad arbetskraft samtidigt som arbetslösheten
            ökar.
          </p>
          <p xml:id="i-R3Zj2hj87gDASJ2jT4ySsf">
            Den nytillträdda högerregeringen har inte visat något som helst
            intresse för att på allvar reglera arbetskraftsinvandringen. En
            förutsättning för att få ner arbetslösheten i Sverige och speciellt
            i många av våra utsatta områden i storstadsregionerna är dock
            att arbetskraftsinvandringen återigen regleras. Många gånger konkurrerar
            arbetskrafts­invandringen ut arbetslösa med usla villkor som ingen
            i Sverige kan leva på.
          </p>
          <head xml:id="i-7p3epfM3akSaV3DHPL8Jbi" type="h2">
            Reformering av gymnasieskolan
          </head>
          <p xml:id="i-M3vBSPTx4QXf8okPSzXeJn">
            Idag omfattar gymnasieskolan arton nationella program, varav
            tolv yrkesprogram och sex högskoleförberedande program med totalt
            60 olika inriktningar. Just nu börjar cirka 98 procent av alla
            ungdomar gymnasieskolan i någon form.
          </p>
          <p xml:id="i-Ad26FJRJZpCvhUAZGBcUEZ">
            Syftet med gymnasieskolan är dubbelt. Utbildning är ett viktigt
            verktyg för varje individs frihet att välja sin egen väg i livet.
            Samtidigt är gymnasieskolan en viktig del av arbetsmarknadspolitiken,
            då nästan alla svenska ungdomar går en gymnasieutbildning. Således
            blir en genomgående hög kvalitet samt likvärdighet viktigt för
            att uppnå båda ovannämnda mål. Detta blir extra viktigt i dynamiska
            storstadsregioner
          </p>
          <p xml:id="i-2PaxhUtN3Fr8CiqActtNLR">
            Storstadsregioner har en mycket stor friskoleetablering inom
            både grund- och gymnasieskolan. Ska vi lyckas hålla ihop våra
            städer och lyckas ge alla ungdomar en bra utbildning behövs krav
            på att skolhuvudmännen aktivt verkar för en allsidig social sammansättning
            av elever på sina skolenheter. Idag förefaller vissa gymnasieskolor
            ha som affärsidé att locka en viss typ av elever. Detta agerande
            måste försvinna och incita­menten för den typen av segregerande
            urval måste försvinna.
          </p>
          <p xml:id="i-16b3Fhs59ZjY79orxJoDsu">
            Internationellt sett är den svenska skolan som helhet relativt
            likvärdig. Detta är framför allt en konsekvens av att Sverige,
            till skillnad från många andra länder, har ett sammanhållet skolsystem
            relativt högt upp i åldrarna. Sverige är internationellt sett
            mediokert gällande att klara det kompensatoriska uppdraget och
            därmed uppväga elevernas socioekonomiska förutsättningar. Utredningen
            om en mer likvärdig skola (SOU 2020:28) konstaterar att ur ett
            nationellt perspektiv är utvecklingen av den svenska skolans likvärdighet
            över tid däremot inte positiv. I stället för att bli allt mer
            likvärdig verkar utvecklingen t.o.m. vara negativ. Familjebakgrundens
            betydelse för skolresultaten är stor och har dessutom ökat under
            de senaste 20 åren och kopplingen mellan elevers förutsättningar
            och skolans kvalitet är överlag svag. Vilken skola elever går
            på har betydelse för resultaten. Men, den kanske mest slående
            trenden i svensk skola är den kraftigt ökade spridningen i skolornas
            kunskapsresultat sedan början av 1990-talet. Det råder bred enighet
            om att dessa ökande skillnader mellan skolor i mycket hög grad
            kan hänföras till ökad skolsegregation. Elever har blivit allt
            mer uppdelade mellan olika skolor utifrån socioekonomisk bakgrund
            och migrationsbakgrund.
          </p>
          <p xml:id="i-Emy3to4vX54yhWMjChnzNt">
            Vi ser att både friskoleetableringen och skolvalen ökar segregationen,
            men även kostnadsutvecklingen för kommunerna på grund av att alltför
            många skolplatser står tomma. Vi menar att den kommunala självstyrelsen
            kopplad till gymnasieskolan måste värnas, men menar att utbudet
            av utbildningar bör vila på empirisk grund kring individens och
            samhällets långsiktiga nytta och därmed bättre tillgodose arbetsmarknadens
            fram­tida behov. Detta kräver en större analytisk kapacitet än
            vad som vanligtvis är möjligt på kommunal nivå, vilket också konstateras
            i utredningen om gymnasieskolans dimen­sionering (SOU 2020:33).
          </p>
          <p xml:id="i-V2c6c5abQ2adcD5QiicuxH">
            Vi är som socialdemokrater inte säkra på att konkurrensen mellan
            gymnasieskolor leder till en bättre fungerande arbetsmarknad.
            Idag används just nya typer av program som konkurrensfördel, oaktat
            om programmet har förutsättning att leda till arbete efter avslutad
            utbildning. Detta konkluderas också i ovan nämnda utredning som
            konstaterar att ”konkurrensen kan bidra till en positiv kvalitetsutveckling,
            men enligt utredningen påverkar konkurrensen utbudet i en riktning
            som inte är gynnsam för vare sig individer, arbetsgivare eller
            samhället i vidare bemärkelse”.
          </p>
          <p xml:id="i-RdDQrAGqDcHZWgi49w882k">
            Hösten 2018 gick ca 352 300 elever i gymnasieskolan – 71,8 procent
            i en kommunal skola, 27,6 procent i en fristående skola och 0,6
            procent i skolor som drevs av landsting eller regioner. Läsåret
            2018/19 gick 57 procent av eleverna i gymnasieskolan ett högskole­förberedande
            program, 28 procent ett yrkesprogram och 15 procent ett introduktions­program.
            Av alla elever som började ett nationellt program i gymnasieskolan
            hösten 2015 hade 71,7 procent slutfört utbildningen våren 2018,
            dvs. efter tre år. Andelen behöriga lärare i gymnasieskolan ökar
            och uppgår nu till 81,4 procent 2019. Kommunala gymnasieskolor
            har en avsevärt högre lärartäthet och högre andel behöriga lärare
            jämfört med fristående gymnasieskolor. Kort sagt ser vi en tydligt
            positiv trend i gymnasieskolan avseende kunskap. Det är nu viktigt
            att en tydligare anpassning till arbetsmarknadens behov kommer
            till. Detta är avgörande för Stockholmsregionens framtida arbetsmarknad.
          </p>
          <head xml:id="i-7GNrTKDNTQDE9MsH5tHkps" type="h2">
            Nyföretagande
          </head>
          <p xml:id="i-8RWFYBy55tT452hqgMaSzD">
            Storstäderna i Sverige har ett blomstrande näringsliv. Det är
            viktigt att förutsättningarna är goda för att företagen ska kunna
            växa. Det kan handla om tillgång till bostäder, god infrastruktur
            och tillgång till utbildad arbetskraft. Det kan också handla om
            tillgång till riskkapital i växande branscher.
          </p>
          <p xml:id="i-7VnMBtAYjxWvHoBUBsvh3S">
            Näringslivet i storstäderna är extremt diversifierat, alltifrån
            egenföretagaren på torg­handeln, det medelstora konsultföretaget
            till stora multinationella företag. Bland de små företagen är
            regelförenkling centralt, eftersom det inte finns resurser hos
            egenföretagaren att följa utvecklingen bland nya regelverk.
          </p>
          <p xml:id="i-LqpWcBk5PiRHJoE3GbvzXh">
            Arbetsmarknaden i storstadsregioner behöver många olika arbetsplatser
            och olika typer av verksamheter. De senaste åren har en majoritet
            av de nya jobben vuxit fram i små och medelstora företag. För
            att regionerna även i framtiden ska vara välfungerande och dynamiska
            är dessa mindre företag viktiga. Många företagare upplever att
            regler och regleringar i Sverige är krångliga och minskar möjligheten
            att växa. Regeringar av olika färg har under de senaste decennierna
            haft som mål med regelförenklingsarbetet att åstadkomma en märkbar
            skillnad i företagens vardag. Dock förefaller inte de flesta företagare
            tycka att reglerna blivit enklare. Enligt Näringslivets Regelnämnd
            går utveck­lingen istället åt fel håll.
          </p>
          <p xml:id="i-QTKzWs2JcCbLqG4UYy5cVC">
            Ska den utvecklingen vändas måste alla myndigheter få tydligare
            uppdrag att främja jobbtillväxt i små och medelstora företag.
            Dessutom behöver regering, riksdag och myndigheter bli bättre
            på att beskriva konsekvenserna för företag när nya regler införs.
            En annan viktig reform skulle vara om dagens regler, där företag
            är skyldiga att lämna uppgifter till olika myndigheter, ändrades.
            En lösning skulle vara att inrätta ett gemensamt register för
            företagsdata så att samma eller liknande uppgifter inte behöver
            lämnas in flera gånger till olika myndigheter.
          </p>
          <head xml:id="i-TmaiveoXJFAbtJaY4bJ6xm" type="h2">
            Kvinnligt företagande
          </head>
          <p xml:id="i-Wf3mwvVYNcdaL8g5dXms8V">
            I frågor om jämställdhet framstår storstäderna ibland som mer
            jämställda, bland annat i termer av kvinnors deltagande på arbetsmarknaden.
            Även om jämställdhetsperspektiv behöver lyftas i alla samhällsområden,
            så är det en uppenbar brist att kvinnor i mycket lägre utsträckning
            är företagare än män. Vår mening är att arbetsmarknaden i storstäderna
            blir starkare med fler kvinnliga företagare.
          </p>
          <p xml:id="i-MCb8wK5A678xh1Zxbi9LYK">
            Storstadsregionernas många småföretag är viktiga för vår i många
            avseenden dynamiska arbetsmarknad. Tyvärr är kvinnors andel av
            företagande endast 25 %, och denna siffra har ökat i snigelfart
            med 8 % under de senaste 40 åren. En segregerad arbetsmarknad
            ger ett segregerat företagande. Det innebär att kvinnors företagande
            i stort följer de branscher de jobbar inom. Lönsamheten har beskrivits
            vara ett problem i de branscher där kvinnor är företagare. Finansieringen
            av kvinnors företagande är på en betydligt lägre nivå i jämförelse
            med mäns företagande. Kvinnors tillgång till kapital är betydligt
            lägre än mäns och investeringarna från externa investerare är
            mycket mer sällsynta i kvinnors företag. Endast 1 % av riskkapitalet
            i Sverige uppges gå till bolag grundade av kvinnor. Tillväxtverket
            har kritiserats för att inte bidra till förändring av detta.
          </p>
          <p xml:id="i-L5hgSu4MzFMVTLiM5PUY4M">
            Omstartskommissionen föreslår att entreprenörskapsutbildningar
            anpassas för sär­skilda grupper och sektorer och anser att man
            bör ta tillvara den outnyttjade entreprenörs­kompetens som finns
            bland kvinnor. De föreslår även att Tillväxtverket skulle kunna
            vara en tänkbar huvudman och ge onlinebaserad utbildning och rådgivning
            riktad mot entreprenör- och intraprenörskap.
          </p>
          <p xml:id="i-12ojaFsQxPTMyv8KBafJKA">
            Sverige skulle behöva en mer djuplodande analys av kvinnors företagande
            för att utforma en politik som tar vara på de potentiellt stora
            vinster som finns inom detta område. Ett område som behöver stärkas
            är egenföretagares trygghetssystem. Vi är övertygade om att dessa
            reformer skulle stärka nyföretagandet i landets storstäder.
          </p>
        </div>
        <div xml:id="i-WpeYXoyunTcS6aCqLgTvek" type="signatureBlock">
          <list xml:id="i-KiPj5NMFw6kpXej1e4pbcJ">
            <item xml:id="i-XbjT9vjWRHSroihUNXRJuz" who="i-UB2UKCr2W8fJ3Rr4dtCeHb" type="signature">
              Mattias Vepsä (S)
            </item>
            <item xml:id="i-CrUEtBgixULtGvPrsoNzbP" who="i-UCSzx6WGaw5yywQnfnpdW7" type="signature">
              Anna Vikström (S)
            </item>
            <item xml:id="i-YRk7eBGNd8TGEFYZzKY7vf" who="i-JosdyCnxiZJQ4CCRnbiz7N" type="signature">
              Jytte Guteland (S)
            </item>
            <item xml:id="i-U9ayARb4UAYguZash44v3W" who="i-JGSgrRM98pxtJjMzUEkHuS" type="signature">
              Kadir Kasirga (S)
            </item>
            <item xml:id="i-MTaM8GGLq4dsrj6TTMmXe4" who="i-G9awhLbr4bPnUKQU3s4Xyq" type="signature">
              Mathias Tegnér (S)
            </item>
            <item xml:id="i-JjzaB2d2XtEq2cPhEJsHzf" who="i-HEv6de5edZnUutAL5FAKFt" type="signature">
              Mirja Räihä (S)
            </item>
          </list>
        </div>
      </div>
    </body>
  </text>
</TEI>
