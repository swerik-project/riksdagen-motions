<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02456">
  <teiHeader>
    <fileDesc>
      <titleStmt>
        <title>Rättspolitik</title>
        <author corresp="i-5FLxNWhtPm9nrMhcBeFsUk">av Johan Hedin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2456 av Johan Hedin (C)</title>
          <idno type="rdwebb">H2022456</idno>
          <rs type="number">2456</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022456/text</ref>
          <ref type="dokument_url_html">http://data.riksdagen.se/dokument/H2022456</ref>
          <ref type="dokumentstatus_url_xml">http://data.riksdagen.se/dokumentstatus/H2022456</ref>
          <ref type="docx">http://data.riksdagen.se/fil/7DE46963-1058-46AA-BAB6-EF9A62816BD1</ref>
          <ref type="pdf">http://data.riksdagen.se/fil/6BD64846-9AC6-4FE1-BBAC-3FFB8F521290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9cpSBEE265AnjHcGzBvS8r" type="signed"/>
        <correspContext corresp="i-9cpSBEE265AnjHcGzBvS8r">
          <note type="signatory" corresp="i-5FLxNWhtPm9nrMhcBeFsUk"/>
        </correspContext>
        <correspAction type="submitted" xml:id="i-Vng3KJbaGApufMKGvF7Pek">
          <date when="2014-11-10"/>
          <time when="15:53:31"/>
        </correspAction>
        <correspAction type="reviewed" xml:id="i-WcozqJLbTH5wvYAJX5pCrA">
          <date when="2014-11-10"/>
          <time when="19:54:00"/>
        </correspAction>
        <correspAction type="referred" xml:id="i-Qhp6GErViNfmcQcKsVu6Hi">
          <date when="2014-11-12"/>
        </correspAction>
        <correspAction type="assigned" xml:id="i-YK3yQ7Ah8U9wtNE5FKa4nW">
          <date when="2018-06-05"/>
          <time when="10:33:46"/>
        </correspAction>
        <correspContext corresp="i-YK3yQ7Ah8U9wtNE5FKa4nW">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-MFSXCqTx97jVwmYVkcdYkh"/>
        <correspContext corresp="i-MFSXCqTx97jVwmYVkcdYkh">
          <ref type="uppgift">2015/16:KU14</ref>
          <ref type="ref_dok_id">H301KU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU14</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3FfXGGGcbMCE8juLiRShnt"/>
        <correspContext corresp="i-3FfXGGGcbMCE8juLiRShnt">
          <ref type="uppgift">2014/15:JuU18</ref>
          <ref type="ref_dok_id">H201JuU18</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU18</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2a8Dwasx5jXGSGaRs6L7Gh"/>
        <correspContext corresp="i-2a8Dwasx5jXGSGaRs6L7Gh">
          <ref type="uppgift">2014/15:JuU1</ref>
          <ref type="ref_dok_id">H201JuU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-V9FbiKn3NyZE7QSzgJzvC8"/>
        <correspContext corresp="i-V9FbiKn3NyZE7QSzgJzvC8">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6f7cKRosVpRJKWQ2p9B9ov"/>
        <correspContext corresp="i-6f7cKRosVpRJKWQ2p9B9ov">
          <ref type="uppgift">2015/16:KU16</ref>
          <ref type="ref_dok_id">H301KU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Pd3jujBLoRyAtcTnx4PfaP"/>
        <correspContext corresp="i-Pd3jujBLoRyAtcTnx4PfaP">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2456 av Johan Hedin (C) Rättspolitik</div>
      </div>
      <div type="motBody">
        <div type="motSummary">
          <head xml:id="i-CUC4fRwiPuf7z84gKaHWwd">
            Sammanfattning
          </head>
          <p xml:id="i-HCLEsdcEe1QvWJ54d2gqNR">
            Rättspolitiken ska se alla människors lika värde, skydda de som
            behöver samhällets skydd, straffa brott samtidigt som vi lägger
            fokus på att människor som har begått brott får en möjlighet till
            en väg tillbaka så att de kan bidra till samhället och den ska
            även arbeta för att förebygga brott.
          </p>
        </div>
        <div type="TOC" xml:id="i-PGe5xCtVK6CsZ66Byrnueb">
          <head xml:id="i-UpE2wcqggy5fYjjDiynaSF">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Barnmisshandelsbrott
            </item>
            <item style="indent-level: 1">
              Barnfridskränkningsbrott
            </item>
            <item style="indent-level: 1">
              Preventionsarbete mot sexualbrott
            </item>
            <item style="indent-level: 1">
              Samtycke och oaktsamhet i sexualbrott
            </item>
            <item style="indent-level: 1">
              Unga utsatta för sexualbrott
            </item>
            <item style="indent-level: 1">
              Lokalt förankrad polis
            </item>
            <item style="indent-level: 1">
              Polisens synlighet
            </item>
            <item style="indent-level: 1">
              Avskaffa mindre grov våldtäkt
            </item>
            <item style="indent-level: 1">
              30 dagars reflektionsperiod för vila och återhämtning för offer
              för människohandel
            </item>
            <item style="indent-level: 1">
              Nationell handlingsplan mot människohandel
            </item>
            <item style="indent-level: 1">
              Fristående rapportör för att motarbeta människohandel
            </item>
            <item style="indent-level: 1">
              Internationellt polisiärt samarbete vid människohandel
            </item>
            <item style="indent-level: 1">
              En effektivare lagstiftning för alla sorters människohandel
            </item>
            <item style="indent-level: 1">
              Författningsdomstol
            </item>
          </list>
        </div>
        <div type="motProposal" subtype="förslag">
          <head xml:id="i-8CEZYXKiSyAsGgizrMr6Uk">
            Förslag till riksdagsbeslut
          </head>
          <list style="ol">
            <item xml:id="i-7WdfR3Zh5oY77VkyQtF5V6">
              Riksdagen tillkännager för regeringen som sin mening vad som
              anförs i motionen om att ett nytt barnmisshandelsbrott som inkluderar
              såväl fysisk som psykisk misshandel införs i brottsbalken.
            </item>
            <item xml:id="i-PvXVW5PMNah1Z649rU2PRq">
              Riksdagen tillkännager för regeringen som sin mening vad som
              anförs i motionen om att ett nytt barnfridskränkningsbrott med
              högre straffskala än för annat fridskränkningsbrott införs i brottsbalken.
            </item>
            <item xml:id="i-CL3PhP4JDXUYKF9pTxXiNy">
              Riksdagen tillkännager för regeringen som sin mening vad som
              anförs i motionen om att driva preventionsarbetet mot sexualbrott
              framåt inom EU, på riks- och landstingsnivå samt kommunal nivå
              och att särskilt fokus läggs på att skydda våra barn.
            </item>
            <item xml:id="i-GqAzfJfSzpyVh9tcVCGaaK">
              Riksdagen tillkännager för regeringen som sin mening vad som
              anförs i motionen om att införa oaktsamhetsbrott avseende våldtäkt
              som nytt brott, att se över våldtäktsbrottet och överväga att
              införa ett krav på samtycke.
            </item>
            <item xml:id="i-LK21TsKWKsfLqh1EMTbTqV">
              Riksdagen tillkännager för regeringen som sin mening vad som
              anförs i motionen om att barn och unga som utsatts för sexualbrott
              ska få hjälp och adekvat vård i ett tidigare skede efter brottet.
            </item>
            <item xml:id="i-XreHggsxBeWhXuz9w7Xq8N">
              Riksdagen tillkännager för regeringen som sin mening vad som
              anförs i motionen om en mer lokalt förankrad polis i hela Sverige.
            </item>
            <item xml:id="i-LZrDxFC6F8QHKzBQsoMUZb">
              Riksdagen tillkännager för regeringen som sin mening vad som
              anförs i motionen om att sätta tydliga mål för polisens synlighet.
            </item>
            <item xml:id="i-Dj6NQZFfSxD4L4Bp9JZCRD">
              Riksdagen tillkännager för regeringen som sin mening vad som
              anförs i motionen om att avskaffa brottet mindre grov våldtäkt
              (brottsbalken 6 kap. 1 § tredje stycket).
            </item>
            <item xml:id="i-GEAktq2ccNZ1WPaCM7jH7C">
              Riksdagen tillkännager för regeringen som sin mening vad som
              anförs i motionen om att Sverige ska följa Europakonventionens
              krav på 30 dagars reflexionsperiod för vila och återhämtning för
              offer för människohandel.
            </item>
            <item xml:id="i-CXd3sv4JY6yVS1ZGxxSu2E">
              Riksdagen tillkännager för regeringen som sin mening vad som
              anförs i motionen om en samlad nationell handlingsplan mot alla
              former av människohandel.
            </item>
            <item xml:id="i-Uca45oq3UeSFFnDn2seFXn">
              Riksdagen tillkännager för regeringen som sin mening vad som
              anförs i motionen om en nationell fristående rapportör som samlar
              statistik och sprider kunskap för att motarbeta människohandel.
            </item>
            <item xml:id="i-DNU1jnsy9i4cW8aMc9TJfE">
              Riksdagen tillkännager för regeringen som sin mening vad som
              anförs i motionen om att det internationella polisiära samarbetet
              vid utredningar som rör människohandel bör effektiviseras.
            </item>
            <item xml:id="i-B9fk7w8LaVJDTqjuoGDYbY">
              Riksdagen tillkännager för regeringen som sin mening vad som
              anförs i motionen om en effektivare lagstiftning som är tillämpbar
              för alla sorters människohandel och för alla de led som är inblandade
              i människohandeln.
            </item>
            <item xml:id="i-MMWj2LcR26YDacuvJfNjJu">
              Riksdagen tillkännager för regeringen som sin mening vad som
              anförs i motionen om att inrätta en författningsdomstol.
            </item>
          </list>
        </div>
        <div type="motContent">
          <p xml:id="i-HSdkSsGMMAncxPU9GPXc48">
            Det finns vissa människor i vårt samhälle som behöver extra skydd.
            Till dessa hör våra barn och unga. Det är därför viktigt att vi
            agerar för att skydda dem och markera hur allvarligt samhället
            ser på brott mot dessa grupper, till exempel genom att införa
            ett barnmisshandelsbrott och se till att unga som utsätts för
            sexualbrott får snabb hjälp efter att brottet har skett.
          </p>
          <p xml:id="i-2LaUkHPce41gpZoiArpWzY">
            En annan grupp som är utsatt är människor som är utsatta för
            människohandel. Dessa människor kommer ofta från fattiga förhållanden
            och luras till ett annat land för att utföra olika typer av arbeten.
            Människohandel är idag en av de mest lukrativa branscherna inom
            grov organiserad brottslighet och antalet offer för människohandeln
            är idag större än vad det någonsin har varit tidigare under mänsklighetens
            historia.
          </p>
          <p xml:id="i-MyBjek3LmXKdSRdKvyt1H6">
            Hela Sverige ska leva. Det gäller även när det gäller rättspolitiken.
            Polisens synlighet är av stor vikt i stad såväl som på landsbygd
            och arbetet för att garantera att även de som inte bor i städerna
            har en polis som är lättillgänglig och synlig är viktig för att
            man ska kunna känna trygghet och för att tillväxten i hela landet
            ska kunna tryggas.
          </p>
          <head type="h1" xml:id="i-YAB5yQiSe3GQSzF4Wq4i8c">
            Barnmisshandelsbrott
          </head>
          <p xml:id="i-NpgTGSf6LPhTVZPL2P2BPt">
            Barn är en grupp som behöver extra skydd och politiken bör alltid
            sätta barnen främst. Polisen får in allt fler anmälningar om barnmisshandel
            – de senaste 30 åren har antalet tredubblats. De flesta anmälningarna
            gäller barn mellan 7 och 14 år. 2013 anmäldes sammantaget 17 500
            misshandelsbrott mot barn i åldern 0–17 år. Det motsvarar var
            femte av alla anmälda misshandelsbrott. Av dessa riktades 60 procent
            mot pojkar och 40 procent mot flickor. För att motverka denna
            utveckling och för att visa hur allvarligt samhället ser på brott
            mot en av våra mest utsatta grupper vill vi att ett nytt barnmisshandelsbrott,
            som inkluderar såväl fysisk som psykisk misshandel, införs i brottsbalken
          </p>
          <head type="h1" xml:id="i-FmRNaAQ8qxLNdVrKLSzBL">
            Barnfridskränkningsbrott
          </head>
          <p xml:id="i-4wkzk4mDwQVoNptKh8XwXR">
            Barn är en särskilt utsatt grupp som i vissa situationer utsätts
            för upprepade brott i form av misshandel, olaga förföljelse, olaga
            hot etc, inte sällan från en vårdnadshavare. Barn behöver lugn
            och stabilitet under uppväxten och ska kunna leva fritt från hot
            och övergrepp. Ett nytt barnfridskränkningsbrott, med högre straffskala
            än för annat fridskränkningsbrott, bör införas i brottsbalken.
            Detta skulle visa på hur viktigt samhället ser på brott mot barn.
          </p>
          <head type="h1" xml:id="i-LeSRnQ4rrGLpnjwcUdnhEJ">
            Preventionsarbete mot sexualbrott
          </head>
          <p xml:id="i-4TvdVRbCNb3HZtD1FAy6Ef">
            När det gäller djupt integritetskränkande brottstyper som sexualbrott
            är barn och ungdomar en väldigt sårbar grupp. Konsekvenserna av
            sexualbrott för ett barn kan vara ännu mer långtgående och allvarliga
            än de är för vuxna personer.
          </p>
          <p xml:id="i-8Uma8YJ5YJD67mu4Hzr6CN">
            Det finns ett stort behov av nya kunskaper om sexualbrott mot
            barn. Enligt Brås rapport 2011:6 (Polisanmälda våldtäkter mot
            barn) säger preventionsforskare att det är viktigt att samhället
            har förebyggande strategier mot sexuella övergrepp. Det saknas
            enligt rapporten en övergripande sammanställning av hur situationen
            ser ut på det förebyggande området i Sverige och som beskriver
            vad som i dag görs på de olika preventionsnivåerna, vem som har
            ansvar för att se till att det görs, samt vilka aktörer som gör
            det.
          </p>
          <head type="h1" xml:id="i-5mx2SwtnexzTDmB7PUETLG">
            Samtycke och oaktsamhet i sexualbrott
          </head>
          <p xml:id="i-VsX3y5LYGuMAJg1dDEfV6d">
            Dagens sexualbrottslagstiftning signalerar att det är rättsligt
            okej att ha sexuellt umgänge med en annan person om man inte vet
            att personen är mot det. Vi vill att brottsrubriceringen oaktsam
            våldtäkt införs och att möjligheterna till en samtyckeslagstiftning
            ska utredas. Vi vill att regeringen agerar för att förhindra att
            fler situationer uppkommer där fall inte täcks in av de rekvisit
            som ställs för att en handling ska anses vara våldtäkt, trots
            att händelsens natur visar på att handlingen borde vara av brottslig
            art. Oaktsam våldtäkt ska gälla när gärningsmannen inte insett,
            men borde ha insett att offret var i en särskilt utsatt situation.
          </p>
          <head type="h1" xml:id="i-H4TshAaWRvxVxCMAnFLJWm">
            Unga utsatta för sexualbrott
          </head>
          <p xml:id="i-DrP26dXGoSaCTy6vF21YsA">
            I statistiken över anmälda sexualbrott mot barn har flera kategorier
            ökat sedan mitten av 1990-talet. Särskilt stor är ökningen av
            de anmälda våldtäktsbrotten där siffran har gått upp från 2416
            till 2994 mellan år 2008 och 2011. Detta är oroande och regeringen
            bör agera för att se till att barn ska får vård i ett tidigare
            skede efter brottet.
          </p>
          <head type="h1" xml:id="i-XR7wxByR34LnLbxzVhKZbC">
            Lokalt förankrad polis
          </head>
          <p xml:id="i-UxAuxx7JGQpdnLJUgBcuVc">
            Under 1994–2005 lades 106 polisstationer ner i Sverige. Sedan
            2006 har antalet polisstationer och poliskontor ökat igen. En
            lokalt förankrad polis är en central del av en politik som utgår
            från människorna och det lokala samhället. Det är också viktigt
            för människors känsla av trygghet och närhet till grundläggande
            service.
          </p>
          <head type="h1" xml:id="i-3GDaEx1r1Uc4YR8tU64W6F">
            Polisens synlighet
          </head>
          <p xml:id="i-85u4y64RTiSs2YFDn47bvq">
            Många människor saknar en polisiär närvaro i sin vardag. För
            att öka känslan av trygghet och mer effektivt kunna arbeta brottsförebyggande
            krävs att polisen blir mer synlig. I Sverige är vi ur ett internationellt
            perspektiv bra på social brottsprevention, det vill säga insatser
            för att få ungdomar i utsatta uppväxtmiljöer att inte hamna i
            kriminalitet, arbetet med gärningsmännen för att få dem att sluta
            begå brott och liknande. Detta är givetvis någonting vi måste
            fortsätta arbeta med och kan bli ännu mycket bättre på. Den situationella
            brottspreventionen är dock lika viktig. Det vill säga när man
            arbetar genom att minska möjligheterna att begå brott enligt teorin
            ”tillfället gör tjuven”. I det ingår också fler synliga poliser
            och exempelvis bättre belysning i parker. Regeringen bör vidta
            nödvändiga steg för att öka polisens synlighet i hela landet.
          </p>
          <head type="h1" xml:id="i-F9vDzqtPBWGmujr8Qcg1SX">
            Avskaffa mindre grov våldtäkt
          </head>
          <p xml:id="i-2eBKLd7SCHbaedNrruxS98">
            Enligt lagtexten ska en våldtäkt i vissa fall anses som mindre
            grov. Detta lagrum används sällan men sänder en signal att en
            våldtäkt kan vara mindre grov. Detta är olyckligt och därför bör
            regeringen agera för att detta brott ska avskaffas.
          </p>
          <head type="h1" xml:id="i-Uo81URTWoPXCDVnDCoNfXG">
            30 dagars reflektionsperiod för vila och återhämtning för offer
            för människohandel
          </head>
          <p xml:id="i-TheMeeuWyMFxTvjmerdxjG">
            Enligt Europakonventionen har personer som utsatts för människohandel
            rätt till 30 dagars reflektionsperiod för vila och återhämtning.
            Sverige låter inte sällan bli att följa konventionen på denna
            punkt. Fokus ska inte läggas på att utnyttja offret i den rättsliga
            processen utan på att ge den brottsdrabbade information om rättigheter
            och möjligheter till stöd så att personen själv sedan kan avgöra
            om han eller hon vill delta i en rättslig process. Regeringen
            bör genom handling visa att regeln om rätt till 30 dagars reflektionsperiod
            är viktig och måste följas för att den drabbade ska kunna göra
            sig fri från inflytandet av människohandlarna, vila och återhämta
            sig så pass att han eller hon kan fatta beslut om medverkan i
            en eventuell rättegång.
          </p>
          <head type="h1" xml:id="i-Gbk3L2DxbKFEajJKSuo9ZF">
            Nationell handlingsplan mot människohandel
          </head>
          <p xml:id="i-3K26qECu72BM3bJ1DZRswv">
            Människohandel sker inte bara för sexuella ändamål. Många av
            offren arbetar inom restaurangnäringen, som städare eller inom
            tillverkningsindustrin. Frågor som tvångsarbete, tiggeri och andra
            former av exploatering måste få samma uppmärksamhet som frågan
            om människohandel med sexuella syften. Därför bör regeringen agera
            för att tillse att Sverige får en nationell handlingsplan mot
            alla former av människohandel.
          </p>
          <head type="h1" xml:id="i-F3AGbmwmeGKPvTA46EAbFf">
            Fristående rapportör för att motarbeta människohandel
          </head>
          <p xml:id="i-PTdi1QygY56rkSKJ8WoMaF">
            De människor som är mest i riskzonen för att bli offer för människohandel
            är de som redan är väldigt utsatta. Det kan röra sig om fattiga
            människor i andra delar av världen som vill skapa sig ett bättre
            liv eller ensamkommande flyktingbarn utan stabilitet och någon
            de känner att de kan lita på. En viktig del i att motarbeta människohandeln
            är att stoppa efterfrågan. Dels måste vi motverka efterfrågan
            på köp av sexuella tjänster, måste vi också öka kunskapen kring
            människohandel av annat slag för att kunna minska efterfrågan
            på billig arbetskraft där utövarna är offer för människohandel.
            Det behövs en nationell fristående rapportör som bland annat samlar
            statistik och sprider kunskap för att motarbeta människohandel.
          </p>
          <head type="h1" xml:id="i-BWZW5fUH1NBSErFb2Dnk1">
            Internationellt polisiärt samarbete vid människohandel
          </head>
          <p xml:id="i-S9A3pKCYGSGj7ACe7ubT2e">
            Människohandeln är internationell och internationellt arbete
            är av största vikt för att stoppa den. Det är därför viktigt att
            regeringen agerar för att öka möjligheterna till internationella
            polisutredningar och förbättra organisationen av samarbetet mellan
            olika länders specialister.
          </p>
          <head type="h1" xml:id="i-BVJM68NJWS7RE8NJ7Cfa3C">
            En effektivare lagstiftning för alla sorters människohandel
          </head>
          <p xml:id="i-WhQ3J1xW2sJWHidYbTVXE5">
            Människohandel pågår runtomkring oss. Människohandeln är idag
            större än den någonsin tidigare har varit i mänsklighetens historia,
            men ändå är det väldigt sällan någon döms för detta brott. Regeringen
            bör ta tydliga steg mot en effektivare lagstiftning som är tillämpbar
            för alla sorters människohandel och för alla de led som är inblandade
            i människohandeln.
          </p>
          <head type="h1" xml:id="i-JjEjL5Ueo7GaoUpQc6vc53">
            Författningsdomstol
          </head>
          <p xml:id="i-6iruQGnN9a5CPDpeiqVKW4">
            En författningsdomstol är en väsentlig del i en federal konstitution.
            Genom denna domstol kan medborgarna utkräva ansvar med utgångspunkt
            i de grundläggande fri- och rättigheterna i regeringsformens andra
            kapitel. En författningsdomstol skulle effektivisera processen
            för medborgarna att få sina rättigheter prövade, vilket är positivt
            både för den enskilda människan och för rättstryggheten generellt.
            Att detta har stor praktisk betydelse visas inte minst genom att
            länder som Tyskland och Spanien, som har författningsdomstolar,
            har jämförbart färre mål i Europadomstolen för mänskliga rättigheter
            än vad t.ex. Sverige har.
          </p>
          <p xml:id="i-3WFWdkjiV9fn9hdUgfo8oC">
            Med en författningsdomstol kan medborgarna utkräva ansvar med
            utgångspunkt i de grundläggande fri- och rättigheterna i regeringsformens
            andra kapitel. I en författningsdomstol skulle även kommuner och
            regioner ha möjlighet att föra sin talan om överliggande nivå
            inkräktar på deras kompetensområden.
          </p>
        </div>
        <div type="motSignatures">
          <list>
            <item xml:id="i-BWLQNhYVGVLZCxd6cnkBpP" who="i-5FLxNWhtPm9nrMhcBeFsUk">
              Johan Hedin (C)
            </item>
          </list>
        </div>
      </div>
    </body>
  </text>
</TEI>
