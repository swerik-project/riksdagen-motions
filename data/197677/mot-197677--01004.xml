<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01004">
  <teiHeader>
    <fileDesc>
      <titleStmt>
        <title>om reformering av riksdagsarbetet</title>
        <author>av herr Tarschys</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om reformering av riksdagsarbetet</title>
          <idno type="rdwebb">G0021004</idno>
          <rs type="number">1004</rs>
          <ref type="dokument_url_text">http://data.riksdagen.se/dokument/G0021004/text</ref>
          <ref type="dokument_url_html">http://data.riksdagen.se/dokument/G0021004</ref>
          <ref type="dokumentstatus_url_xml">http://data.riksdagen.se/dokumentstatus/G0021004</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1jH6xuNdP1VDkcHJM5hF3</idno>
            <name>DANIEL TARSCHYS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UX1zPnYyJMuxbR7x8MMMRv" type="signed"/>
        <correspContext corresp="i-UX1zPnYyJMuxbR7x8MMMRv">
          <note type="signatory" corresp="i-B1jH6xuNdP1VDkcHJM5hF3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1004/mot_197677__1004-001.pdf"/>
      <fw xml:id="i-VnTGQnRqukHhu1gu4EMTMD">
        Motion 1976/77: 1004
      </fw>
      <div xml:id="i-5SzfY3TzmaEUpsQ6MmQk8y" type="motHeader">
        <div xml:id="i-6i3rU5dMoma5G2bx7jVYfv" type="motTitle"/>
        <div xml:id="i-GAueXXTLgsVR1ZH4JzjYai" type="motSubmissionInfo"/>
      </div>
      <div xml:id="i-YV8GtgDNept7tLvRnYoJsF" type="motBody">
        <div xml:id="i-FzqcvEwgocxrpJ6FVf9kZf">
          <p xml:id="i-KnfZgJ9S7mXdd2mWBsjTDD">
            av herr Tarschys om reformering av riksdagsarbetet
          </p>
          <p xml:id="i-D8FFGnRW6TdwQANXEWcdyW">
            ”Riksdagen stiftar lag, beslutar om skatt till staten och bestämmer
            hur statens medel skall användas. Riksdagen granskar rikets styrelse
            och för- valtning.” — Så heter det i den nya regeringsformen 1
            kap. 3 3. Det är ett manande program. Men det är ett program som
            i stora delar återstår att förverkliga. Riksdagen stiftar lag,
            men den har sällan tid till någon inträngande be- handling av
            de förslag som kommer från regeringen. Riksdagen bestämmer om
            budgetens inkomster och utgifter, men dess reella inflytande är
            skäligen blygsamt. Riksdagen kan på flera sätt bevaka regeringen,
            men dess kon- trollmedel är inte verkningsfulla. Decharge-institutet
            är otidsenligt. Fråge- stunderna ger tillfälle till korta meningsutbyten
            men inte till inträngande diskussioner. Utskotten har inte resurser
            till någon ordentlig genomlysning av sina ansvarsområden. Riksdagens
            möjligheter att ”granska rikets styrelse och förvaltning” är därför
            högst begränsade. Riksdagen har givetvis andra funktioner än de
            nu nämnda. En är opi- nionsbildningen. Riksdagsarbetet ger företrädare
            för skilda intressen och synpunkter möjligheter att nå ut med
            sina budskap. I riksdagen tas många initiativ, som efter hand
            leder till lagstiftning eller andra insatser. Men också som arena
            för opinionsbildning har riksdagen betydande svagheter. Debat-
            terna i kammaren anses ofta tråkiga och ges dålig täckning i massmedierna.
            Från att ända fram till 1950-talet ha varit landets främsta forum
            för politisk debatt, har riksdagen numera kommit i skymundan:
            medan kammarde- batterna rullar vidare efter gammat mönster, har
            TV utvecklat nya dis- kussionsformer som väcker avsevärt större
            intresse.
          </p>
          <p xml:id="i-Lbxjm8ydStLvSzPu3QTrDp">
            Till dessa brister i riksdagens ”yttre” effektivitet — organisationens
            förmåga att nå sina mål — fogar sig också brister i riksdagens
            ”inre” effektivitet. Arbetsveckan är svår att planera. Å ena sidan
            har ledamöterna ofta för litet tid för inläsning, kontakter m.
            m. Å andra sidan uppstår ständigt ovän- tade luckor i dagsprogrammet,
            när ett sammanträde avslutas tidigare eller senare än beräknat.
            Utspridningen av voteringar på obestämda tider skapar tidsspillan
            och ryckighet.
          </p>
          <p xml:id="i-7CmVcZ4EUFm59UPDoNZ4Db">
            Allt detta pekar på att riksdagens arbetsformer behöver reformeras.
            Vad bör göras? Låt oss först se på vad som hittills prövats.
          </p>
          <pb facs="riksdagen-motions-pdf/data/197677/mot_197677__1004/mot_197677__1004-002.pdf"/>
          <fw xml:id="i-NVZiiA7aXZbARb4buuc1gr">
            Mot. 1976/77:1004 14
          </fw>
          <p xml:id="i-QBwd9tCENwsBr3W3NHGMYC">
            Tidigare förslag
          </p>
          <p xml:id="i-6ZBJeMQG6G4tp2vamdYo3U">
            Missnöjet med riksdagens arbetsformer är inte nytt. I över hundra
            år har det framförts förslag om hur de praktiska svårigheterna
            skulle kunna bemästras. Åren 1873, 1874, 1875, 1878 och 1884 väcktes
            motioner om ett upp- skovsinstitut; 1874, 1875 och 1878 föreslogs
            en begränsning av motionstiden. Vid upprepade tillfällen under
            1800-talets sista decennier krävdes nya utskott för att minska
            arbetsbördan för de tyngst belastade. År 1900 fick de tillfälliga
            utskotten rätt att anställa sekreterare. 1907 års kommitté för
            beredande av lättnad i riksdagens arbete föreslog bl. a. en begränsning
            av motionstiden, en ökning av antalet utskott och en utsträckt
            initiativrätt för utskotten. En liknande kommitté 1916 yrkade
            på att riksdagen skulle börja sitt arbete den 10 januari i stället
            för den 15 januari. I slutet av 1920-talet var man åter bekymrad
            över riksdagens arbetsbörda. På förslag av konstitutionsutskottet
            (KU 1928:38) anhöll riksdagen hos Kungl. Maj:t om åtgärder ”ägnade
            att främja en sund utveckling av riks- dagens arbetsformer”. Denna
            framstöt upprepades två år senare (KU 1930:21). År 1930 tillsattes
            en ny kommitté för att utreda riksdagens ar- betsformer. Den avvisade
            tanken på en permanent höstsession men föreslog bl. a. kortare
            påskferier, snabbare riksdagstryck och vissa begränsningar av
            kammardebatterna. Klagomålen fortsatte. I rskr 1939:343 anhöll
            riksdagen om åtgärder av regeringen för att nå större planmässighet
            i riksdagens budgetarbete. 1943 hemställde riksdagen på förslag
            av konstitutionsutskottet (KU 1943:16) om en skyndsam utredning
            av riksdagens arbetsformer. Arbetsorganisationen kunde inte anses
            tillfredsställande, hette det i framställningen: man hade långa
            sessionstider och en ansvällning av propositioner mot sessionstidens
            slut. 1943 års utredning föreslog införande av en propositionsplan,
            en tids- gräns för avlämnande av propositioner, en förstärkt talmanskonferens,
            fler ledamöter i vissa utskott och bättre avlöningsförhållanden
            för kansliper- sonalen. År 1946 tillsattes ytterligare en kommitté,
            sedan riksdagen (rskr 1946:457) begärt skyndsam utredning. Utredningen
            återvände till de gamla vanliga frågorna: motionstid, propositionstid,
            uppskov, aktivare talmanskon- ferens och tidsbegränsningar i kammardebatterna.
            1965 års organisationsutredning, som arbetade på initiativ av
            talmanskon- ferensen, kunde konstatera att ”riksdagens arbetsuppgifter
            undergått en kraf- tig ökning och en utveckling mot en alltmer
            komplicerad beskaffenhet” (KU 1965:47, bil., s. 29). Utredningen
            föreslog bl. a. reformer av arbetsveck- an, flitigare uppskov
            från vår till höst och sommararbete för utskottens kanslier. 1973
            års utredning tförslag 1975/76:15) föreslog vissa reformer av
            arbetsåret och förhandsanmälan till kammardebatterna.
          </p>
          <pb facs="riksdagen-motions-pdf/data/197677/mot_197677__1004/mot_197677__1004-003.pdf"/>
          <fw xml:id="i-A1ZVahkxJTVEi3z2cs6pLW">
            Mot. 1976/77:1004 15
          </fw>
          <p xml:id="i-Am4hCSLGdD4yP4R7bDd6AT">
            Tendenser mot arbetsfördelning
          </p>
          <p xml:id="i-QNcHUmf8oCb6Gve9NAEudc">
            Man kan skönja några huvudlinjer i dessa reformsträvanden. För
            det första har man tagit ökad tid i anspråk: riksdagsåret har
            förlängts från några få månader till närmare åtta. För det andra
            har man ansträngt sig att planera arbetsåret bättre: det har införts
            regler för motions- och propositionsavläm- nande, talmanskonferensen
            har blivit en viktig institution, debatterna pla- neras bättre,
            kammarens och utskottens verksamhet koordineras. För det tredje
            har man i allt större omfattning gått in för arbetsfördelning
            och spe- cialisering. Utskottens antal har successivt ökat, och
            utskott som tidigare varit tillfälliga har blivit fasta. I stället
            för de deltidsengagerade sekreterare som förr anlitades finns
            nu kanslier med högt kvalificerad personal. Av stor betydelse
            är också den arbetsfördelning och specialisering som skett inom
            de skilda riksdagsgrupperna. Bevakningen av olika frågor har fördelats
            på partiets företrädare i utskotten, och i realiteten har också
            en del av ansvaret för partiets ställningstaganden delegerats
            till dessa personer. Partigrupperna, som vid seklets början snarast
            var ett slags diskussions- klubbar för olika åsiktsriktningar
            i riksdagen, har gradvis ombildats till ar- betsorgan med en noggrant
            genomförd uppgiftsfördelning. En norsk sociolog, Gudmund Hernes,
            menar att man under senare år kan iaktta två parallella processer
            i de parlamentariska demokratierna. Å ena sidan politiseras förvaltningen
            genom att många beslut som tidigare ankom på de politiska organen
            nu med nödvändighet måste fattas av de verkställande organen.
            Å andra sidan byråkratiseras parlamenten under trycket av den
            växande arbetsbördan. Med de många ärenden som ett mo- dernt parlament
            måste hantera, tvingas partigrupperna organisera sig som ett slags
            ämbetsverk, där uppgifterna är fördelade på olika handläggare.
            Ären- denas mångfald och komplexitet gör det omöjligt för den
            enskilde ledamoten att sätta sig in i varje fråga. I stället följer
            han — i minst nio fall av tio — de ställningstaganden som rekommenderas
            av partiets specialister. Alla som har erfarenhet av riksdagsarbetet,
            såväl ledamöter som tjän- stemän och journalister, är väl förtrogna
            med denna arbetsfördelning. Den anses numera självklar. Ledamöterna
            erfar knappast någon skuldkänsla för att de inte hinner ta del
            av alla handlingar eller för att de inte gitter lyssna på alla
            debatter. Specialiseringen är accepterad — inom riksdagen. Men
            utåt visar riksdagen upp ett annat ansikte. Enligt gängse regler
            skall alla ledamöter delta i alla beslut. Om närvaron vid voteringar
            börjar sjunka — genom ut- kvittningar — anses riksdagens anseende
            vara i fara. Utåt måste riksdags- ledamöterna samfällt ta ansvar
            för de positioner som vederbörande par-
          </p>
          <p xml:id="i-NWcQpmDswixw57pVZvmRnu">
            tigrupp intar, även om de reella ställningstagandena nästan alltid
            sker i utskotten. Följden blir en stor mängd voteringar av närmast
            ceremoniell karaktär. Att ta del i sådana voteringar är obligatoriskt
            för den enskilde riksdags- ledamoten, men att vara insatt i frågan
            är inte obligatoriskt.
          </p>
          <pb facs="riksdagen-motions-pdf/data/197677/mot_197677__1004/mot_197677__1004-004.pdf"/>
          <fw xml:id="i-P85RnkiLAcGvuyX1tJrg6D">
            Mot. 1976/77: 1004 16
          </fw>
          <p xml:id="i-WFJCHQka2ECmCUqQ8B4wmf">
            Är inte spänningen mellan dessa båda normsystem ett större hot
            mot riksdagens anseende än den låga närvaron vid debatter och
            voteringar? Det är min bestämda uppfattning. Vi har en ”inofficiell”
            riksdagsordning som bygger på en förtroendefull arbetsfördelning
            inom partigrupperna. Därtill har vi en officiell riksdagsordning
            som utgår från att alla ledamöter hinner sätta sig in i alla frågor.
            I längden kan det inte vara tillfredsställande att tillämpa båda
            dessa normsystem samtidigt. Låt oss därför erkänna den ar- betsfördelning
            som faktiskt tillämpas och inrätta riksdagens verksamhet så att
            mer tid kan användas till seriöst och effektivt arbete.
          </p>
          <p xml:id="i-5xgw1rJQNAJqsfYec8Wfh7">
            Diskussion och beslut vid öppna utskottssammanträden
          </p>
          <p xml:id="i-HbDiMpwp4aiFaDbKRH4Yes">
            Mitt förslag är att en betydande del av riksdagsdebatterna och
            riksdags- besluten överförs till öppna utskottssammanträden. Det
            skulle kunna vi- talisera riksdagen, bereda väg för nya diskussionsformer,
            avsevärt utvidga den tillgängliga debattiden, förstärka riksdagens
            opinionsbildande betydelse och skapa bättre möjligheter för en
            inträngande granskning av rikets styrelse och förvaltning. Principen
            om slutgiltigt ställningstagande i utskotten tillämpas redan i
            flera utländska parlament, t. ex. det italienska. Förslag om att
            ge utskotten en starkare ställning har framförts i många motioner
            under senare år. Jag vill särskilt hänvisa till de intressanta
            motionerna om öppna utskottsförhör av herrar Ahlmark och Fälldin
            (FK 1968:34) samt om utskottens roll som kontrollorgan av herr
            Fagerlund m.fl. (1975/76:928). Avgränsningen av de ärenden som
            kunde avgöras i utskotten kan ske på olika sätt. En möjlighet
            vore att stadga att yrkanden som utskotten önskar avslå inte förs
            vidare till kammaren. En annan möjlighet vore att ge utskotten
            slutlig bestämmanderätt, såvida inte en minoritet begär att ärendet
            förs vidare till kammaren. En förutsättning för det föreslagna
            systemet är att vissa av utskottens sammanträden blir offentliga.
            Förslag har sedan flera år tillbaka framförts om offentliga utskottsförhör.
            Enligt min mening kunde det vara motiverat med tre olika sorters
            utskottssammanträden: dels interna överläggningar, dels öppna
            utskottsförhör med inbjudna experter, dels slutligen öppna ut-
            skottsplena. Eventuellt kunde motionärer och/eller andra intresserade
            le- damöter beredas tillfälle att delta i överläggningarna men
            inte i besluten vid sådana plena. En reform av det slag som här
            skisserats innebär givetvis genomgripande förändringar i riksdagens
            arbete. Den skulle bl. a. påverka utformningen av riksdagens lokaler.
            Självklart krävs noggranna överväganden av en rad olika frågor.
            Dessa kan — om så befinns lämpligt — hänskjutas till den redan
            tillsatta översynsutredningen, men det förefaller kanske lämpligare
            att till- sätta en helt ny utredning inom riksdagens ram.
          </p>
          <pb facs="riksdagen-motions-pdf/data/197677/mot_197677__1004/mot_197677__1004-005.pdf"/>
          <fw xml:id="i-4853sFiiTR9BxfaBUYqP5m">
            Mot. 1976/77: 1004 17
          </fw>
          <p xml:id="i-426xCLhF5pPDgwA6gNUC8G">
            Hemställan
          </p>
          <p xml:id="i-3vv8XAP3rdDqWBZRjFBGRH">
            Med hänvisning till det anförda föreslår jag att riksdagen hos
            regeringen begär en utredning med uppgift att utarbeta förslag
            om ett överförande av vissa funktioner från kammaren till öppna
            utskottssammanträden.
          </p>
          <p xml:id="i-WGvTGLSZcvqBhNkvV788Dd" type="date">
            Stockholm den 25 januari 1977
          </p>
          <div xml:id="i-XSUi9PCn57rUCU8iq7YHZT" type="signatureBlock">
            <list xml:id="i-RdoAKKsTx8PGiBx2EQjgb9">
              <item xml:id="i-GnRXoSDqhfsDthimKCYHHG" who="i-B1jH6xuNdP1VDkcHJM5hF3" type="signature">
                DANIEL TARSCHYS (fp)
              </item>
            </list>
          </div>
          <pb facs="riksdagen-motions-pdf/data/197677/mot_197677__1004/mot_197677__1004-006.pdf"/>
          <pb facs="riksdagen-motions-pdf/data/197677/mot_197677__1004/mot_197677__1004-007.pdf"/>
          <pb facs="riksdagen-motions-pdf/data/197677/mot_197677__1004/mot_197677__1004-008.pdf"/>
          <p xml:id="i-UqG2xLCKFU5ne4C242Tkwc">
            GOTAB 53008 Stockholm 1977
          </p>
        </div>
      </div>
    </body>
  </text>
</TEI>
