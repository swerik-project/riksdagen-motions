<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00484">
  <teiHeader>
    <fileDesc>
      <titleStmt>
        <title>Yrkesverksamhet på hälso- och sjukvårdens område</title>
        <author corresp="i-L3xspgThUxUN1YtSDqcmk8 i-BoRLrCqi4prCw3N11EyJPF">av Barbro Westerholm och Solveig Hellquist (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Yrkesverksamhet på hälso- och sjukvårdens område</title>
          <idno type="rdwebb">GV02So484</idno>
          <rs type="number">So484</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So484/text</ref>
          <ref type="dokument_url_html">http://data.riksdagen.se/dokument/GV02So484</ref>
          <ref type="dokumentstatus_url_xml">http://data.riksdagen.se/dokumentstatus/GV02So484</ref>
          <ref type="doc">http://data.riksdagen.se/fil/62307175-D8C3-494F-997D-FED6B34A1C21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T5cPHNLgm6sGk6SYyWSRmi" type="signed"/>
        <correspContext corresp="i-T5cPHNLgm6sGk6SYyWSRmi">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction xml:id="i-GQhzTFSpmSdR2vZQ8xhPNe" type="referral">
          <date when="2007-10-16"/>
        </correspAction>
        <correspAction xml:id="i-GU8va8EWu1cT8qsWcprA1f" type="dismissal">
          <date when="2007-10-16"/>
        </correspAction>
        <correspAction xml:id="i-9LT7DDvFd6Ak2WKhXsk33M" type="numbering">
          <date when="2007-10-08"/>
        </correspAction>
        <correspAction xml:id="i-NtdvYtMBzbGAi8nFaU5yHQ" type="submission">
          <date when="2007-10-04"/>
        </correspAction>
        <correspAction xml:id="i-9gcQdXC5MLDxC3h4us2HmK" type="transfer">
          <date when="2007-10-04"/>
        </correspAction>
        <correspAction xml:id="i-3WPnHD2gntz8QaYHMhpB9n" type="assigned"/>
        <correspContext corresp="i-3WPnHD2gntz8QaYHMhpB9n">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9PgwRVuKMeXga9SBNh4BeW">
            Förslag till riksdagsbeslut
          </head>
          <list style="ol">
            <item xml:id="i-NCT8UW843fdohRKyC2bXV9">
              Riksdagen tillkännager för regeringen som sin mening vad som
              anförs i motionen om en utredning om missvisande auktorisationer
              och legitimationer.
            </item>
            <item xml:id="i-GZViBf6THsSSv6sy1dwEQD">
              Riksdagen tillkännager för regeringen som sin mening vad som
              anförs i motionen om tillägg av psykisk sjukdom till listan över
              sjukdomar i lagen om yrkesverksamhet på hälso- och sjukvårdens
              område (1998:531, 4 kap. 2 §).
            </item>
          </list>
        </div>
        <div type="motContent">
          <head xml:id="i-QLapzAGNAsxzmJ2Rn32MSu" type="h1">
            Motivering
          </head>
          <p xml:id="i-Qvm24JQ3j1dvL8dZv3irK5">
            Högskoleverket har tillsynen över såväl lärar- som terapeututbildningen
            i Sverige och Socialstyrelsen över den svenska hälso- och sjukvården.
            Det finns dock verksamheter som faller utanför de båda myndigheternas
            tillsynsansvar. Om man går in på ordet terapeut på Internet kan
            man hitta ett fyrtiotal olika företag som erbjuder en mängd terapier,
            främst för psykiska problem, samt terapiutbildningar. Efter en
            kort utbildning kan man få en titel som certifierad, licensierad
            eller auktoriserad terapeut ibland med speciell inriktning som
            psykisk ohälsa och sorgeterapi. En del företag som ger kurser
            tar i sin reklam upp att de anlitas av myndigheter och landsting.
          </p>
          <p xml:id="i-HXbQ7717Dko2osA7Ctqx8S">
            Denna flora av kommersiella institut och kliniker som växt fram
            och det utbud av terapier, kurer och påverkan på människors psykiska
            tillstånd som inte är grundade på vetenskap eller beprövad erfarenhet
            och som utövas av personer utan läkarlegitimation eller motsvarande
            inger farhågor. Det finns vittnesmål om hur människor som genomgått
            personlighetsutvecklingskurser eller som varit medlemmar i auktoritära
            eller manipulativa rörelser mått psykiskt dåligt av den påverkan
            de utsatts för.
          </p>
          <head xml:id="i-5SVqFRcnFxZk84V1zP7Reu" type="h2">
            Missledande yrkestitlar
          </head>
          <p xml:id="i-2ytJSEc1t1JB4fbMn35UMs">
            Riksdagen har tidigare behandlat oseriös yrkesutövning inom psykologområdet
            i betänkande 1997/98:SoU22 där utskottet ansåg att olika frågeställningar
            inom det beskrivna området på lämpligt sätt borde belysas. Riksdagen
            beslutade om ett tillkännagivande, nämligen att regeringen borde
            återkomma till riksdagen med en redovisning i denna fråga. I betänkande
            1998/99:LU10 lyftes behovet av tydligare lagstiftning fram när
            det gäller bruk av termer avsedda att ange kompetensen hos en
            yrkesutövare. Här beslöt riksdagen om ett tillkännagivande till
            regeringen om behovet av en tydligare lagstiftning när det gäller
            bruk av termer avsedda att ange kompetensen hos en yrkesutövare.
            Något sådant förslag har inte kommit utan det som sedan hänt redovisades
            i korthet i budgetpropositionen 2004/05:1, utg.omr. 9, s. 45.
          </p>
          <p xml:id="i-oRhsx3xKnQmkXvdR3SGdb">
            I propositionen grundar man sig på Socialstyrelsens redovisning
            av det uppdrag den fick att utreda de frågeställningar riksdagen
            tagit upp. Styrelsen svarade som följer:
          </p>
          <p xml:id="i-YatNsuJYaGjihmxZQHDeGA">
            Socialstyrelsen bedömer att en ny enhetlig tillsynslagstiftning
            för psykologfrågor inte är någon lösning på de problem som finns
            med oseriös yrkesutövning på psykologområdet. Man har inte funnit
            skäl att särbehandla psykologiska insatser, vilket skulle utgöra
            ett avsteg från den utveckling som har skett inom lagstiftningen
            på hälso- och sjukvårdens område, där lagstiftaren har strävat
            efter en sammanhållen lagstiftning som omfattar all hälso- och
            sjukvård. Socialstyrelsen föreslår i stället att man inom respektive
            samhälleligt område identifierar vilka problem som finns och därefter
            ser över vilka lämpliga åtgärder som kan vidtas. När det gäller
            frågan om det finns behov av att begränsa rätten att behandla
            vissa allvarliga psykiska besvär, konstaterar Socialstyrelsen
            att det finns en svårighet att formulera en entydig förbudsdefinition
            och att kunskaper om förekomst och art av hälsofarliga behandlingar
            är bristfällig, varför det i dagsläget inte finns tillräckligt
            underlag för att föreslå ytterligare begränsningar. Detta innebär
            inte att det är tillåtet att bedriva hälsofarliga behandlingar
            på det psykologiska och psykoterapeutiska området. Det finns generella
            bestämmelser som förbjuder behandling av patient som leder till
            skada som inte är ringa, eller framkallar fara för sådan skada.
            Regeringen har mot bakgrund av slutsatserna i Socialstyrelsens
            rapport inte för avsikt att vidta några ytterligare åtgärder.
          </p>
          <p xml:id="i-7HZgJWeY2QenDN9PkK4B2J">
            I och med detta ansåg regeringen ärendet som slutbehandlat och
            riksdagen ställde sig bakom denna slutsats våren 2004. Av uppgifter
            från Socialdepartementet till riksdagens utredningstjänst hade
            såväl förra regeringen som den nuvarande för avsikt att tillsätta
            en utredning om behörighetsfrågor inom hela hälso- och sjukvårdsområdet
            men uppgift om när saknas.
          </p>
          <p xml:id="i-P5T9bcnnFngRNx7ikxoypw">
            Mot bakgrund av ovanstående anser vi att regeringen måste gå
            vidare i denna fråga för patienternas och konsumenternas skull.
            I dagsläget riskerar människor att på grund av missledande yrkestitlar
            anlita icke-professionella yrkesutövare för sina hälsoproblem.
            Det finns också risk för att kurser och annan verksamhet med manipulativa
            inslag negativt påverkar deltagarnas hälsa. Särskilt allvarligt
            är det när arbetsgivare beslutar att arbetstagare ska delta i
            sådana aktiviteter. Vi anser således att en utredning måste tillsättas
            om missledande yrkestitlar för patient- konsumentsäkerhetens skull
            och att man i den utredningen tar upp de frågor Socialstyrelsen
            lämnade obesvarade. Detta bör riksdagen ge regeringen till känna.
          </p>
          <head xml:id="i-3oJ6smhgDmEP549adquQ7H" type="h2">
            Tillägg i lagen om yrkesverksamhet på hälso- och sjukvårdens
            område
          </head>
          <p xml:id="i-28JzYqLwhtVrMWZRNkPkSH">
            Riksdagen har också behandlat motioner om ändringar i den del
            av lagen om yrkesverksamhet på hälso- och sjukvårdens område (LYHS)
            som brukar kallas kvacksalverilagen (1998:531 4 kap. 2 §). Sedan
            1960 har vi en lagstiftning mot den som utan läkarlegitimation
            eller motsvarande, men mot ersättning, undersöker annans hälsotillstånd
            eller behandlar annan för sjukdom eller liknande genom att vidta
            eller ordinera förebyggande, botande eller lindrande åtgärder.
            Den förbjuder således andra än de som tillhör den legitimerade
            hälso- och sjukvårdspersonalen att behandla sjukdomar som enligt
            smittskyddslagen är samhällsfarliga, cancer och andra maligna
            tumörer, diabetes, epilepsi, sjukdomar eller komplikationer i
            samband med graviditet och förlossning samt att prova ut eller
            leverera kontaktlinser. Det är förbjudet att undersöka eller behandla
            barn, som inte fyllt åtta år. Lagen täcker däremot inte psykiska
            tillstånd.
          </p>
          <p xml:id="i-PZD97FyVcjYnBmcoagwRgh">
            Riksdagen har under årens lopp behandlat motioner om införande
            av psykisk sjukdom bland de sjukdomar som det är förbjudet att
            behandla om man inte har legitimation. Förslaget har avslagits
            med hänsyn till utvecklingen inom den s.k. alternativa medicinen.
            Motioner har också avslagits med allmänna formuleringar om att
            det inte finns anledning att göra en översyn av lagen. I socialutskottets
            betänkande 2005/06:SoU17 tillkommer en motivering, nämligen att
            utredningen Ett nationellt register över yrkesutövare av alternativ
            eller komplementär medicin har remissbehandlats och bereds. Vad
            vi vet pågår inte någon beredning av ett sådant register för närvarande,
            även om det kan vara av värde att en sådan inventering skyndsamt
            sker för att belysa omfattningen av den verksamhet som idag bedrivs
            på området men som i många fall ännu står utanför en gängse fortlöpande
            myndighetskontroll. Själva tillskapandet av ett sådant register
            skulle emellertid inte avhjälpa de problem vi uppmärksammar här,
            då den senaste motionen om en översyn av kvacksalverilagen avslogs
            våren 2007 utan motivering (socialutskottets betänkande 2006/07:SoU89,
            s. 30) .
          </p>
          <p xml:id="i-TtifMzKYWRAbR3AdZ21SKr">
            Vi anser att psykisk sjukdom är lika allvarlig som cancer, sockersjuka
            och andra sjukdomar som täcks av den s.k. kvacksalverilagen. Därför
            måste patienter med psykisk sjukdom garanteras sakkunnig och omsorgsfull
            vård i enlighet med vetenskap och beprövad erfarenhet.
          </p>
          <p xml:id="i-QPfEZgeKzQHWccnKXZZ7wA">
            Mot bakgrund av ovanstående anser vi att psykisk sjukdom bör
            läggas till listan av sjukdomar i lagen (1998:531) 4 kap. 2 §.
            Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-J4MvBnADaZnMsJEQ4FSuAb" who="i-L3xspgThUxUN1YtSDqcmk8">
              Barbro Westerholm (fp)
            </item>
            <item xml:id="i-QCqmkZP83eWTBfuu4kTpQF" who="i-BoRLrCqi4prCw3N11EyJPF">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
