<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00201">
  <teiHeader>
    <fileDesc>
      <titleStmt>
        <title>Finansiell reglering</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finansiell reglering</title>
          <idno type="rdwebb">H002Fi201</idno>
          <rs type="number">Fi201</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi201/text</ref>
          <ref type="dokument_url_html">http://data.riksdagen.se/dokument/H002Fi201</ref>
          <ref type="dokumentstatus_url_xml">http://data.riksdagen.se/dokumentstatus/H002Fi201</ref>
          <ref type="doc">http://data.riksdagen.se/fil/626F6A86-99E9-41EF-B7F0-54F5E4D26DFC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2vD5NicumN6VWX8JBjLo4c" type="signed"/>
        <correspContext corresp="i-2vD5NicumN6VWX8JBjLo4c">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-TDFq3C1rFEpLKmUc2XdTP2" type="numbering">
          <date when="2012-09-28"/>
        </correspAction>
        <correspAction xml:id="i-A2hWAdtow79AffQ8TYxfzD" type="submission">
          <date when="2012-09-18"/>
        </correspAction>
        <correspAction xml:id="i-Pe4qEArDHMRUCpEeWAh2es" type="transfer">
          <date when="2012-09-18"/>
        </correspAction>
        <correspAction xml:id="i-MAPoa8ZmuCr2hanJY9DdeK" type="assigned"/>
        <correspContext corresp="i-MAPoa8ZmuCr2hanJY9DdeK">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-KnYTKiRwbWXgDzDLiGFqR7" type="TOC">
          <head xml:id="i-QaL9UJEuKnqLsLCPeRhniR">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Inför en bankdelningslag 3
            </item>
            <item>
              5 Skärp kapitaltäckningsreglerna 5
            </item>
            <item>
              6 Handeln med derivatinstrument 5
            </item>
            <item>
              7 Stödlagen och Stabilitetsfonden 6
            </item>
            <item>
              8 Bolånen 8
            </item>
            <item>
              9 Stärk det statliga ägandet 9
            </item>
          </list>
        </div>
        <div type="motProposal" subtype="förslag">
          <head xml:id="i-Tfwa4RrZmuRoUgQtgGSVao">
            2 Förslag till riksdagsbeslut
          </head>
          <list style="ol">
            <item xml:id="i-3dXLRFdZ9BH1RtsphNgqzV">
              Riksdagen tillkännager för regeringen som sin mening vad som
              anförs i motionen om att skyndsamt tillsätta en parlamentarisk
              utredning i syfte att utarbeta ett lagförslag som separerar traditionell
              bankverksamhet från s.k. investmentverksamhet.
            </item>
            <item xml:id="i-K1fvQz2HsfrvsJ7zgfFJT5">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på progressiva kapitaltäckningskrav i intervallet
              1822 procent av de riskvägda tillgångarna.
            </item>
            <item xml:id="i-SXTjnRSGUnphaaU4ERSXdQ">
              Riksdagen tillkännager för regeringen som sin mening vad som
              anförs i motionen om att regeringen ska verka för att all handel
              med olika derivatinstrument ska ske på reglerade handelsplatser.
            </item>
            <item xml:id="i-Ut8enHzGDbn7rX1vQKiMm8">
              Riksdagen tillkännager för regeringen som sin mening vad som
              anförs i motionen om att regeringen bör utreda hur Stabilitetsfondens
              målnivå kan formuleras i relation till bankernas tillgångar.
            </item>
            <item xml:id="i-XYjy8bRuzdVSYv7dEiPJkg">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med förslag till en riskdifferentierad stabilitetsavgift som reflekterar
              institutens systemhotande egenskaper.
            </item>
            <item xml:id="i-N9qgCm58iP1nJpikRBp7XZ">
              Riksdagen tillkännager för regeringen som sin mening vad som
              anförs i motionen om att regeringen bör genomföra de förslag som
              presenteras i avsnitt 8 vad gäller bolånekundernas makt avseende
              bolånen.
            </item>
            <item xml:id="i-6AdDM3NWXqrtL4oQPtWvqL">
              Riksdagen tillkännager för regeringen som sin mening vad som
              anförs i motionen om att utöka statens ägande i Nordea, låta SBAB
              utvidga sin verksamhet genom att öppna lokala bankkontor samt
              undersöka förutsättningarna för en ny statlig investeringsbank.
            </item>
          </list>
        </div>
        <div type="motContent">
          <head xml:id="i-Dkgvdhwj4j6phqnCEviT2p" type="h1">
            3 Inledning
          </head>
          <p xml:id="i-BKwao3YnE9EwxoXaAbfVGd">
            Finanskrisen 20072009 var den största globala finanskrisen sedan
            krisen 1930. Under några veckor hösten 2008 var det kapitalistiska
            systemet hotat i grunden. Systemet räddades enbart genom att regeringar
            och centralbanker pumpade in ofattbara summor av skattebetalarnas
            pengar i banker och andra finansinstitut. Krisens orsaker var
            komplexa och sammanflätade, men i grunden blottlade krisen betydande
            brister i det kapitalistiska systemet i allmänhet och dess nyliberala
            tillämpning i synnerhet. Framförallt visade sig den marknadsliberala
            tesen om effektiva marknader som fungerar bäst utan statlig reglering
            inte hålla mot verkligheten.
          </p>
          <p xml:id="i-8tNkvwNEsKog9ZgzUqM36n">
            Flera av de förslag till ny finansiell reglering som Vänsterpartiet
            drivit är på väg att genomföras inom ramen för EU och i andra
            internationella organisationer. Det handlar bl.a. om skärpt reglering
            av kreditvärderingsinstitut, blankning, clearing samt handeln
            med olika derivatinstrument. Det är också glädjande att kampen
            mot s.k. skatteparadis har intensifierats. I denna motion tar
            vi upp en del områden och regleringar som behöver reformeras.
          </p>
          <head xml:id="i-EMp2GTgkRriPJL6jh7UzPt" type="h1">
            4 Inför en bankdelningslag
          </head>
          <p xml:id="i-JtYLp3vgxjTMYukjnmPGVy">
            Företrädare för den svenska banksektorn brukar hävda att den
            svenska banksektorn är stabil och väl kapitaliserad. Det är en
            sanning med stor modifikation. Enligt finansminister Anders Borg
            var två svenska banker under sommaren 2009 endast timmar från
            konkurs, som han uttryckte det på SNS:s seminarium den 19 januari
            2011 med anledning av Konjunkturrådets rapport. Borg syftade på
            svenska bankers exponering i Baltikum och effekterna på svenska
            banker i händelse av en devalvering i Lettland. De svenska bankerna,
            framför allt Swedbank och SEB, hade under en lång tid aggressivt
            jagat marknadsandelar i Baltikum. I denna jakt tog de enorma risker
            i sin kreditgivning. Risker som de kunde ta p.g.a. för låga kapitaltäckningskrav
            och eftersom det finns en implicit garanti från staten att inte
            låta stora banker gå i konkurs.
          </p>
          <p xml:id="i-MwYZxRYHDU1pWYnjcs2S7x">
            I de flesta länder (för att inte säga alla) finns en implicit
            garanti från statens sida att man inte kommer att låta stora finansiella
            institut gå i konkurs. Denna försäkran är en förklaring till varför
            vissa bolag kunnat växa sig så stora att de just blivit too big
            to fail, samt utgör den bärande bjälken i en incitamentsstruktur
            bland de stora finansiella företagen som var en av huvudorsakerna
            till finanskrisen.
          </p>
          <p xml:id="i-L8f2vErWdBtjifkwBE7CV4">
            Implicita eller uttalade statliga garantier innebär en kraftig
            subvention av storbankernas upplåningskostnader. Garantierna innebär
            också att det inte finns någon större anledning för storbankernas
            kreditgivare att ta reda på bankernas finansiella situation. Riksbanken
            har nyligen försökt uppskatta värdet på den svenska implicita
            garantin. Riksbankens bedömning är att den i genomsnitt har uppgått
            till 30 miljarder kronor per år för de fyra storbankerna under
            tidsperioden 20022010. Detta motsvarar drygt hälften av storbankernas
            sammanlagda vinster före skatt under samma tidsperiod. 1 Motsvarande
            studier i andra länder har kommit fram till liknande resultat.
            2
          </p>
          <p xml:id="i-2JxKvwPTf5Qf9iGQ4QF7gz">
            Förra året presenterade en brittisk bankutredning sin slutrapport
            3 . Utredningen tillsattes mot bakgrund av finanskrisens effekter
            på det brittiska banksystemet. När den brittiska staten gav olika
            former av stöd till bankerna under finanskrisen visade det sig
            att det var mycket svårt att separera traditionell samhällsviktig
            verksamhet från investmentverksamhet. Detta innebar att hela banker
            fick räddas, även de delar som inte ansågs samhällsviktiga, vilket
            blev mycket kostsamt. Bland annat mot denna bakgrund föreslår
            utredningen ett slags separation (ringfencing) av bankernas verksamhet
            i dels traditionell bankverksamhet, dels investment­verksamhet.
            Den brittiska regeringen har börjat implementera detta förslag.
            Utredningen uppskattar att så mycket som fyra till fem sjättedelar
            av de brittiska bankernas sammanlagda balansomslutning härrör
            från det som definieras som investmentverksamhet, vilket motsvarar
            4050 biljoner kronor. Det finns i dagsläget inga beräkningar över
            storlekarna på investmentdelarna i de svenska bankerna. Dessa
            är förmodligen lägre jämfört med vad som är fallet i Storbritannien.
            Men med tanke på hur stor den svenska banksektorn är i förhållande
            till BNP så är det troligt att även de svenska bankernas investmentverksamhet
            är betydande.
          </p>
          <p xml:id="i-94isE1kPyiFkx1nGb83F1z">
            Ett annat skäl till att en bankdelningslag borde införas har
            sin grund i den ovannämnda implicita bankgarantin. Den implicita
            bankgarantin innebär en kraftig subvention av storbankernas verksamhet.
            Garantin är stötande även om bankerna enbart skulle ägna sig åt
            traditionell bankverksamhet i form av in- och utlåning till privat­personer
            och mindre företag. Men den blir helt absurd när bankerna kan
            använda subventionen till att spekulera med egna pengar i olika
            finansiella instrument. Det är inte helt enkelt att förstå varför
            staten ska subventionera privata företags finansiella spekulation
            och sedan dessutom gå in och rädda företagen om de riskerar att
            gå i konkurs som ett resultat av denna spekulation.
          </p>
          <p xml:id="i-VSughCPoaGyvrRUNJ3gZYx">
            En lag om bankdelning bör också införas för att minska risken
            för intressekonflikter. Bankernas nuvarande affärsmodeller där
            de dels placerar pengar för kundernas räkning, dels handlar för
            egen räkning kan leda till betydande intressekonflikter. Bankerna
            kan dra nytta av privatpersoners insättningar, som delvis är försäkrade
            genom den statliga insättningsgarantin, för att ägna sig åt mycket
            stora och riskabla finansiella spekula­tioner. Detta leder till
            betydande intressekonflikter och bidrar till att öka instabiliteten
            i det finansiella systemet.
          </p>
          <p xml:id="i-KD7jRc4goegyedZkaxHL3S">
            Frågan om en bankdelningslag har ytterligare aktualiserats mot
            bakgrund av EU:s planer på att inrätta gemensamma bankavvecklingsfonder.
            Finans- och EMU-krisen har visat på de gigantiska belopp som krävs
            för att rädda de stora bankerna. Mellan oktober 2008 och oktober
            2011 godkände Europeiska kommissionen 4,5 biljoner euro (motsvarande
            37 procent av EU:s BNP) i statligt stöd till finansiella institut.
            4
          </p>
          <p xml:id="i-CV7uWpNYQkSsbvPXuLqQw1">
            Mot bakgrund av ovannämnda skäl bör regeringen skyndsamt tillsätta
            en parlamentarisk utredning med uppdrag att utarbeta ett lagförslag
            som separerar traditionell bankverksamhet från s.k. investmentverksamhet.
            Detta bör riksdagen som sin mening ge regeringen till känna.
          </p>
          <head xml:id="i-9DnzEDfBZX1ggxNnTe7WP" type="h1">
            5 Skärp kapitaltäckningsreglerna
          </head>
          <p xml:id="i-TRDfa48QLtekWs9oUNjQjq">
            För närvarande pågår slutförhandlingar i rådet och EU-parlamentet
            om kommissionens förslag till nya kapitaltäckningsregler (de s.k.
            Basel III-reglerna). Kommissionens förslag innebär att bankerna
            måste hålla 7 procent kärnprimärkapital i förhållande till de
            riskvägda tillgångarna. 5 I höstas aviserade regeringen att man
            har för avsikt att föreslå högre kapitaltäckningskrav för de svenska
            systemviktiga bankerna än vad Basel III-reglerna föreskriver.
            Regeringens förslag innebär att kärnprimärkapitalet för de svenska
            systemviktiga bankerna bör uppgå till 10 procent av riskvägda
            tillgångar 2013 och 12 procent 2015. Vänsterpartiet välkomnar
            regeringens förslag, men vi menar att kapitaltäckningskraven bör
            uppgå till ca 20 procent av de riskvägda tillgångarna.
          </p>
          <p xml:id="i-E5Yp664FS2o8dCPdMRZRrf">
            Den senaste finanskrisen kan tjäna som illustrativt exempel.
            IMF har uppskattat att kreditförlusterna för de amerikanska bankerna
            uppgick till ca 7 procent av riskvägda tillgångar mellan 2007
            och 2010. Bankerna måste alltså först vara i en sådan position
            att de kan absorbera kreditförluster i den storleksordningen.
            Betänk sedan hur mycket eget kapital som bankerna behöver under
            en finanskris efter det att det finansiella systemet drabbats
            av stora kreditförluster. Det kan ligga på omkring 8 procent av
            de riskvägda tillgångarna, vilket var vad de fyra största amerikanska
            bankerna tyckte att de behövde i början av 2010 för att åtnjuta
            marknadens förtroende. Då är vi uppe i ett erforderligt kapital
            på 15 procent. Därutöver kan det behövas en säkerhetsbuffert på
            omkring 5 procent eftersom kapitalkraven är ställda mot de riskvägda
            tillgångarna, och att beräkna och bedöma riskvikter är mycket
            osäkert. Sammantaget implicerar detta kapitaltäckningskrav på
            i storleksordningen 20 procent, vilket också är den nivå som föreslås
            i en rapport från Bank of England. 6
          </p>
          <p xml:id="i-31v7fP67R4gGHpeyM3uNrD">
            Vi föreslår också att kapitaltäckningskraven görs progressiva,
            dvs. ju större bank, desto högre kapitaltäckningskrav. På så sätt
            skulle bankerna ges ekonomiska incitament att inte bli too big
            to fail. Baserat på ovanstående analys föreslår vi att regeringen
            återkommer till riksdagen med förslag på progressiva kapitaltäckningskrav
            i intervallet 1822 procent av de riskvägda tillgångarna. Detta
            bör riksdagen som sin mening ge regeringen till känna.
          </p>
          <head xml:id="i-SGaQpPpyRm6hgwgd8pWzBZ" type="h1">
            6 Handeln med derivatinstrument
          </head>
          <p xml:id="i-MoJ2aRaPWAkt1hZaiiH2FV">
            Under de senaste decennierna har det skett en betydande utveckling
            vad gäller nya finansiella instrument. Parallellt med denna utveckling
            har handeln med dessa nya instrument ökat mycket kraftigt. Som
            exempel kan nämnas att den utestående volymen på kreditderivatmarknaden
            en av de mer omtalade nya produkterna uppgick till nära 12 000
            miljarder US dollar under 2005. Detta kan jämföras med storleken
            på det samlade värdet på världens samtliga aktiemarknader, som
            vid denna tidpunkt uppgick till cirka 40 000 miljarder US-dollar.
            7 En annan tendens på de finansiella marknaderna under de senaste
            åren är s.k. värdepapperisering, vilket bl.a. innebär att olika
            typer av värdepapper sammanförs och paketeras om till nya finansiella
            instrument, s.k. strukturerade produkter. Dessa värdepapper är
            ytterst sammansatta och därmed svåra att bedöma risken i.
          </p>
          <p xml:id="i-BCD4G6jKCg58duJiitFarc">
            Ett problem med denna handel, som blev väldigt påtaglig i samband
            med finanskrisen, är att merparten av handeln med såväl derivatinstrument
            som strukturerade produkter inte sker på vanliga marknadsplatser,
            utan skräddarsys till olika större placerare, dvs. handel sker
            över disk, over the counter (OTC). Efter Lehman Brothers-konkursen
            kollapsade värdet på de flesta av dessa instrument, eftersom de
            ofta hade de s.k. subprime-lånen som underliggande tillgång. Detta
            medförde en total förtroendekris på de finansiella marknaderna
            eftersom marknadens aktörer inte visste vilka institut som satt
            på vilka värdepapper. Bland annat mot denna bakgrund lade Europeiska
            kommissionen i oktober 2011 ett förslag till förordning om marknader
            för finansiella instrument 8 . Förslaget innebär bl.a. att all
            organiserad handel med derivatinstrument ska ske på reglerade
            handelsplatser. Förslaget är när detta skrivs (augusti 2012) fortfarande
            föremål för förhandlingar i rådet och i Europaparlamentet.
          </p>
          <p xml:id="i-VqGKj7XGzC354BFRRjD85F">
            Även om Vänsterpartiet välkomnar förslaget menar vi att regleringen
            på detta område bör vara striktare än vad kommissionens föreslår.
            Kommissionens förslag innebär nämligen dessvärre att många derivattransaktioner
            faller utanför definitionen av organiserad handel, vilket medför
            att denna handel även fortsättningsvis kan ske över disk. Vänsterpartiet
            menar att regeringen ska verka för att all handel med olika derivatinstrument
            sker på reglerade handelsplatser. 9 Detta bör riksdagen som sin
            mening ge regeringen till känna.
          </p>
          <head xml:id="i-4Y46ZGyMWhaH8KMHQnGpfb" type="h1">
            7 Stödlagen och Stabilitetsfonden
          </head>
          <p xml:id="i-EbBVzrePig9eizxnL5m439">
            Merparten av arbetet med ny finansiell reglering sker inom ramen
            för EU. Den främsta nya, rent inhemska, reglering som tillkommit
            efter finanskrisen är lagen (2008:814) om statligt stöd till kreditinstitut
            (stödlagen). I denna lag regleras formerna för den implicita bankgarantin.
            Enligt förarbetena (prop. 2008/09:61 Stabilitetsstärkande åtgärder
            för det svenska finansiella systemet) ska stödet användas för
            att motverka systemrisker. Stödet ska alltså endast få användas
            om ett kreditinstituts problem får konsekvenser på det finansiella
            systemets funktionsförmåga.
          </p>
          <p xml:id="i-ALkrroJkrvahxhdYiU8xBH">
            Det statliga stödet till kreditinstitut ska finansieras via en
            stabilitetsfond som skapats för detta ändamål. I ovannämnda proposition
            anges att stödåtgärderna ska finansieras av instituten själva,
            på andra håll i propositionen sägs det att instituten huvudsakligen
            ska svara för finansieringen. De institut som omfattas av lagen
            ålades därför att betala en årlig avgift till fonden. Målet är
            att fonden ska uppgå till i genomsnitt 2,5 procent av BNP år 2023.
            När Stabilitetsfonden startades tillförde staten 15 miljarder
            kronor som ett startkapital. Regeringen anger att målet med Stabilitetsfonden
            är att den ska kunna täcka de sammanlagda kostnaderna i händelse
            av en betydande bankkris.
          </p>
          <p xml:id="i-Ho4gq7Q8Vg3YBJH2sYHbF4">
            Stabilitetsfondens utformning har flera brister. För det första
            är den förmodligen för liten. De statliga utgifterna i samband
            med den svenska bankkrisen i början av 1990-talet uppgick exempelvis
            till mellan 3 och 4 procent av BNP. Därtill kan det vara vanskligt
            att koppla storleken på Stabilitetsfonden till BNP eftersom finanssektorns
            sammanlagda storlek i förhållande till BNP inte har visat sig
            vara stabil över tiden. Tvärtom har ju finanssektorn expanderat
            kraftigt i förhållande till BNP under de senaste 10 åren. Riksrevisionen
            har i en nyligen publicerad rapport 10 gjort ett räkneexempel
            som visar att om man efter 1990-talskrisen hade skapat en Stabilitetsfond
            som år 2000 hade haft en behållning på 2,5 procent av BNP, så
            skulle detta ha motsvarat 1,2 procent av banksektorns tillgångar.
            Med en konstant relation till BNP skulle värdet av en sådan fond
            i förhållande till bankernas tillgångar ha sjunkit till 0,8 procent
            år 2010. Vänsterpartiet föreslår därför att målnivån för Stabilitetsfondens
            behållning ska relatera till bankernas tillgångar och att regeringen
            får i uppdrag att utreda hur en sådan målnivå kan formuleras.
            Detta bör riksdagen som sin mening ge regeringen till känna.
          </p>
          <p xml:id="i-HyACrR4jbbcTxHkvchQcmC">
            För det andra är stabilitetsavgiftens utformning problematisk.
            Avgiften uppgår till 0,036 procent av avgiftsunderlaget som i
            sin tur baseras på balansräkningen. I förarbetena till stödlagen
            anförs att det, av incitaments- och rättviseskäl, är angeläget
            att avgiften för varje kreditinstitut reflekterar sannolikheten
            för att institutet kommer att fallera. I propositionen om stabilitetsavgift
            (prop. 2009/10:30) anför regeringen att man inför 2011 avser att
            återkomma med förslag om en ny avgiftskonstruktion och att man
            bl.a. ser över frågan om en riskdifferentierad avgift. Detta har
            regeringen emellertid ännu inte gjort. Vänsterpartiet menar att
            det kan finnas anledning med differentierade avgifter som tar
            fasta på risken för konkurs. Men vi menar att det är av än större
            vikt att differentiera stabilitetsavgiften utifrån institutens
            systemhotande egenskaper. Detta eftersom medel ur Stabilitetsfonden
            endast får användas för systemhotande risker. Vi föreslår därför
            att regeringen får i uppdrag att återkomma till riksdagen med
            förslag till en riskdifferentierad stabilitetsavgift som reflekterar
            institutens systemhotande egenskaper. Detta bör riksdagen som
            sin mening ge regeringen till känna.
          </p>
          <head xml:id="i-Tj1k1kN2rqA3ePagD6Pmbb" type="h1">
            8 Bolånen
          </head>
          <p xml:id="i-SyJGP2BtNNAxA5CUZoVcgL">
            År 2011 gjorde de fyra storbankerna en vinst på 79 miljarder
            kronor, vilket var en ökning med ca 15 procent jämfört med 2010.
            11 En stor del av vinstuppgången har sin grund i bankernas ökade
            marginaler på bolånen. Enligt statistik från Riksbanken ökade
            bankerna och bolåneinstituten sina bolånemarginaler med hela 166
            procent från slutet av oktober 2010 fram till början av februari
            2012. Enligt Finansinspektionen uppgick nettomarginalen för ett
            nyutgivet bolån med tremånaders räntebindningstid under det andra
            kvartalet 2012 till 0,46 procentenheter, vilket är den högsta
            nivån sedan 2002 då Finansinspektionens beräkningar började. 12
          </p>
          <p xml:id="i-FVrHAoZoW7CUoSeWZ4ZQEu">
            För de svenska hushållen är de dyra bolånen mycket kännbara.
            För en bolånekund med ett lån på 1,5 miljoner kronor motsvarar
            en nettomarginal på 0,46 procentenheter en kostnad på 6 900 kronor
            per år. Bolånekunderna är idag helt utlämnade till den godtyckligt
            satta räntenivå som bankerna vill ha för att upprätthålla sina
            höga vinster. Kunderna måste få större makt över sina boräntor.
            För att åstadkomma detta föreslår vi följande åtgärder:
          </p>
          <list style="ul">
            <item xml:id="i-MJceFyhVyhGK6LT2skcvsB">
              Bankerna ska genom föreskrifter åläggas att erbjuda kunderna
              ett låneavtal som utgår från reporäntan. Reporäntan ska utgöra
              ett golv för bankens och kundens förhandling. Därefter ska eventuella
              påslag redovisas var för sig. I avtalet ska kunden kunna se bankens
              upplåningskostnad och det påslag som motsvarar vinsten. Kunden
              kan då se vad lånet kommer att kosta och varför, och kan lättare
              ifrågasätta bankernas påslag och därmed pressa ned sina bolånekostnader.
            </item>
            <item xml:id="i-Gqp43LEgb3843KsVkvJ1YQ">
              Banken ska vid anmodan från kund redovisa vilka avtal som banken
              gjort under den senaste månaden avseende den rörliga 3-månaders
              räntan.
            </item>
            <item xml:id="i-GxTwBQMDyz36MPPRsmUKRu">
              Bankerna ska explicit redovisa sina finansieringskostnader och
              kvartalsvis redovisa sina bolånemarginaler för Finansinspektionen.
            </item>
            <item xml:id="i-6r5Do3rB8sBjX9xiyHXmPW">
              Finansinspektionen bör få i uppdrag att se över hur kostnaderna
              för att lösa ut ett lån i förtid kan minskas. Vi menar att bankernas
              nuvarande höga avgifter är orimliga.
            </item>
            <item xml:id="i-ozNyji7WM4cz7mBWEo6N6">
              Rabatter på bolån ska inte få tas bort utan att kunden meddelas
              i god tid. Detta ger möjligheter för en ny förhandling som kan
              förlänga rabatten och därmed pressa lånekostnaderna.
            </item>
          </list>
          <p xml:id="i-2H6NMriCs5GWzyfAkrVYso">
            De förslag som ovan anförs i syfte att öka bolånekundernas makt
            vad gäller bolånen bör regeringen genomföra. Detta bör riksdagen
            som sin mening ge regeringen till känna.
          </p>
          <head xml:id="i-DSnHtTHynx2ezptqHMvH6q" type="h1">
            9 Stärk det statliga ägandet
          </head>
          <p xml:id="i-T8zaXDtmhg2duG5KodB8Xk">
            För att öka konkurrensen och garantera kreditförsörjningen bör
            det statliga ägandet av banker och finansiell infrastruktur öka.
            Vänsterpartiet vill därför att statens ägande i Nordea utökas
            och att SBAB får ett särskilt uppdrag att tillgodose sociala företags
            behov. Vidare bör SBAB utvidga sin verksamhet genom att öppna
            lokala bankkontor. Därtill vill vi undersöka förutsättningarna
            för en ny statlig investeringsbank.
          </p>
          <p xml:id="i-TFqSCLoaEeYS2LzrekvcPY">
            Vad som ovan anförs om att utöka statens ägande i Nordea, låta
            SBAB utvidga sin verksamhet genom att öppna lokala bankkontor,
            samt undersöka förutsättningarna för en ny statlig investeringsbank
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-AceA7GHu8d62XNBXMcJDXT">
              Ulla Andersson (V)
            </item>
            <item xml:id="i-Eeu5ayTQoWM8LuLZWFn4mN">
              Josefin Brink (V)
            </item>
            <item xml:id="i-H82PceKWQpBg41dw58eTW2">
              Rossana Dinamarca (V)
            </item>
            <item xml:id="i-WMYzPKWi3AZbud8X6sNzZS">
              Christina Höj Larsen (V)
            </item>
            <item xml:id="i-7ffpaXTBom27EiGMChU9Z7">
              Wiwi-Anne Johansson (V)
            </item>
            <item xml:id="i-NZ8QgmjTxEJ9j8R213Lvg">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
