<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-NU-00369">
  <teiHeader>
    <fileDesc>
      <titleStmt>
        <title>Energi för Västmanland</title>
        <author corresp="i-BUsYTbnmyQrtHXSA2gEp9T">av Torsten Lindström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energi för Västmanland</title>
          <idno type="rdwebb">GT02N369</idno>
          <rs type="number">N369</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GT02N369/text</ref>
          <ref type="dokument_url_html">http://data.riksdagen.se/dokument/GT02N369</ref>
          <ref type="dokumentstatus_url_xml">http://data.riksdagen.se/dokumentstatus/GT02N369</ref>
          <ref type="doc">http://data.riksdagen.se/fil/C4F144AD-7DDD-4E3B-A724-CB4E3A3D2724</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A2swpiVLbcwCURyn6iRyUP" type="signed"/>
        <correspContext corresp="i-A2swpiVLbcwCURyn6iRyUP">
          <note type="signatory" corresp="i-BUsYTbnmyQrtHXSA2gEp9T"/>
        </correspContext>
        <correspAction type="submission" xml:id="i-FqhVsymeyAVyp5TJXvSezu">
          <date when="2005-10-05"/>
        </correspAction>
        <correspAction type="dismissal" xml:id="i-LvQ5CHTA6KTSChhnrxaojZ">
          <date when="2005-10-13"/>
        </correspAction>
        <correspAction type="referral" xml:id="i-DMcfCEBFiEJoqcvzwMviob">
          <date when="2005-10-13"/>
        </correspAction>
        <correspAction type="assigned" xml:id="i-PeATuw5o7iYbeBjh181XcJ"/>
        <correspContext corresp="i-PeATuw5o7iYbeBjh181XcJ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_N_369/mot_200506_N_369-0001.pdf"/>
      <div type="motHeader" xml:id="i-YYLpbP933rRPj3ctCBRioy">
        <div type="motTitle" xml:id="i-WYcn8uh29kKtENTpysC983"/>
        <div type="motSubmissionInfo" xml:id="i-7Y29PC9QLEzr45QXw4aoJq"/>
      </div>
      <div type="motBody">
        <div>
          <p>2005/06 mnr: N369 pnr: kd815</p>
          <p>Motion till riksdagen 2005/06:N369</p>
          <p>av Torsten Lindström (kd)</p>
          <p>Energi för Västmanland</p>
          <p>Förslag till riksdagsbeslut</p>
          <p>Riksdagen tillkännager för regeringen som sin mening vad som i motionen anförs om en långsiktig energipolitik för tillväxt.</p>
          <p>Motivering</p>
          <p>Tillväxtfrågorna har nu funnits överst på den politiska agendan under lång tid, men några slutsatser på energiområdet har inte dragits. I jämförelse med Finland som haft en stark koppling mellan energipolitik och tillväxtklimat ligger Sverige långt efter. Det är helt uppenbart att om det finns långsiktiga och stabila villkor för investeringar i elproduktion, ja då kommer också dessa att göras, vilket minskar risken för elbrist och elprisstegringar. Därmed minskar också den osäkerhet den elintensiva industrin känner gällande investeringar. Det är denna koppling som nu måste föras in i energidebatten. En förutsättning för den svenska välfärden är en konkurrenskraftig industri. — Tillväxt ger sysselsättning och finansierar indirekt våra gemensamma åtaganden, exempelvis inom skolan, omsorgerna och sjukvården. För industrin är energitillgång och elkraft viktiga faktorer när det gäller konkurrenskraft. Flera av Sveriges mest betydande industrier har ett stort behov av elkraft. De är av central betydelse för den ekonomiska och sociala utvecklingen. Historiska jämförelser visar att en procents ökning av energikonsumtionen ger en tillväxtökning med en procent. Det moderna samhället är beroende av en effektiv och säker tillgång till elkraft och beroendet ökar stadigt. Informationsteknologins intåg, datoriseringen, elbaserade kommunikationssystem och automatiseringen, som kräver elleverans varje sekund, är allt viktigare för samhällets funktion och våra dagliga liv. Den svenska energipolitiken präglas av gamla låsningar. Nu behövs nytänkande då Sverige behöver en realistisk energipolitik syftande till att säkra energiförsörjningen för hushåll och industrin till rimliga priser.</p>
          <pb facs="riksdagen-motions-pdf/data/200506/mot_200506_N_369/mot_200506_N_369-0002.pdf"/>
          <p>2005/06:N369</p>
          <p>För många av de viktigaste svenska företagen är energi en central råvara. Inte minst gäller det för den svenska basindustrin. I Sverige är nästan 300 000 personer anställda direkt och indirekt i basindustrin och en fjärdedel av Sveriges samlade exportintäkter kommer från basindustrin. Industriutvecklingen är av stor betydelse för hela Sverige — inte minst handlar det om glesbygd och små orter där industrin står för en stor andel av jobben. Men ska man fortsättningsvis ha framtidstro i dessa regioner, en framtidstro som leder till nyinvesteringar och utveckling krävs energitillförsel till konkurrenskraftiga priser. I Västmanlands län är basindustrin av stor betydelse för den regionala utvecklingen. Företag som Kanthal och Fagersta Stainless bidrar med arbetstillfällen och till skatteinkomster som gör att välfärden kan försvaras och byggas ut. Utan dessa företag kommer skatteintäkterna att minska vilket slår hårt på trygghet och välfärd. Höjningar av elpriset kan leda till att produktionen i Sverige måste stängas ned. Ett exempel är aluminiumtillverkaren Kubal i Sundsvall som på grund av beräknade ökade elkostnader tvingats ta beslut om investeringsstopp som förberedelse för en total stängning senast år 2007. Säkerligen pågår motsvarande räkneövningar på många av våra elintensiva företag. Internationellt sett är den svenska basindustrin mycket energieffektiv och det är därmed viktigt för den globala miljön att ge basindustrin goda förutsättningar att fortsätta investera i Sverige. Det är inte bara den elintensiva industrin som är i stort behov av en trygg och säker energiförsörjning. Vi vet också att en ekonomi som växer behöver mer elkraft och att ju mer avancerad teknik som ett samhälle förfogar över ju viktigare blir energiförsörjningen. I ett samhälle där såväl sjukhus som banker och myndigheter är teknikberoende i sin dagliga verksamhet är en stabil tillgång till energi avgörande. Riksdagen bör samla sig kring en långsiktig energipolitik som ger förutsättningar för framtida tillväxt och välfärd. Därför bör riksdagen lägga fast att investeringar i nödvändig elproduktion måste underlättas, att konkurrenssnedvridande  produktionsskatter på el avvecklas och att långsiktiga stabila villkor ges för den svenska energiproduktionen.</p>
          <p>Stockholm den 27 september 2005</p>
          <p>Torsten Lindström (kd)</p>
        </div>
      </div>
    </body>
  </text>
</TEI>
