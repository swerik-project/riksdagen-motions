<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00602">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__602/mot_1961__ak__602-001.pdf"/>
      <fw xml:id="i-PKQxHenq7QbN6pcQkD8Fvy">
        16 Motioner i Andra kammaren, nr 602 år 1961
      </fw>
      <div xml:id="i-CKrETdbJ7ixd8E9nuj84gz" type="motHeader">
        <div xml:id="i-4X9fgovAmYcRMZ5TMbAGG8" type="motTitle"/>
        <div xml:id="i-DK8Q8LNYJgMF3fi19aym4e" type="motSubmissionInfo"/>
      </div>
      <div xml:id="i-9iszo6oiY5YnLn1wKqpL7z" type="motBody">
        <div xml:id="i-B6u384YnE3D2GhHSFixZsS">
          <p xml:id="i-LiwXf2KA46rWYy7BVAYo7x">
            Nr 602
          </p>
          <p xml:id="i-HmcNHFx2aMQGerVE5b1ncX">
            Av herr Johansson i Dockered m. fl., angående den s.k. allemans-
            rätten.
          </p>
          <p xml:id="i-CqnhketCU8hXsL6KjVWvy">
            (Lika lydande med motion nr 512 i Första kammaren)
          </p>
          <p xml:id="i-DEzVXzryhJBsf624cYJfhQ">
            Kortare arbetstid, ökat bilbestånd och förbättrade kommunikationsmöj-
            ligheter i övrigt har berett allt fler och fler människor möjligheter
            till fri- luftsliv. Vårt lands storslagna natur erbjuder också
            rika möjligheter. Till detta bidrar även vår i jämförelse med
            de flesta andra länder mindre restrik- tiva s. k. allemansrätt,
            d. v. s. vår relativt obegränsade rätt att fritt ströva i markerna,
            plocka bär och svamp, bada, tälta o. s. v.
          </p>
          <p xml:id="i-EKcKbftgqKyev55PXo4vsP">
            Genom den ökade befolkningskoncentrationen till vissa orter och
            genom de ovan anförda bättre möjligheterna att komma ut i naturen
            har emeller- tid under senare år aktualiserats en rad andra problem.
            Nedskräpning i na- turen, den ökade risken för skogseldar, intrång
            på växande gröda, åverkan på stängsel, gren- och lövbrytning utan
            urskiljning m. m. är exempel på några av de avigsidor, som det
            moderna friluftslivet fört med sig. Det bästa och effektivaste
            sättet att komma till rätta med detta problem är helt säkert i
            första hand uppfostran och upplysning. Naturvården kräver respekt
            för och omvårdnad om våra naturtillgångar, och det kräves umgängesvett
            med naturen från de människors sida, som söker sig ut i skog och
            mark för att hämta krafter och förnyelse i sin ofta Jäktade och
            rastlösa dagliga tillvaro. Med den utveckling som den moderna
            samhällsutvecklingen tagit kan man inte komma ifrån att det blir
            nödvändigt för samhället att förr eller senare närmare angiva
            de normer, under vilka samhället kan säkra detta människornas
            umgänge med naturen. Det vill med andra ord säga att det ur både
            naturvårdens, markägarens och allmänhetens synpunkt vore önsk-
            värt med en närmare precisering av den s. k. allemansrätten. Såväl
            i England som i Norge liksom i en rad andra länder har man kom-
            mit betydligt längre på detta område än i vårt land. Detta har
            vidare kunnat ske utan att allmänhetens möjligheter till friluftsliv
            kan sägas ha begrän- sats. I Norge fastställde man 1957 i en friluftslag
            friluftsfolkets skyldigheter och rättigheter. Man skiljer där
            mellan in- och utmark. Som inmark räknas bl. a. tomt, brukad jord,
            skogsplantering eller annan mark där ägaren vållas intrång genom
            allmänhetens färdsel. I utmark har alla rätt att färdas till
          </p>
          <pb facs="riksdagen-motions-pdf/data/1961/mot_1961__ak__602/mot_1961__ak__602-002.pdf"/>
          <fw xml:id="i-UYbHEjCkmG6v5iW89jiLoU">
            Motioner i Andra kammaren, nr 602 år 1961 17
          </fw>
          <p xml:id="i-BRXawEQDrpUA4cEo3hVGmD">
            fots hela året, om det sker med hänsyn och tillbörlig varsamhet.
            Inmark får beträdas, då den är frusen eller snöbelagd, dock ej
            under vissa tider. Lagen ger rätt till bad och båtfart. Tältning
            tillåtes på utmark, dock ej i ungskog eller på skogsföryngringsplats
            eller närmare boning än 150 m eller två dygn utan ägarens tillstånd.
            Skadegörelse kan beivras. Stängsel till hinder för friluftslivet
            får icke uppsättas om de inte är nödvändiga för markägaren 0.
            sS. V. Den norska lagstiftningen synes oss vara ett exempel på
            hur man genom en mera preciserad allemansrätt kunnat skydda naturvärdena
            från skadlig misshushållning samtidigt som man i allt väsentligt
            tillgodosett allmän- hetens berättigade krav på möjligheter till
            ett stärkande friluftsliv. Inte minst med hänsyn till den för
            varje år alltmer tilltagande turisttrafiken mellan i första hand
            de nordiska länderna och till önskemålen om en så långt möjligt
            samnordisk lagstiftning anser vi det därför önskvärt att man genom
            en utredning prövar möjligheterna till en något mera preciserad
            ut- formning av allemansrätten t. ex. i enlighet med den norska
            lagstiftningen. En sådan utredning bör då lämpligen pröva även
            hur samhället i andra for- mer, t. ex. genom planerade åtgärder,
            kan tillgodose allmänhetens behov av friluftsområden genom ökade
            möjligheter att för friluftsliv utnyttja kronan tillhöriga markområden.
            Med stöd av vad ovan anförts hemställes, att riksdagen i skrivelse
            till Kungl. Maj:t hemställer om tillsättande av en utredning i
            syfte att samordna de syn- punkter och föreskrifter, som främst
            i de nordiska länderna är rådande på den s. k. allemansrättens
            område, med våra naturvårdssynpunkter och vår rättsuppfattning.
          </p>
          <p xml:id="i-SKF4pihVpPzXNwxp2QHxs1" type="date">
            Stockholm den 26 januari 1961
          </p>
          <div xml:id="i-2HvNtUdBv95xvJRetjTUvX" type="signatureBlock">
            <p who="unknown" type="signature">
              Robert Johansson
            </p>
          </div>
          <p xml:id="i-NFgB8SxxxXrVc66yztkwfr">
            i Dockered Jan-Ivan Nilsson Lennart Mattsson Fritz Börjesson
            i Tvärålund i Glömminge Johannes Antonsson Karl Björkänge Gunnar
            Larsson
          </p>
          <p xml:id="i-RdkZLZfrRb3H3A8EYSs7Nx">
            i Luttra
          </p>
        </div>
      </div>
    </body>
  </text>
</TEI>
