<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00320">
  <teiHeader>
    <fileDesc>
      <titleStmt>
        <title>Narkotikaupplysning</title>
        <author corresp="i-UnkrZ3NAvoWXY6Krxbkudq">av Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Narkotikaupplysning</title>
          <idno type="rdwebb">GV02Ub320</idno>
          <rs type="number">Ub320</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub320/text</ref>
          <ref type="dokument_url_html">http://data.riksdagen.se/dokument/GV02Ub320</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub320</ref>
          <ref type="doc">http://data.riksdagen.se/fil/1F55AF17-D103-4947-952B-31E066921F5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KuZHXjYAs3yEpJ6LKvXMiH" type="signed"/>
        <correspContext corresp="i-KuZHXjYAs3yEpJ6LKvXMiH">
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction type="referral" xml:id="i-FiSLSy3ojeYwX6GKSPNBHC">
          <date when="2007-10-16"/>
        </correspAction>
        <correspAction type="dismissal" xml:id="i-YTm3RU7mdxni1KdSEfXkcg">
          <date when="2007-10-16"/>
        </correspAction>
        <correspAction type="numbering" xml:id="i-Jpts6dQFsV5qMRjjSQ7FC">
          <date when="2007-10-05"/>
        </correspAction>
        <correspAction type="submission" xml:id="i-8TJLVvCAo9eaNJoBAcgMNu">
          <date when="2007-10-03"/>
        </correspAction>
        <correspAction type="transfer" xml:id="i-HuSCDVanPuxGERgx2xHyUa">
          <date when="2007-10-03"/>
        </correspAction>
        <correspAction type="assigned" xml:id="i-Q7N66DjfXvxiEGo9sULqE2"/>
        <correspContext corresp="i-Q7N66DjfXvxiEGo9sULqE2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FkKMLBeQyJJ3zJmJvLEVrT">
            Förslag till riksdagsbeslut
          </head>
          <p xml:id="i-KTdNMMk74GS6KTWoo417a1">
            Riksdagen tillkännager för regeringen som sin mening vad som
            anförs i motionen om en effektivare narkotikaupplysning i skolan.
          </p>
        </div>
        <div type="motContent">
          <head type="h1" xml:id="i-NitixDFtgFYTWdhuNE5BqT">
            Motivering
          </head>
          <p xml:id="i-8UxB2WHTZR5rrALsfcysw3">
            Narkotikan blir ett allt större samhälleligt gissel. Inte minst
            bland ungdomar tyder en del på att det har skett, och fortsätter
            att ske, betydande förändringar i attityderna till narkotika.
            Narkotika ses i allt högre grad som ett acceptabelt alternativ
            till alkohol. Det är tendenser som inger mycket stark oro. Samhällets
            avståndstagande från narkotika måste vara kompromisslöst.
          </p>
          <p xml:id="i-RY55AzitgrBsaKbSitA3Xm">
            I kampen mot narkotikan är det naturligtvis viktigt att sätta
            in åtgärder för att begränsa tillgången. För det fordras bland
            annat god tillgång på poliser och ett rättsväsende som kan agera
            snabbt och kraftfullt. I dessa avseenden lämnade den tidigare
            socialdemokratiska regeringens politik en hel del övrigt att önska.
            Nu ser vi, glädjande nog, att den nya regeringen har lagt om kursen.
          </p>
          <p xml:id="i-uUkXxFnVwj68Wpg8mDiFY">
            Men det krävs också insatser för att strypa efterfrågan. I det
            arbetet intar skolorna med sin information och upplysning en nyckelroll.
            På den punkten finns det också uppenbart utrymme för förbättringar.
            Allt fler ungdomar reser runt i Europa och övriga delar av världen
            och stöter där på en annan inställning till narkotika. Undersökningar
            visar att tilltron till auktoriteter sjunker och att viljan att
            ifrågasätta i motsvarande grad ökar.
          </p>
          <p xml:id="i-9X9q1GECfqEt4SKBiw16rV">
            Enligt mitt förmenande måste detta leda till att upplysningen
            kring droger i allmänhet och narkotika i synnerhet förändras i
            syfte att vinna ökad effektivitet. Visst bedrivs idag på åtskilliga
            skolor ett modernt och framgångsrikt arbete med att förebygga
            att unga människor hamnar i narkotikaträsket. Men det finns också
            kritik mot att upplysningen på sina håll är för gammalmodig och
            inte anpassad till den verklighet som många av dagens ungdomar
            upplever. Det ger dåliga förutsättningar för att förändra attityder.
          </p>
          <p xml:id="i-W5ndHbdqL7WNvYXdTecXh6">
            Alla synpunkter på att informationen behöver förbättras måste
            tas på allvar. En effektiv upplysningsverksamhet i skolan är mycket
            viktig. Om vi inte lyckas med att förändra ungdomars attityder
            tappar den samlade kampen mot narkotikan i kraft. Hela den i grunden
            mycket framgångsrika svenska restriktiva narkotikapolitiken riskerar
            att undermineras. Det får inte ske.
          </p>
        </div>
        <div type="motSignatures">
          <list>
            <item xml:id="i-PAkk6U1TkpedM2AMPM6u55">
              Tobias Krantz (fp)
            </item>
          </list>
        </div>
      </div>
    </body>
  </text>
</TEI>
