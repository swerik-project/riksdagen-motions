<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-01584">
  <teiHeader>
    <fileDesc>
      <titleStmt>
        <title>Förstelärare med ansvar för demokratiuppdraget</title>
        <author corresp="i-W6qubQj7ibksjmhPM9z5pb">av Magda Rasmusson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1584 av Magda Rasmusson (MP)</title>
          <idno type="rdwebb">H3021584</idno>
          <rs type="number">1584</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3021584/text</ref>
          <ref type="dokument_url_html">http://data.riksdagen.se/dokument/H3021584</ref>
          <ref type="dokumentstatus_url_xml">http://data.riksdagen.se/dokumentstatus/H3021584</ref>
          <ref type="docx">http://data.riksdagen.se/fil/4FCF0586-1144-4571-B773-246ED7A93F39</ref>
          <ref type="pdf">http://data.riksdagen.se/fil/85564C9F-A8DA-4834-AADA-01B3A3A9F5DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W6qubQj7ibksjmhPM9z5pb</idno>
            <name>Magda Rasmusson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AKF6K3D4UxRPY4J332ocv9" type="signed"/>
        <correspContext corresp="i-AKF6K3D4UxRPY4J332ocv9">
          <note type="signatory" corresp="i-W6qubQj7ibksjmhPM9z5pb"/>
        </correspContext>
        <correspAction xml:id="i-B7VCZPpczrSFyppeW9rxZo" type="submitted">
          <date when="2015-10-05"/>
          <time when="16:04:27"/>
        </correspAction>
        <correspAction xml:id="i-UaiqwsX3RfaQkmbPF5bvYh" type="referred">
          <date when="2015-10-13"/>
        </correspAction>
        <correspAction xml:id="i-5WGHipiQxZvFHxZoUsuXZv" type="assigned">
          <date when="2016-09-06"/>
          <time when="16:58:00"/>
        </correspAction>
        <correspContext corresp="i-5WGHipiQxZvFHxZoUsuXZv">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Fv1hdTmD7xZCpV73NrfzwS" type="behandlas_i"/>
        <correspContext corresp="i-Fv1hdTmD7xZCpV73NrfzwS">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HxZea7ggSWip6JbbWZRA5N" type="motHeader">
        <div xml:id="i-UZEQxmmM8BVk9C1W9tELLq" type="motTitle">
          Motion till riksdagen 2015/16:1584 av Magda Rasmusson (MP) Förstelärare
          med ansvar för demokratiuppdraget
        </div>
      </div>
      <div xml:id="i-HVqwZ7VchEkUgx87b8MEkf" type="motBody">
        <div xml:id="i-Wm1MXVCtTPw4XyccN5seQt" type="motProposal" subtype="förslag">
          <head xml:id="i-WrWFGSDBjBXVRc1DJkbkuG">
            Förslag till riksdagsbeslut
          </head>
          <list xml:id="i-6juuY31QPmskNRY25YaVZf" style="ol">
            <item xml:id="i-HwAYyLEEF6KviLvM2xJz4s">
              Riksdagen ställer sig bakom det som anförs i motionen om att
              inrätta förstelärare med ansvar för skolans demokratiuppdrag med
              särskilt fokus på normkritiska värden och tillkännager detta för
              regeringen.
            </item>
            <item xml:id="i-3a3TENP1Kerd6coMNjxtqG">
              Riksdagen ställer sig bakom det som anförs i motionen om att
              försteläraruppdraget med ansvar för skolans demokratiuppdrag omfattas
              av dagens statliga finansiering av förstelärare och tillkännager
              detta för regeringen.
            </item>
          </list>
        </div>
        <div xml:id="i-DviuKEu8QHJCBFT4jyUiWR" type="motContent">
          <head xml:id="i-4G178bKC1B8apHDMXfNxTj" type="h1">
            Motivering
          </head>
          <p xml:id="i-JLumNGYoJXaHe7GabA2eSa">
            Den svenska skolan har inte bara ett kunskapsuppdrag, den har
            också ett uppdrag att förmedla värderingar, ett så kallat demokratiuppdrag.
            Detta tvådelade uppdrag är något som förstärktes i den nya svenska
            skollagen. Demokratiuppdraget innebär att skolan ska vara bärare
            av värderingar och förmedla viktiga grundpelare för ett demokratiskt
            samhälle. För att en sådan uppgift ska ha legitimitet och förverkligas,
            måste vi också göra tydliga satsningar på det.
          </p>
          <p xml:id="i-XjrvdLxWKkJY816iHeRQ8v">
            En effektiv åtgärd är att inkorporera det i system som redan
            finns. En ny reform som skulle vara passande att utveckla för
            detta ändamål är försteläraruppdraget. Idag är det enda tydliga
            direktivet för vad förstelärarna ska göra att de ska fokusera
            på undervisning och uppgifter som har med undervisning att göra,
            resten är upp till huvudmannen. Detta gör systemet något godtyckligt.
            För att demokratiuppdraget ska uppnås behövs riktlinjer. Därför
            föreslår vi att regeringen ser över ett inrättande av förstelärare
            med tydligt ansvar för skolans demokratiuppdrag, med särskilt
            fokus på normkritiska värden.
          </p>
          <p xml:id="i-CsvFzFEghDhuWKAhXAisAE">
            Sverige är ett land där det är svårare att leva om du exempelvis
            är afrosvensk, kvinna, muslim, homosexuell, rullstolsburen, same,
            transperson eller rom, än om du är normperson. Det är ovärdigt
            ett modernt samhälle och det är ovärdigt en demokrati. Politiskt
            går det att göra mycket på dessa områden, men skolan är ett av
            de viktigaste verktygen vi har för att uppnå ett samhälle fritt
            från diskriminering, trakasserier, hatbrott och stereotypiseringar.
            Grunden för att nå dit är medborgarnas värdegrund och vi behöver
            sätta den väldigt tydligt och väldigt tidigt för att förändra
            samhället på djupet. När alla i Sverige har skolplikt är det också
            viktigt att vi tar ansvar för att skolan är en trygg plats för
            alla unga, där alla kan komma som de är och utvecklas till sin
            fulla potential, oavsett vilken identitet en har. Vi måste säkerställa
            att inte en enda skola förmedlar värderingar som direkt eller
            indirekt leder till diskriminering och stigmatisering.
          </p>
          <p xml:id="i-Btt3gPHjrv98H26UtpscPu">
            En förstelärare med ansvar för skolans demokratiuppdrag med särskilt
            fokus på normkritik skulle ansvara för att se över vilka normer
            som förmedlas i verksamheten, och bedriva ett normkritiskt utvecklingsarbete
            på skolan. Det kan handla om vilka slags familjer det pratas om
            i undervisning och vilka kön som erkänns. Det kan handla om hur
            en undervisar i religion och vilken utgångspunkt en har på sexualkunskapen.
            Det är också centralt hur skolan upptäcker, ser på och hanterar
            olika former av mobbning, trakasserier och konflikter. Utgångspunkten
            i normkritik är att ifrågasätta varför samhället ser en del personer
            och grupper som ”annorlunda” och vilken makt det ger till personer
            som aldrig behöver bli ifrågasatta. Normkritik är ett erkänt och
            välanvänt förhållningssätt av både vetenskapen och civilsamhället
            och nu behöver politiken vara lika aktuell.
          </p>
          <p xml:id="i-9huAJxuxypdFbHmZ6TnZ41">
            Många röster har länge höjts för en mer normkritisk skola, inte
            minst av svenska elevorganisationer och barnrättsorganisationer.
            Olika åtgärder har föreslagits och en av dessa har varit att införa
            normkritik som del i lärarutbildningen. Men det är inte bara en
            fråga om lärarnas kompetensnivå, det är också en fråga om lärarnas
            förutsättningar att kunna göra ett bra jobb. Med en till typ av
            försteläraruppdrag skapas extra resurser att arbeta med värderingsarbetet
            på skolan. Någon blir formellt ansvarig istället för att alla
            lärare informellt har det på sitt bord utöver ämnesundervisning,
            examinationer och utvecklingssamtal. Om en lärare med intresse
            och särskild fortbildning inom området får möjlighet att driva
            utvecklingen på skolan och arbeta med uppföljning och stöttande
            av andra lärare, kommer demokratiarbetet få högre kvalitet.
          </p>
          <p xml:id="i-XQtMFGf9p8na5Ju2k9GCfu">
            Det är ett fundament i vårt samhälle att alla ska ha möjlighet
            att leva sitt liv på samma villkor. Säkerställer vi normkritikens
            närvaro i skolan har vi kommit långt för att uppnå den förutsättningen.
          </p>
        </div>
        <div xml:id="i-UwK54oc8tgr4yK726bu96w" type="signatureBlock">
          <list xml:id="i-C53eyXCvHr4q17LYVaNT92">
            <item xml:id="i-JyRMvwycoWdpgnEaWoox4x" who="i-W6qubQj7ibksjmhPM9z5pb" type="signature">
              Magda Rasmusson (MP)
            </item>
          </list>
        </div>
      </div>
    </body>
  </text>
</TEI>
