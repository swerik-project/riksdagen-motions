<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__149/mot_1934__ak__149-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 149. 3
          </p>
          <p>
            Nr 149.
          </p>
          <p>
            Av herr Bengtsson i Kullen, angående sådan yrund- lagsändring
            att landshövding icke må vara valbar till riksdagen.
          </p>
          <p>
            Under fjolåret motionerades om utredning och förslag rörande
            sådan ändring av grundlagen att i 35 &amp; RB. F. omförmälda förtroendeämbetsmän
            icke månde vara valbara till riksdagen. Motionärerna framhöllo,
            att dessa förtroendesysslor tillkommit för att tillförsäkra Kungl.
            Maj:t tillgång till ständig effektiv och objektiv sakkunskap,
            men att denna avsikt äventyrades i den mån sysslorna, såsom under
            de sista decennierna skett, i allt högre grad politiserades, varjämte
            förtroendeämbetsmännen genom att taga säte och stämma i riksdagen
            ställdes i ett helt annat förhållande till regeringen än grundlagen
            avsett. Därtill kommer att förtroendesysslorna i och för sig äro
            av så krävande slag, att de fordra sina innehavares fulla arbetskraft.
            På hemställan av konstitutionsutskottet, vilket för sin del fann
            berörda olägenheter av mindre vikt i jämförelse med värdet av
            att även inom riks- dagen ha tillgång till den sakkunskap, som
            förtroendeämbetsmännen repre- sentera, samt önskvärdheten av att
            icke träda valmännens fria valrätt för nära, blev emellertid motionen
            av riksdagen avslagen. Mot utskottets beslut hade avgivits en
            reservation, som efter en utförlig och sakligt stark moti- vering
            instämde i motionärernas yrkande. Det här ifrågavarande spörsmålet
            synes mig vara av så stor vikt, att jag finner det angeläget,
            att riksdagen ånyo upptager det till prövning. Visser- ligen finner
            jag ett generellt förbud för samtliga i regeringsformens 35 8
            omförmälda förtroendeämbetsmän icke påkallat. Sålunda böra ledamöter
            av regeringen under alla förhållanden undantagas från ett dylikt
            förbud. Beträffande de övriga torde det vara ofrånkomligt, att
            den dubbelställning, som följer med deras samtidiga egenskap såsom
            dels högt uppsatta ämbets- män i ledande ställning med skyldighet
            att opartiskt förvalta sitt ämbete, dels aktiva partipolitiker,
            måste väsentligt avtrubba deras auktoritet. Emel- lertid synes
            mig icke denna synpunkt vara den avgörande utan fastmera den,
            huruvida icke ledamotskapet av riksdagen medför att förtroendeäm-
            betsmännen icke hinna med att på ett behörigt sätt fylla sin egentliga
            funktion. I detta avseende torde landshövdingarna intaga en avgjord
            särställning. För generaldirektörer och andra, som ha sin egentliga
            verksamhet förlagd till Stockholm, kan det lättare tänkas, att
            riksdagsuppdraget ej skall behöva medföra något mera väsentligt
            intrång på den huvudsakliga arbetsuppgiften. För landshövdingarna
            åter, vilka bli tvungna att under riksdagen vistas utom sin verksamhetsort,
            är förhållandet annorlunda. Med en vistelse i Stockholm under
            mer än en tredjedel av året kan det icke gärna för dem
          </p>
          <pb facs="riksdagen-motions-pdf/data/1934/mot_1934__ak__149/mot_1934__ak__149-002.pdf"/>
          <p>
            4 Motioner i Andra kammaren, Nr 149.
          </p>
          <p>
            vara möjligt att behörigen sköta sitt redan förut synnerligen
            arbetstyngda ämbete, och framför allt icke att hålla den kontakt
            med sitt län, som detta ämbete ovillkorligen fordrar. Det kan
            heller icke bestridas, att inom de län, vilkas landshövdingar
            sitta i riksdagen, ett mer eller mindre dolt miss- nöje råder
            beträffande detta förhållande. För landshövdingarnas vidkom- mande
            är det slutligen också mer än för de övriga förtroendeämbetsmännen
            av högsta vikt ur auktoritetssynpunkt, att de ej engagera sig
            i de politiska striderna. Den högste styresmannens inom länet
            auktoritet får icke bli beroende av politiska ställningstaganden.
            Även om riksdagen, såsom avslaget å fjolårets motion torde utvisa,
            icke nu skulle vara benägen att biträda något generellt förbud
            för förtroende- ämbetsmännen att vara ledamöter av riksdagen,
            synes det därför angeläget att sådant förbud åtminstone utfärdas
            för landshövdingar. Med stöd av det ovan anförda får jag sålunda
            hemställa,
          </p>
          <p>
            att riksdagen måtte hos Kungl. Maj:t anhålla om utredning och
            förslag till sådan ändring i grundlagen, att landshövdingar icke
            må vara valbara till riksdagen.
          </p>
          <p>
            Stockholm den 22 januari 1934. Emil Bengtsson.
          </p>
        </div>
      </div>
    </body>
  </text>
</TEI>
