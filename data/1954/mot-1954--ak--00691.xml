<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00691">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__691/mot_1954__ak__691-001.pdf"/>
      <fw xml:id="i-BLNVKDo3WzQVUvQiQWNZpC">
        Motioner i Andra kammaren, nr 691. T
      </fw>
      <div xml:id="i-9efXSdrc9srMGqiJyoacg7" type="motHeader">
        <div xml:id="i-LRfb38BoJtYb6JNkDfvH44" type="motTitle"/>
        <div xml:id="i-77EE3a6BpThts4X4QLUid8" type="motSubmissionInfo"/>
      </div>
      <div xml:id="i-64rpaVbJVx8m5jqWfMdbN3" type="motBody">
        <div xml:id="i-RqyX2e31pBPNyANxhuoTLA">
          <p xml:id="i-NGo3ao9KgNQ5LuXkfd5DSt">
            Nr 691.
          </p>
          <p xml:id="i-4GqBToLPZFQs8uMDm8fkQZ" type="titleString">
            Av herrar Gustafsson i Skellefteå och Carlsson i Tibro, i an-
            ledning av Kungl. Maj:ts proposition, nr 210, angåen- de statsgaranti
            för lån till hantverks- och småindustri- företag.
          </p>
          <p xml:id="i-pGWfnt3BJcJzMyLniM4zK">
            I Kungl. Maj:ts proposition nr 210 framlägges förslag till statsgaran-
            tier för lån till hantverks- och småindustriföretag. Ett av hantverkets
            och småindustriens svårare problem är obestrid- ligen kreditförsörjningen.
            Hantverkare och småföretagare startar ofta sin rörelse med obetydliga
            tillgångar, bortsett från den yrkesskicklighet och praktiska erfarenhet
            de förvärvat under arbete i andra företag. Även en skicklig och
            skötsam småföretagare, som ej disponerar över real- säkerheter,
            kan misslyckas när det gäller att få andra personer att iklä-
            da sig ansvar för hans kreditbehov. De mindre företagens kapitalbehov
            har också vuxit på grund av de ökade krav på maskinell utrustning,
            som följer med den tekniska utvecklingen. Det har ibland framförts
            farhågor för att det allmännas initiativ för att lösa småföretagens
            kreditförsörjning resulterar i att det startas en del småföretag,
            som saknar verkliga förutsättningar och som endast skapar en osund
            konkurrens, understödd av en förmånlig statlig kredit- givning.
            Erfarenheterna från företagarföreningarnas långivning ger dock
            inte belägg för sådana farhågor. Men självklart bör en statligt
            under- stödd låneverksamhet bedrivas med försiktighet och omsorg;
            framför allt är en restriktiv tillämpning att rekommendera beträffande
            områden, där det redan finns en väl utvecklad och differentierad
            företagsamhet. Särskilt när det gäller norrlandslänen samt landsbygden
            är dock de van- liga kreditinstitutens långivning inte tillräcklig
            för att ge en erforderlig stimulans för nyetableringen av småföretag.
            Inte ens banklagssakkun- nigas förslag beträffande rätt för bankerna
            att utlämna s. k. blanco- krediter torde ge tillräckligt vidgade
            kreditmöjligheter, eftersom de en- skilda kreditinstituten ändå
            måste anlägga rätt stränga krav vid risk- bedömningen. Självklart
            bör bankernas kreditgivning utnyttjas i största möjliga utsträckning,
            men i många fall kommer det ändå att återstå ett behov av marginalkrediter,
            som gör någon form av offentligt risktagande motiverad. Härvid
            bör dock understrykas vad som anförts i ett remissyttrande, nämligen
            att den övervakning av låntagarna, som måste komma i fråga
          </p>
          <pb facs="riksdagen-motions-pdf/data/1954/mot_1954__ak__691/mot_1954__ak__691-002.pdf"/>
          <fw xml:id="i-VxV6fMXgTtacTE6hQ5hT8o">
            8 Motioner i Andra kammaren, nr 691.
          </fw>
          <p xml:id="i-Kkmzjc7ecRzHpm34sZDZQq">
            med anledning av det statliga kreditstödet, bör inskränkas till
            den som bank- och affärsmässigt brukar ske från vanliga kreditinrättningar.
            Stödet bör ej heller begagnas som instrument för att centralt
            dirigera företagens lokalisering i annan mån än som följer av
            att en väsentlig del av dessa krediter bör förbehållas företag
            i landsbygdskommuner och i industriellt svagt utvecklade landsdelar.
            Företagarföreningarnas hittillsvarande låneverksamhet synes ha
            givit goda resultat, även om den varit av alltför blygsam omfattning.
            För- eningarna har ju också på grund av sin konsulterande verksamhet
            och ingående personkännedom haft goda möjligheter att bedöma lån-
            tagarnas personliga förutsättningar och företagens möjligheter.
            Det i proposition nr 210 föreslagna systemet med kreditgarantier
            medför dels den fördelen, att ett väsentligt större kapitalbelopp
            ställes till förfogan- de för detta slag av förtroendekrediter
            och dels att lånemöjligheter öpp- nas även för småföretagare i
            län, som saknar företagarförening med ut- låningsrätt. Men det
            föreslagna systemet har också en betydande nack- del i jämförelse
            med företagarföreningarnas långivning, nämligen den att besluten
            i låneärendena inte kommer att fattas av ett länsorgan utan ske
            centralt. Detta är som fullmäktige i riksgäldskontoret säger i
            sitt yttrande ett avsteg från de senare årens decentraliseringssträvanden.
            De lån företagarföreningarna utlämnade under 1953 uppgick i genomsnitt
            till 14 000—15 000 kronor. Det kan inte vara särskilt rationellt,
            att låne- ärenden av denna storleksordning skall avgöras av Kungl.
            Maj:t. Ett organ på länsstadiet borde vara mera lämpat att handha
            dessa frågor. I så fall bör företagarföreningarna ha de bästa
            förutsättningarna för uppgiften. Vid uppläggningen av den statligt
            understödda kreditgiv- ningen bör man därför enligt vår mening
            sträva efter att överföra en större andel av verksamheten till
            företagarföreningarna. Enligt propositionen skall i de län, där
            företagarföreningar är lokal- organ, kreditgarantier beviljas
            endast för lån, som överstiger det be- lopp av 40000 kronor, som
            utgör gränsen för företagarföreningarnas underställningsfria lånerätt.
            Under 1953 beviljades av företagarförening- arna lån till ett
            sammanlagt belopp av 3838 000 kronor. Av detta be- lopp utlämnades
            650 000 kronor — motsvarande 19 procent av långiv- ningen — till
            lån överstigande 40 000 kronor. Det blir alltså denna del av långivningen,
            som i fortsätningen skall överföras från företagar- föreningarnas
            låneanslag till kreditgarantier. Om inte antalet lån över 40 000
            kronor ökar mycket väsentligt, förefaller resultatet bli att de
            län som har företagarföreningar med utlåningsrätt får en mindre
            andel av de ökade kreditmöjligheterna än andra län. Departementschefen
            förut- sätter visserligen, att minimibeloppen för kreditgarantier
            i län med
          </p>
          <pb facs="riksdagen-motions-pdf/data/1954/mot_1954__ak__691/mot_1954__ak__691-003.pdf"/>
          <fw xml:id="i-SGVcWc2rVpycQdJ6Jat6Lt">
            Motioner i Andra kammaren, nr 691. 9
          </fw>
          <p xml:id="i-Nz59N6k6Tw4SwCLcLuL1vi">
            företagarföreningar som lokalorgan skall kunna jämkas uppåt eller
            ned- åt. Avsikten med detta kan vara att ge möjlighet att genom
            en jämk- ning nedåt av gränsen överföra en större del av långivningen
            till kredit- garantier och därigenom ge området en ökad andel
            av kreditmöjligheter- na. Men denna utväg förutsätter, att avgörandet
            i fler låneärenden över- föres från företagarföreningarna till
            Kungl. Maj:t och leder alltså till ytterligare centralisering
            av lånebesluten. För att decentralisera verksamheten bör man i
            första hand sträva efter att så snart som möjligt ge fler företagarföreningar
            utlåningsrätt och därmed också uppgiften att utgöra lokalorgan.
            Vidare kan man antingen till fonden för lån till företagarföreningar
            överföra en del av det belopp, som föreslås skola anvisas till
            kreditgarantier, eller också ge företagar- föreningarna rätt att
            i mån av behov och inom av Kungl. Maj:t anvisade ramar ge kreditgarantier
            även för lån understigande gränsen för före- tagarföreningarnas
            underställningsfria lånerätt. Den senare utvägen bör i första
            hand prövas, men för att verksamheten skall bli mera decen- traliserad
            bör föreningarna erhålla beslutanderätt i dessa lånefrågor. Om
            detta anses vara att ge alltför vittgående befogenheter till före-
            tagarföreningarna kan möjligen övervägas att som villkor kräva
            an- tingen att företagarföreningen ställer egen borgen eller också
            att den långivande banken åtager sig att svara för viss del av
            risken, exempel- vis 20 I. Företagarföreningarna har hittills
            för att spara på sina egna låne- anslag i första hand sökt att
            biträda låntagarna vid underhandlingar med bankerna för att skaffa
            så stor del av krediten som möjligt i öppna marknaden. Om kreditgarantisystemet
            genomföres i enlighet med de riktlinjer, som uppdragits i propositionen,
            kommer företagarföreningar- na dock inte att ha samma självklara
            intresse av att hålla lånebeloppen nere, i varje fall inte när
            det gäller lån som ligger i närheten av 40 000- kronorsgränsen.
            Tvärtom kan det bli frestande för föreningarna att underlåta att
            hålla låneanspråken nere för att därigenom kunna överföra fler
            lån till kreditgarantier. Risken för detta skulle bli mindre,
            om före- tagarföreningarna fick lämna kreditgarantier även för
            mindre belopp. Gränsfallen skulle också minska, om maximigränsen
            för föreningarnas underställningsfria lånerätt höjdes till exempelvis
            50000 kronor. Den nuvarande maximigränsen fastställdes år 1946.
            Sedan dess har emeller- tid penningvärdeförsämringen medfört,
            att anspråken på lånebeloppens storlek ökat. En höjning av gränsen
            till 50 000 kronor är även ur denna synpunkt fullt motiverad.
            En sådan höjning skulle även leda till att av- görandet i ett
            antal låneärenden decentraliserades genom att överflyt- tas från
            Kungl. Maj:t till företagarföreningarna. Vi anser därför, att
          </p>
          <pb facs="riksdagen-motions-pdf/data/1954/mot_1954__ak__691/mot_1954__ak__691-004.pdf"/>
          <fw xml:id="i-NPTzWYQQ1QL1pBRqmnNnFF">
            10 Motioner i Andra kammaren, nr 691.
          </fw>
          <p xml:id="i-WWNQg4qaMcu7grD2xmQptr">
            maximigränsen för utlåning för de föreningar, som redan har utlånings-
            rätt, bör höjas till 50 000 kronor. I den mån nya föreningar erhåller
            ut- låningsrätt, kan gränsen under en övergångstid fastställas
            till ett lägre belopp. I fråga om de statsgaranterade lånens löptid
            och amortering har de- partementschefen förutsatt, att samma regler
            bör gälla som beträffan- de lån, vilka för närvarande utlämnas
            av företagarföreningarna. Van- ligen är det här fråga om lån med
            en löptid av tio år och med lika stor amortering varje år. En
            löptid av tio år kan i vissa fall vara tillräcklig, men när det
            gäller lån till fastigheter och dyrbar maskinutrustning bör enligt
            vår mening en längre amorteringstid kunna medges. När särskilda
            skäl föreligger, bör även låntagare kunna befrias från amorteringsskyl-
            dighet under de första åren. Med anledning av vad som ovan anförts
            hemställer vi, att riksdagen vid behandlingen av Kungl. Maj:ts
            pro- position nr 210 måtte beakta vad som anförts i motionen och
            därvid i första hand uttala, dels att företagarförening inom ramen
            för av Kungl. Maj:t för varje förening medgivet sammanlagt belopp
            erhåller beslutanderätt i fråga om kreditgarantier, där lånesumman
            understiger gränsen för föreningarnas un- derställningsfria utlåningsrätt,
            dels att ett större antal företagarföreningar än för när- varande
            snarast möjligt bör erhålla utlåningsrätt och godtas som lokalorgan
            samt att gränsen för föreningar- nas underställningsfria utlåningsrätt
            höjes till 50 000 kronor.
          </p>
          <p xml:id="i-Xx3qaC78yRNYEKiLYujCqj" type="date">
            Stockholm den 24 april 1954.
          </p>
          <div xml:id="i-GrNTZz5rguYB3z7d7g9Vzh" type="signatureBlock">
            <list xml:id="i-HVg44DXehSQhnn1G6aZ6f8">
              <item xml:id="i-9rCrcLABmaqqiCGpgkMebk" who="unknown" type="signature">
                Henning Gustafsson Harry Carlsson i Skellefteå
              </item>
              <item xml:id="i-Xup9hk2voHERMVpG4pqAof">
                i Tibro
              </item>
            </list>
          </div>
        </div>
      </div>
    </body>
  </text>
</TEI>
