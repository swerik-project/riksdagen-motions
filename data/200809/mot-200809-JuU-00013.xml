<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00013">
  <teiHeader>
    <fileDesc>
      <titleStmt>
        <title>med anledning av skr. 2008/09:79 Hemlig teleavlyssning, hemlig teleövervakning och hemlig kameraövervakning vid förundersökning i brottmål under år 2007</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:79 Hemlig teleavlyssning, hemlig teleövervakning och hemlig kameraövervakning vid förundersökning i brottmål under år 2007</title>
          <idno type="rdwebb">GW02Ju13</idno>
          <rs type="number">Ju13</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju13/text</ref>
          <ref type="dokument_url_html">http://data.riksdagen.se/dokument/GW02Ju13</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju13</ref>
          <ref type="doc">http://data.riksdagen.se/fil/21EAD3CC-939E-40B8-B8E5-CAC7625C6E3D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RvNnmM7Lrm3hD4iNGaohHA" type="basedOn"/>
        <correspContext corresp="i-RvNnmM7Lrm3hD4iNGaohHA">
          <ref>Regeringsskrivelse 2008/09:79</ref>
        </correspContext>
        <correspAction xml:id="i-TNytKbn1xYdr5Wo9i7WyoV" type="signed"/>
        <correspContext corresp="i-TNytKbn1xYdr5Wo9i7WyoV">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-6a8UyyQQfAEJbjvDbrTeRf" type="referral">
          <date when="2009-01-21"/>
        </correspAction>
        <correspAction xml:id="i-JmP2D2RvuNpvdd6CJB2f4Y" type="dismissal">
          <date when="2009-01-20"/>
        </correspAction>
        <correspAction xml:id="i-LdumMG5WTFU7SNwChiCqPF" type="dismissal">
          <date when="2009-01-20"/>
        </correspAction>
        <correspAction xml:id="i-QwWJikTAaoYd8Q1tpQiu8f" type="transfer">
          <date when="2009-01-16"/>
        </correspAction>
        <correspAction xml:id="i-GBThab2p3cdXGpMmrRYPjT" type="submission">
          <date when="2009-01-16"/>
        </correspAction>
        <correspAction xml:id="i-UBgXmoC1eVdLzQbyFVHhiF" type="assigned"/>
        <correspContext corresp="i-UBgXmoC1eVdLzQbyFVHhiF">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QckagcKKSMC4ssdB4K87s6">
            Förslag till riksdagsbeslut
          </head>
          <list style="ol">
            <item xml:id="i-Q5YLckrS9fm5nANNBMZQhP">
              Riksdagen tillkännager för regeringen som sin mening vad som
              anförs i motionen om att användningen av hemliga tvångsmedel ska
              ske effektivt och rättssäkert.
            </item>
            <item xml:id="i-CcYRJZM7dANcQFAtrvCPS4">
              Riksdagen tillkännager för regeringen som sin mening vad som
              anförs i motionen om att ge regeringen i uppdrag att utreda en
              förbättring och effektivisering av de offentliga ombudens arbete.
            </item>
            <item xml:id="i-2SJ68zdnEMzovHa5hhfSBD">
              Riksdagen tillkännager för regeringen som sin mening vad som
              anförs i motionen om skadeståndsskyldighet för staten vid fall
              av integritetskränkning av oskyldig enskild.
            </item>
            <item xml:id="i-G3LNuTy6aaGPNz16mBpApG">
              Riksdagen tillkännager för regeringen som sin mening vad som
              anförs i motionen om att Säkerhets- och integritetsskyddsnämnden
              bör förläggas under riksdagen och få utökat mandat att granska
              enskildas klagomål.
            </item>
            <item xml:id="i-6zZyRzsBoVhFZtAxdSXAco">
              Riksdagen tillkännager för regeringen som sin mening vad som
              anförs i motionen om vikten av att garantera medborgarna insyn
              och medel för att skydda sig mot integritetskränkande intrång
              från staten.
            </item>
          </list>
        </div>
        <div type="motContent">
          <head xml:id="i-Jg55qbrKpSqo7Y92ufT19a" type="h1">
            Miljöpartiet de grönas syn på hemliga tvångsmedel
          </head>
          <p xml:id="i-7RBpDG2wdDwdYH2oFZsFAt">
            Miljöpartiet de gröna anser att användandet av hemliga tvångsmedel
            innebär ett ingrepp i den personliga integriteten och sålunda
            alltid måste ske rättssäkert. Den yttersta avvägningen ska ske
            mellan brottsbekämpande behov och den enskildes integritet.
          </p>
          <p xml:id="i-NAN65wo8ZFH9wA778fgAk1">
            Den personliga integriteten är skyddad i svensk grundlag samt
            i Europakonventionen. Enligt Europadomstolen påtalas tydligt att
            effektiva rättsmedel går hand i hand med den lagstiftade rätten
            till personlig integritet.
          </p>
          <p xml:id="i-KmfnbknqFDfWPhrDoYeuAr">
            Det vi ser som problematiskt vid användning av hemlig teleavlyssning,
            hemlig kameraövervakning och hemlig teleövervakning är när detta
            medför att oskyldiga och tredje part i direkt oproportionerlig
            och oacceptabelt hög grad utsätts för integritets­kränkningar.
            Regeringens skrivelse visar på uppenbara effektivitetsbrister
            som omedelbart måste åtgärdas.
          </p>
          <p xml:id="i-6FPpQnFFX4C7u3z384zjHr">
            Ineffektiviteten i dagens system innebär att man inte lyckas
            uppnå de krav som ställs i Europakonventionens artikel 8, rätten
            till skydd för privatlivet, samt artikel 13, rätten till effektiva
            rättsmedel. I det följande utvecklas Miljöpartiets slutsatser.
          </p>
          <head xml:id="i-HDYCjmJVy8WQTNbkn1WVNT" type="h1">
            Ineffektiva hemliga tvångsmedel
          </head>
          <p xml:id="i-EHwZK23e9Qgfz3jLTvfH51">
            I regeringens årliga redogörelse för användandet av hemliga tvångsmedel
            framgår att antalet teleavlyssningar återigen ökat. Regeringen
            betonar att jämförelser med resultat från år innan 2005 är vanskliga
            då premisserna blev snävare för beviljande av hemliga tvångsmedel
            som haft betydelse för förundersökningen. Men i jämförelse med
            resultaten därefter ser vi fortfarande en ökning; för år 2005
            beviljades hemlig teleavlyssning i 833 fall, och motsvarande siffra
            för år 2007 är 966. Samtidigt befinner sig effektiviteten i de
            hemliga tvångsmedlen på samma nivå. År 2005 hade 42 procent av
            de beviljade hemliga teleavlyssningarna funnits ha betydelse för
            förundersökningen, medan motsvarande siffra för år 2007 är 47
            procent.
          </p>
          <p xml:id="i-P7n52VhsEEtQN1eYsdL4GZ">
            Att regeringen sammanfattar användningen av hemliga tvångsmedel
            under år 2007 som framgångsrik eftersom det i flera fall ändå
            lett till resultat räcker inte. Uppenbarligen gör polisen i Sverige
            bedömningen att allvarliga narkotikabrott ökar, och den organiserade
            brottsligheten kräver mer resurser av polisen som kan prioriteras
            till avlyssning då måste samtidigt rättssäkerhetsgarantierna,
            domstolarna samt de offentliga ombuden ha bättre förutsättningar
            att göra bedömningar som ger en än mer effektiv bedömning än dagens
            påvra resultat. Att endast cirka hälften av de beviljade hemliga
            tvångsmedlen har funnits effektiva står inte i paritet med kraven
            på att reglerna ska uppfylla behovet av proportionalitet som ändamålsenlighet
            enligt Europakonventionen.
          </p>
          <p xml:id="i-8jZBEBpwHs3ZZLXHj4MQii">
            Det är uppenbart att stora delar av polisens resurser till dags
            dato sedan åtminstone år 2005 används för ytterst ineffektiva
            hemliga tvångsmedel mot misstänkta som aldrig lagförs. Detta är
            uppseendeväckande med tanke på de miljardsatsningar som regeringen
            gör på rättsväsendet i statsbudgeten.
          </p>
          <p xml:id="i-m7W4E47JkdoZrt1HyPxQy">
            Hoppet om att den personliga integriteten värnas i det rättsliga
            arbetet ligger i händerna på de offentliga ombuden. När polisen
            i domstolen ansöker om att utnyttja hemliga tvångsmedel ska ombuden
            företräda den som dessa ska riktas mot. År 2007 avslogs 16 ansökningar,
            år 2006 avslogs 13 ansökningar. 2004 avslogs endast en ansökan.
            Det faktum att så få ansökningar avslås, trots att exempelvis
            bara hälften av teleavlyssningarna sedan är till nytta för utredningen,
            visar på bristen på effektiva rättsmedel.
          </p>
          <p xml:id="i-6Y3sKhs4ZAceWssXxSyXXv">
            Regeringen anför att hemliga tvångsmedel är ett viktigt instrument
            i den brottsbekämpande verksamheten. Den höga ineffektiviteten
            kommenteras med ett resonemang om att alla förundersökningar inte
            kan leda till fällande dom (sidan 19 i skrivelsen). Det ter sig
            motsägelsefullt att regeringen anser att användningen av hemliga
            tvångsmedel varit framgångsrik då medlen haft betydelse i bara
            cirka hälften av fallen, en konstant nivå sedan tio år tillbaka.
            Med tanke på att regeringen nu infört ytterligare integritetskränkande
            instrument, såsom preventiva tvångsmedel och buggning, borde det
            ligga i regeringens intresse att se allvarligt på den låga effektiviteten
            för att upprätthålla ett högt förtroende för rättsväsendet.
          </p>
          <p xml:id="i-E2MpgVTZeqvdLR6xPgHyH5">
            Miljöpartiet anser att regeringen borde omvärdera sina slutsatser
            i denna redogörelse om effektiviteten i användningen av de hemliga
            tvångsmedlen.
          </p>
          <p xml:id="i-VNaFFVGrfM4qWfg5BJhKRB">
            Miljöpartiet efterlyser också en analys om hur tvångsmedlen relaterar
            till rätten till skydd för privatlivet i artikel 8 i Europakonventionen
            och rätten till effektiva rättsmedel i artikel 13. En sådan analys
            lyser med sin frånvaro i skrivelsen.
          </p>
          <head xml:id="i-TwMxF33rQ7KWM8tAwb2FnD" type="h1">
            Domstolarnas och de offentliga ombudens roll
          </head>
          <p xml:id="i-6KmBkBq8PvGJhm9XXqQ4Zv">
            Sedan tidigare ska beslut om hemliga tvångsmedel fattas av domstol
            utan att den misstänkte själv är närvarande. För att bevaka den
            enskildes rätt och personliga integritet infördes år 2004 ett
            system med offentliga ombud. De offentliga ombuden ska också bevaka
            att principerna för tvångsmedelsanvändning efterlevs. Enligt vad
            regeringen uppger, har införandet de offentliga ombuden till dags
            dato inte ökat antalet avslag på ansökningar om hemlig kameraövervakning.
            Vad gäller hemlig teleavlyssning och hemlig teleövervakning har
            endast 16 begäranden om tillstånd avslagits av domstol år 2006.
          </p>
          <p xml:id="i-5qxgHsxqbycJ2M5cL7cVov">
            Under år 2005 har många av de offentliga ombuden starkt kritiserat
            deras ytterst begränsade möjligheter att hjälpa dem de företräder
            att tillvarata sina medborgerliga fri- och rättigheter. Det har
            framkommit att såväl domstolens som de offentliga ombudens reella
            möjligheter att pröva en ansökan om exempelvis hemlig teleavlyssning
            är ytterst begränsade. 1 Det skulle till och med kunna ifrågasättas
            om inte den rättsliga prövningen och de offentliga ombudens inblandning
            i proceduren är av rent formellt slag. Det är mot denna bakgrund
            angeläget att de offentliga ombudens roll i försvaret av medborgarnas
            integritet effektiviseras och förbättras. Detta bör snarast utredas
            av regeringen.
          </p>
          <head xml:id="i-6JfCfZfyGi7GpoCcWZx5KV" type="h1">
            Reella rättssäkerhetsgarantier
          </head>
          <p xml:id="i-4RNrsTVTcYhFH1AofwtxRW">
            Det ter sig inte desto mindre förvånande att regeringens planer
            på ökade ingrepp i medborgarnas personliga integritet inte åtföljts
            av vederbörliga kontrollorgan och åtgärder för att säkra effektiviteten
            och säkerheten i användningen av de hemliga tvångsmedlen.
          </p>
          <p xml:id="i-FcxvJXZfKf8WcTsPdg6scZ">
            Det är principiellt bra och på rätt väg att regeringen infört
            en skyldighet att i efterhand underrätta den som utsatts för ett
            hemligt tvångsmedel, men såsom förslaget slutligen utformats i
            propositionen är denna skyldighet kantad av undantag som urholkar
            tanken med reell rättssäkerhetsgaranti för den enskilde.
          </p>
          <p xml:id="i-HfAumCq7eM2QFU4WJ5SK27">
            Det som regeringen fortfarande bortser från är det som rätten
            till effektiva rättsmedel stadgar i Europakonventionen, nämligen
            tydlig skadeståndsskyldighet vid de fall då integritetskränkande
            instrument används mot oskyldiga. Utan en sådan rätt får underrättelseskyldigheten
            en tandlös karaktär.
          </p>
          <p xml:id="i-7XBWavi2GDzKve3AtZWdZf">
            Till dags dato har ett otal förslag som inskränker den personliga
            integriteten antagits sedan terroristattacken mot USA den 11 september
            2001, bland annat förslag om dna-registrering och implementeringen
            av Ipred. Under år 2008 debatterades de nya FRA-lagarna livligt,
            och aldrig tidigare skådad folklig massmobilisering skedde för
            att slå vakt om den personliga integriteten. Regeringen återgick
            till skrivbordet och presenterade ett nytt förslag som blidkade
            flera kritiska punkter, men som i huvudsak fortfarande möjliggör
            för Försvarets radioanstalt att bedriva massiv avlyssning av svenska
            folket. Miljöpartiet hade hoppats att regeringen hade dragit lärdom
            av folkets mobilisering och upprop för starkare integritetsskydd.
            Men i årets skrivelse om användningen av de hemliga tvångsmedlen
            är ambitionsnivån inte höjd, trots även riksdagens uttalade vilja
            att till kommande år ytterligare sträva efter förbättringar i
            skrivelsen.
          </p>
          <p xml:id="i-9j3RHfVHzwPVdv8uTFVBw">
            Regeringen har tillsatt en särskild nämnd, Säkerhets- och integritetsskyddsnämnden,
            med uppgift att granska myndigheters användning av hemliga tvångsmedel
            samt Säkerhetspolisens användning av personuppgifter. Frågan är
            om denna nämnd har och kommer att leda till reella rättssäkerhetsgarantier
            och inte bara mer byråkrati. Miljöpartiet anser att den nya nämndens
            plats som kontrollorgan vore bättre lämpad att vara underställd
            riksdagen, liksom Justitieombudsmannen är, och inte regeringen.
            Dessutom frågar vi oss om tillsynen är omfattande nog. Nämnden
            bör kunna granska enskilda ärenden samt kunna genomföra system-
            och verksamhetstillsyn. Nämnden bör även stå för en redovisning
            av om de hemliga tvångsmedlen har haft önskad effekt.
          </p>
          <p xml:id="i-7bM5UnCkNaFPe7pnPBGLVv">
            Det råder ingen tvekan om att det är angeläget att polisen har
            tillräckliga verktyg för att säkra samhällets och medborgarnas
            säkerhet. Utifrån den brist på effektivitet som visas i tvångsmedelsanvändningen,
            avsaknaden på genomarbetade avvägningar mellan den enskildes rätt
            till integritet och de förväntade fördelarna av de nya tvångsmedlen
            och en analys som visar att en ny brottslighet kräver nya verktyg
            för polisen är vi dock inte övertygade om nödvändigheten av de
            tvångsmedelsreformer som pågår. De nu tagna förslagen i kombination
            med dem som väntar innebär sammantaget en oroväckande utveckling
            mot ett övervakningssamhälle. Vi kan inte acceptera att medborgarnas
            rättssäkerhet äventyras på ett sådant sätt och kommer även fortsättningsvis
            att arbeta för effektivt polisiärt arbete, mot ökande integritetskränkande
            lagförslag samt för reella och starka rättssäkerhetsgarantier.
          </p>
        </div>
        <div type="motSignatures">
          <list>
            <item xml:id="i-CQuakw5etGnaULyK8qpj3m" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-QYVwAoFxNfxWVRUwFsA6LA" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-45f5anRH6tWupfwtwiwy6D" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-PNiQ4vWDFVfSq8SYa7TBsu" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
