<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02199">
  <teiHeader>
    <fileDesc>
      <titleStmt>
        <title>Rapportsystem för barnolycksfall</title>
        <author>Göran Persson och Margot Wallström </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rapportsystem för barnolycksfall</title>
          <idno type="rdwebb">G6022199</idno>
          <rs type="number">2199</rs>
          <ref type="dokument_url_text">http://data.riksdagen.se/dokument/G6022199/text</ref>
          <ref type="dokument_url_html">http://data.riksdagen.se/dokument/G6022199</ref>
          <ref type="dokumentstatus_url_xml">http://data.riksdagen.se/dokumentstatus/G6022199</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>GÖRAN PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <name>MARGOT WALLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FXhraoXT4LJ1YMnY4RvgNg" type="signed"/>
        <correspContext corresp="i-FXhraoXT4LJ1YMnY4RvgNg">
          <note type="signatory" corresp="r-0"/>
          <note type="signatory" corresp="i-aihY66rhb8LqCkSn8GhKt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2199/mot_198283__2199-001.pdf"/>
      <div type="motHeader" xml:id="i-7dGmsRxYK7TVc7ENyi1jEX">
        <div type="motTitle" xml:id="i-Va7W9ZuoeKfnzSAC6RTc5u"/>
        <div type="motSubmissionInfo" xml:id="i-RRJza2HNbMhTjZCERkKsLE"/>
      </div>
      <div type="motBody" xml:id="i-51tzP7eU11HAk1L5yRouf9">
        <div xml:id="i-E8RKJvGYDfXSpVVdv7HJuV">
          <p xml:id="i-7oBF7xLyhwP3UCqvD1JNUN">
            10
          </p>
          <p xml:id="i-w79yjWyVKPMUewiJKWp1H">
            Motion
          </p>
          <p xml:id="i-7sRo2WYe6QDMDXJQvKj2pG">
            1982/83:2199
          </p>
          <p xml:id="i-HQk4jKfLb31FTFmh7UMqPP">
            Göran Persson och Margot Wallström Rapportsystem för barnolycksfall
          </p>
          <p xml:id="i-WxaZvu8mSK6L45SDyi6GPp">
            Barnsäkerhet
          </p>
          <p xml:id="i-6UMqVz7iUhaM75if2zMuZH">
            Barnolycksfall är mycket vanliga händelser. Visserligen saknas
            det en samordnad statistik som belyser dessa, men man vågar ändock
            ha den uppfattningen att barn är den grupp i samhället som oftast
            utsätts för olyckshändelser. Lyckligtvis avlöper de allra flesta
            utan några bestående men för barnen. Föräldrar och andra vuxna
            i barnens omgivning har med åren blivit alltmer medvetna om de
            risker barnen löper. Samhällsutvecklingen har också inneburit
            att barnen exponeras för nya faror. Det tydligaste exemplet härvidlag
            är trafiken. Under de senaste årtiondena har mycket möda ägnats
            åt att skapa en god miljö för barnen. Fortfarande finns dock många
            brister kvar, och dessutom går utvecklingen på det tekniska området
            så snabbt framåt, så att det hela tiden dyker upp nya problem
            som snabbt måste lösas. Exempel härpå skulle kunna vara den snabba
            utvecklingen inom videoom- rådet, som uppenbarligen medfört att
            många barn utsätts för en typ av våldspåverkan som för några år
            sedan var helt okänd. Det är mycket otillfredsställande att vi
            saknar ett sammanhållet rapportsy- stem för barnolycksfall. Det
            är märkligt också mot den bakgrunden att vi har fakta insamlade
            hos olika myndigheter, som rätt samlade och sammanställda skulle
            kunna användas för att undvika ibland mycket allvarliga barnolycks-
            fall. Vi vet att försäkringsbolag, sjukhus och några statliga
            myndigheter har kunskaper på detta område. Barnmiljörådet, som
            är den statliga myndighet som arbetar med barnsäkerhet, har en
            kompetens och beredskap att leda en sådan samordning. Värdet av
            en korrekt statistik skulle vara mycket stort både för myndigheterna
            i deras kamp mot farliga barnmiljöer och för producenterna i deras
            ansträngningar att ta fram säkra produkter.
          </p>
          <p xml:id="i-Lgt526j1HuW6u1RWfxbspa">
            Bilbälteslag
          </p>
          <p xml:id="i-DS7s7VnYuisqx4XQuLNsH">
            Dödligheten trafik har under en följd av år visat sjunkande siffror.
            Denna glädjande utveckling beror på flera faktorer: sänkt hastighet,
            bättre fordon, upprustade vägar och en ökad användning av säkerhetsanordningar
            som bilbälten, bilbarnstolar och bälteskuddar. Dock kan säkerheten
            höjas ytterligare utan att större åtgärder behöver sättas in.
            Det gäller att använda den säkerhetsutrustning som finns. I dag
            är ca 80 96 av den svenska bilparken
          </p>
          <pb facs="riksdagen-motions-pdf/data/198283/mot_198283__2199/mot_198283__2199-002.pdf"/>
          <p xml:id="i-LPtnpuL4TPbVowpxcCb8pS">
            Mot. 1982/83:2199 11
          </p>
          <p xml:id="i-Ssai3tqbLGr8jtf9zH7Ced">
            utrustad med bilbälten i baksätet. Undersökningar visar emellertid
            att dessa används i mycket liten utsträckning. Knappt en tiondel
            av baksätespassage- rarna använder bilbältet. Detta innebär att
            dessa passagerare löper stor risk att skadas vid olycka. De ökar
            också risken för att skada sina medpassage- rare, då personer
            utan bälte ofta slungas framåt vid kollision. Den kraft som då
            utvecklas är så stor att framförvarande passagerare får svårare
            skador än vad de annars skulle ha fått. Frågan har ytterligare
            en aspekt. Genom att använda bälten föregår vuxna passagerare
            som föredömen för barnen, som ser det som naturligt att använda
            bälten om också de vuxna gör det. Mot bakgrund av att numera hälften
            av alla barn som dödas eller skadas svårt i trafik är bilpassagerare,
            är det viktigt att få fram en ökad användning av bilbälten. Det
            har beräknats att en allmän användning av bilbältet i baksätet
            skulle minska antalet dödade i trafiken med över 150 personer
            per år. Mot den bakgrunden föreslår vi att det införs en lag som
            gör användning av bilbälte obligatoriskt även i baksätet.
          </p>
          <p xml:id="i-9CkkTh2Y3L8CehVzJbAW2D">
            Minifordon
          </p>
          <p xml:id="i-UccM2Qa48cT7Mzx6Vgd5sB">
            Från sjukhus har rapporterats en ökande frekvens olycksfall med
            minimotorcyklar. Dessa motorcyklar som finns på den svenska marknaden
            sedan början av 1970-talet, är speciellt avpassade för att användas
            av barn. De vanligaste modellerna är försedda med en bensinmotor
            som gör det möjligt att nå en hastighet av ca 30 km/tim. Hastigheten
            begränsas ofta av någon form av strypning. Om denna elimineras
            kan hastigheten ökas till det dubbla. Det finns också särskilda
            motorcyklar för barn avpassade för tävlingsändamål. Högsta hastighet
            hos dessa cyklar är upp till 90 km/tim. Det finns också elektriska
            motorcyklar. Dessa går som regel inte fortare än 10 km/tim. Skadorna
            i samband med användning av dessa motorcyklar har nyligen undersökts
            i Sverige. Det befanns då att skadefrekvensen inte var särskilt
            hög. Däremot är andelen skador som kräver inläggning på sjukhus
            6 å 7 gånger högre än vid ett genomsnittligt barnolycksfall. Amerikanska
            studier har visat en olycksfrekvens som är ca 4 gånger högre än
            för andra verksamheter. För marknadsföringen av dessa motorcyklar
            gäller en särskild överens- kommelse mellan konsumentverket och
            Motorcykelbranschens riksförbund. Överenskommelsen innebär att
            marknadsföringen inte får rikta sig till barn under åtta år eller
            ange att sådana fordon är lämpliga för barn under åtta år. Tydlig
            information skall också ges om de regler som gäller för att framföra
            en sådan cykel. T. ex. skall redovisas att fordonet endast får
            köras inom inhägnat område eller tävlingsområde och att villatomt
            eller trädgård inte fyller kravet på inhägnat område. Erfarenheter
            från andra nordiska länder visar klart att marknadsföringen av
            minimotorcyklar intensifierats. I Norge har nyligen införts ett
            tillfälligt
          </p>
          <pb facs="riksdagen-motions-pdf/data/198283/mot_198283__2199/mot_198283__2199-003.pdf"/>
          <p xml:id="i-Q8HHrX54ZcxxwNGL7vzhvq">
            Mot. 1982/83:2199 12
          </p>
          <p xml:id="i-DGbu1XJjxU4kd7eY2MHL6m">
            förbud mot marknadsföringen av minimotorcyklar i avvaktan på
            att myndigheterna där tar ställning till om dessa i fortsättningen
            får marknads- föras och i så fall på vilka villkor. Den enda försvarbara
            användningen av dessa minimotorcyklar och bilar syns vara för
            vissa rörelsehindrade barn. Vid sidan av detta har nyligen en
            minibil introducerats på den svenska marknaden. Den är avpassad
            för att brukas av förskolebarn och har kapacitet för en hastighet
            av 30 km/tim. Hastighetsbegränsningen uppnås här genom strypning.
            Utan denna blir hastigheten det dubbla. Minibilen produceras i
            Finland. Tillverkaren räknar med att inom kort producera 15 000
            bilar årligen och ser uppenbarligen Sverige som en marknad för
            bilarna. Utifrån de medicinska undersökningarna vet vi att dessa
            minifordon används av barn i mycket låga åldrar. De yngsta skadade
            barnen i den svenska undersökningen var under fyra år. Den överenskommelse
            som träffats mellan konsumentverket och Motor- cykelbranschens
            riksförbund (MCRF) har visat sig värdefull. När vi nu står inför
            ett nytt liknande problem, så vore det värdefullt med motsvarande
            restriktioner i marknadsföringen. Regeringen bör därför ge konsumentver-
            ket uppdrag att träffa sådan överenskommelse med dem som marknadsför
            den nya minibilen.
          </p>
          <p xml:id="i-BthXTvHdm33LyAA7MGEV1z">
            Brunnar
          </p>
          <p xml:id="i-HabnDtL2SjyZK7cyjVue2s">
            Drunkningsolyckor har under 1900-talet gått ned kraftigt. Det
            beräknas att de nu endast uppgår till ca en tiondel av vad som
            var fallet vid seklets början. Många olika faktorer har bidragit
            härtill. I första hand är dessa en ökad simkunnighet, bättre säkerhetsanordningar
            som flytvästar, en ökad medvetenhet om risken för drunkning och
            lagstiftning som ger ett förbättrat skydd. Trots detta är det
            fortfarande så, att det inträffar drunkningolyckor som med enkla
            medel skulle kunna undvikas. Det gäller drunkningar i brunnar.
            Visserligen inträffar relativt få drunkningar i brunnar. Under
            1970-talet och hittills under 1980-talet har det i genomsnitt
            rört sig om en olycka per år med dödlig utgång. Men det är en
            olyckstyp som det skulle gå att helt undvika genom en förbättrad
            säkerhet vid brunnarna. I stort sett samtliga drunkningar i brunnar
            hade undvikits om brunnarna hade varit försedda med låsta lock.
            Sådana finns numera att tillgå till rimliga kostnader, varför
            det av ekonomiska skäl inte finns anledning att tveka att höja
            säkerheten vid brunnar. Det bör också påpekas att det från kommuner
            som installerat lås vid sina brunnar rapporterats att kostnaden
            för brunnslåsen fort intjänats genom att rensningskostnaderna
            för brunnarna blivit avsevärt lägre. Det bör också påpekas att
            Norge sedan länge har en lagstiftning som ålägger brunnsägaren
            att säkra brunnen mot olycksfall. I Sverige finns visserligen
            ett stadgande i allmänna ordningsstadgan av liknande innebörd.
            En dom i högsta domstolen visar emellertid att ordningsstadgans
            krav inte är
          </p>
          <pb facs="riksdagen-motions-pdf/data/198283/mot_198283__2199/mot_198283__2199-004.pdf"/>
          <p xml:id="i-NNTQks9pDZ6Bvf9XUJiAQM">
            Mot. 1982/83:2199 13
          </p>
          <p xml:id="i-SpDFo5i8pKAUjDFq7fcB6n">
            till fyllest. Jag föreslår därför att bestämmelser införs som
            syftar till att säkra brunnar mot drunkningsolyckor, genom att
            de förses med låsta eller på motsvarande sätt säkra lock.
          </p>
          <p xml:id="i-62NUGFiTs3BYwztX9Vb2XZ">
            Ändring av marknadsföringslagen
          </p>
          <p xml:id="i-2ap1hV1nkNhgu1kWE9jiyf">
            Många farliga och undermåliga produkter marknadsförs med inriktning
            mot barn. För att möta en sådan marknadsföring krävs snabba ingripanden.
            Konstruktionen av dagens marknadsföringslag är sådan att ett snabbt
            ingripande mot grossist eller tillverkare inte är möjligt. Av
            uppgifter i pressen framgår ibland att t. ex. en amerikansk biltillverka-
            re har ålagts att återkalla en viss biltyp, beroende på något
            fel. I Norge har nyligen beslutats om ett tillfälligt förbud mot
            försäljning och marknadsföring av minimotorcyklar. Detta förbud
            gäller för såväl tillverkare, grossist, importör som detaljist.
            Om en motsvarande fråga skulle aktualiseras i Sverige skulle det
            inte vara möjligt att som i Norge stoppa försäljning av farliga
            produkter i grossist- och importörleden. Den svenska marknadsfö-
            ringslagen är konstruerad så att den endast möjliggör ingripande
            mot detaljist. Det är uppenbart en helt otillfredsställande ordning.
            Farliga produkter borde kunna hindras att få spridning på den
            svenska marknaden genom åtgärder som riktar sig mot källan, dvs.
            tillverkaren, importören eller grossisten. Jag föreslår därför
            att marknadsföringslagen ändras så att den ger möjlighet till
            ingripande mot farliga produkter också i ledet före detaljis-
            ten.
          </p>
          <p xml:id="i-WRPtK3DnHwP6zXFerkW7xH">
            Barnidrott
          </p>
          <p xml:id="i-JBawzRfsAPYxK7qKWU3Nf2">
            Att delta i någon form av idrott är en av de vanligaste sysselsättningarna
            för barn och ungdomar i vårt land. Idrottsrörelsen har för många
            kommit att bli den helt dominerande fritidsaktiviteten. Det innebär
            självklart på många sätt fördelar att ungdomar får möjlighet att
            samlas tillsammans med andra kring ett gemensamt intresse, lära
            sig att verka tillsammans i lagidrotterna och få naturliga kontakter
            med vuxna. Dock visar erfarenheter från senare tid att barns och
            ungdomars idrottande inte enbart medför fördelar. I ökande utsträckning
            förs det fram uppgifter som tyder på att idrottandet i vissa former
            skulle innebära skador för barnen, i första hand av psykisk art.
            Barnmiljörådets referensgrupp, liksom skolläkare, barnläkare och
            skolskö- terskor har nåtts av uppgifter eller sett exempel på
            att ambitionerna hos vissa föräldrar och ledare medför krav på
            ungdomarna dessa inte kan klara av. Idrotten blir blodigt allvar
            där konkurrensen om en plats i laget är stenhård och oron över
            att inte räcka till för en plats ger uttalade psykiska besvär.
            Kraven inför matcher, turneringar och tävlingar märks också på
            liknande sätt hos barnen. Konkurrensen gör också att tragedier
            uppstår när barnen eller ungdomar-
          </p>
          <pb facs="riksdagen-motions-pdf/data/198283/mot_198283__2199/mot_198283__2199-005.pdf"/>
          <p xml:id="i-24xytADtA983ZEW4KynoaL">
            Mot. 1982/83:2199 14
          </p>
          <p xml:id="i-VbtFVHQLwFgre5pcYH4DCm">
            na inte längre kan behålla platsen i laget. Det finns exempel
            på sådan utstötning i mycket låga åldrar. Det är självklart att
            upplevelsen att inte duga redan i åttaårsåldern sätter spår senare
            i livet. Att få samma besked senare kan vara en ännu större tragedi,
            när kanske hela livsföringen byggts upp på idrotten och kamraterna
            där. Det bör därför undersökas om det genom ändring av de regler
            som gäller för statsbidrag till idrotten kan åstadkommas en utveckling
            så att dessa negativa tendenser med tävlingsidrott för barn undviks.
          </p>
          <p xml:id="i-CHWMo7neFc7mcXHyGTkxZ7">
            Barnkulturpris
          </p>
          <p xml:id="i-dKRzjghNX3L3fm2rctoAT">
            Barns miljö formas på många sätt. Därtill bidrar de vuxna som
            omger barnen. Barnens miljö formas också av den fysiska omgivning
            vi vuxna utformar åt dem. Barnmiljön är också den litteratur,
            konst och musik barnen får kontakt med. De kulturella upplevelserna
            under tidiga år har stor betydelse för utvecklingen av barnen.
            Att tidigt få ta del av olika former av kultur av hög kvalitet,
            bidrar till att forma ett medvetande om kulturella värden och
            gör det lättare att stå emot skräpkultur, ofta massproducerad
            för många olika marknader utan någon kulturell identitet. Samhället
            har på olika sätt sökt stödja kulturell verksamhet. Detta sker
            genom bidrag till de skiftande former kulturen har, som stöd till
            institutioner eller enskilda personer. Det är också viktigt att
            uppmärksamma och stödja de många försök som görs för att få fram
            kulturell verksamhet för barn. På nordiskt plan existerar sedan
            länge ett litteraturpris. Det har bidragit till att stimulera
            författare till att söka få fram god vuxenlitteratur. Det saknas
            emellertid en motsvarande stimulans för de författare som arbetar
            med barnlitteratur. För att ytterligare stimulera till skrivandet
            av god litteratur för barn, bör det inom Nordiska rådets ram inrättas
            ett nordiskt barnlitteraturpris som årligen delas ut till den
            författare inom Norden som under det gångna året på ett framstående
            sätt bidragit till att utveckla barnlitteraturen.
          </p>
          <p xml:id="i-5o7gVac2HfH3Str7Y5UHsK">
            Hemställan
          </p>
          <p xml:id="i-BZ9nfgRPx7GxW1obLtcspr">
            Med stöd av ovanstående hemställer vi” att riksdagen beslutar
            att ge regeringen till känna vad som i motionen anförts angående
            ett rapportsystem för barnolycks- fall.
          </p>
          <p xml:id="i-Xyj88dJVZuw3mAW4zCTrzx">
            Stockholm i januari 1983
          </p>
          <p xml:id="i-MbT8ss45tNff2BQTdYdyeS">
            GÖRAN PERSSON (s) MARGOT WALLSTRÖM (s)
          </p>
          <p xml:id="i-StciiKHc4kQtojgoMxmjuh">
            " Se även motionerna 1982/83:2200-2203
          </p>
        </div>
      </div>
    </body>
  </text>
</TEI>
