<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00305">
  <teiHeader>
    <fileDesc>
      <titleStmt>
        <title>Natomedlemskap</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Natomedlemskap</title>
          <idno type="rdwebb">H002U305</idno>
          <rs type="number">U305</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U305/text</ref>
          <ref type="dokument_url_html">http://data.riksdagen.se/dokument/H002U305</ref>
          <ref type="dokumentstatus_url_xml">http://data.riksdagen.se/dokumentstatus/H002U305</ref>
          <ref type="doc">http://data.riksdagen.se/fil/263C7423-7BD5-46E3-9BA1-72C1459DD6C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Gv7zS6f4Tp6fdEufJCr9C" type="signed"/>
        <correspContext corresp="i-9Gv7zS6f4Tp6fdEufJCr9C">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-4saWd48pNjeTTYbA8SuQa9" type="numbering">
          <date when="2012-10-08"/>
        </correspAction>
        <correspAction xml:id="i-ZPr72rKGNfKNSroVhzaj2" type="submission">
          <date when="2012-10-05"/>
        </correspAction>
        <correspAction xml:id="i-UdVwfu2Se4jcN3Vu48LoNV" type="transfer">
          <date when="2012-10-04"/>
        </correspAction>
        <correspAction xml:id="i-757nQj9J6YUqQUa6HYnD1B" type="assigned"/>
        <correspContext corresp="i-757nQj9J6YUqQUa6HYnD1B">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6AhJQVBrwRgPmaqFbTLFxi" type="motHeader"/>
      <div xml:id="i-9nvx9jattC7pQipUrcwJ9b" type="motBody">
        <div xml:id="i-iMG1hueWMV1Tqw1GL5ZW6" type="motProposal" subtype="förslag">
          <head xml:id="i-VksgvffNT5tXM3xU43QgLF">
            Förslag till riksdagsbeslut
          </head>
          <p xml:id="i-5RGLxeLrMm8w7VCu618QZc">
            Riksdagen tillkännager för regeringen som sin mening vad som
            anförs i motionen om Nato.
          </p>
        </div>
        <div xml:id="i-6Ut8no3BwftwC7d8fEAj8k" type="motContent">
          <head xml:id="i-NWvnRZq1TgyQxwVntjBaGw" type="h1">
            Motivering
          </head>
          <p xml:id="i-PsyVwULcmnx6R7u1xCxuTW">
            Svensk försvars- och säkerhetspolitik har under de senaste decennierna
            genomgått stora förändringar. Stegvis har gamla sanningar utmanats
            och omprövats. Det kalla krigets neutralitetspolitik tjänade oss
            väl under dåvarande förutsättningar. Den militära alliansfriheten,
            med en option till neutralitet i händelse av krig i vårt närområde,
            som därpå följde var en tillfredsställande positionering. 2002
            togs nästa steg. Sverige var nu militärt alliansfritt, utan utpekad
            neutralitetsoption. I 2009 års inriktningsproposition med medföljande
            solidaritetsförklaring stärktes banden med länder i vår omvärld
            ytterligare. Det parlamentariskt brett förankrade beslutet var
            tydligt med utgångspunkten att Sverige bygger säkerhet med andra
            i vår omvärld. Om ett EU-medlemsland eller nordiskt land drabbas
            av katastrof eller blir utsatt för ett angrepp kommer Sverige
            att agera. Och vi förväntar oss att andra länder gör likaledes
            om Sverige hamnar i en sådan situation. Mot den bakgrunden ska
            Försvarsmakten ha förmåga att kunna ge och ta emot militärt stöd.
          </p>
          <p xml:id="i-5ST7WnyyMVWxjSnAngWhEp">
            Solidaritetsförklaringen bygger med andra ord på en insikt om
            att det skett en successiv förändring av den säkerhetspolitiska
            verkligheten och lägger fast inriktningen att vi bygger säkerhet
            tillsammans med andra. Flertalet av de länder, med vilka vi uttalat
            solidaritet, ingår i försvarsalliansen Nato.
          </p>
          <p xml:id="i-Gmtgy4icdenoi1vV6MZVQ7">
            Nato sjösattes genom undertecknandet av det nordatlantiska fördraget
            den 4 april 1949. Mycket har hänt sedan dess. Omvärlden har genomgått
            stora förändringar, vilket naturligtvis har inneburit att försvarssamarbetet
            har utvecklats över tid. Inte minst har Sveriges roll i förhållande
            till organisationen successivt stärkts.
          </p>
          <p xml:id="i-TrzyGMcFX2Dafeebqxd98K">
            Under kalla krigets dagar var Sveriges kontakter med Nato få
            och de som togs var oftast topphemliga. Idag ser vi att förutsättningarna
            är helt annorlunda. Nato har genomgått en stor utveckling under
            de senaste tio åren. Senast i antagandet av försvarsalliansens
            comprehensive approach, vilket enklast kan beskrivas som integrering
            av civila resurser vid kris- och konfliktförebyggande arbete,
            såsom rättsvårdande, samhällsbyggande och sjukvårdsmässiga sådana,
            parallellt med militära insatser.
          </p>
          <p xml:id="i-GVCRSjkkc8tHopo3MvoQHu">
            Två av tre svenska militära övningar genomförs nu tillsammans
            med Natoländer. Nio av tio svenska soldater och sjömän står under
            Natobefäl vid fredsfrämjande insatser. Försvarsmakten genomförde
            2009 totalt 61 övningar, varav endast 14 var helt nationella.
            Denna stora förändring är inte något som brett nått ut till svenska
            folket. Där hittar vi möjligtvis en av förklaringarna till att
            synen på ett Natomedlemskap i dagsläget hos en majoritet bland
            den svenska befolkningen är något ljum.
          </p>
          <p xml:id="i-LY5PSptRoCKCYLXfCcFCPn">
            Sverige har alltså ett intensivt samarbete med Nato utan att
            för den skull innefattas av några försvarsgarantier. Vi ger alltså
            en hel del, lär oss mycket och utvecklar vår egen förmåga utan
            att egentligen dra nytta av de försvarsmekanismer som gäller för
            fullvärdiga medlemmar. Det är inte optimalt. Med ett medlemskap
            skulle våra möjligheter att påverka Natos politiska roll öka avsevärt.
            Visserligen kan vi indirekt få vissa beslut att gå i den riktning
            som är önskvärt, men genom att sitta med i den innersta kretsen
            skulle möjligheterna att komma med synpunkter när olika typer
            av övningsplaner läggs fram öka.
          </p>
          <p xml:id="i-4cYRkYENPPKfvsmXsPt81P">
            Förutsättningar för ett svenskt Natomedlemskap är förstås att
            det finns en bred parlamentarisk majoritet och ett folkligt stöd
            för ett sådant beslut. En förändring av detta omfång måste vara
            förankrat i en politisk process. Beslutet om att gå med i Nato
            måste vara tillräckligt starkt för att hålla ihop oavsett parlamentariskt
            läge.
          </p>
          <p xml:id="i-7x6keVqEtE967LWpyfVUmA">
            Vi behöver lyfta fram verkligheten som den ser ut idag och ge
            svenska folket en möjlighet att fatta ett beslut på rätt bevekelsegrund.
            Vår uppfattning är att ett formellt Natomedlemskap på sikt skulle
            stärka Sveriges säkerhetspolitiska intressen. Det skulle ge oss
            större möjligheter att påverka och ta ansvar för en organisation
            som är central för vår egen och Europas säkerhet.
          </p>
          <p xml:id="i-Crdbw3u1XKGXjvVksFkQuF">
            Med anledning av det som ovan anförts anser vi det rimligt att
            se över om Sverige bör ansluta sig till Nato.
          </p>
        </div>
        <div xml:id="i-Xy9z8i8w1jrJwHHfk9n6aC" type="motSignatures">
          <list xml:id="i-9XXkmH8gHwdCo9qWh5sVEv">
            <item xml:id="i-AwWdxZqMeKutGEmZBsxRHQ">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
