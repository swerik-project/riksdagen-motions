<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00253">
  <teiHeader>
    <fileDesc>
      <titleStmt>
        <title>En fri grundskola</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En fri grundskola</title>
          <idno type="rdwebb">GU02Ub253</idno>
          <rs type="number">Ub253</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub253/text</ref>
          <ref type="dokument_url_html">http://data.riksdagen.se/dokument/GU02Ub253</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub253</ref>
          <ref type="doc">http://data.riksdagen.se/fil/6046E486-1FAB-4B0D-ACEF-81BF4AF7CF53</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5vdgJbaV5dh7ZaQiaMsnpc" type="signed"/>
        <correspContext corresp="i-5vdgJbaV5dh7ZaQiaMsnpc">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-Vy4gbTpSM3nVyzFjrP5Q6J" type="referral">
          <date when="2006-11-07"/>
        </correspAction>
        <correspAction xml:id="i-FWSVonvGZDUi3ztkJwpzfp" type="dismissal">
          <date when="2006-11-07"/>
        </correspAction>
        <correspAction xml:id="i-WRPu2VukjD3ioyHgyQuuZ3" type="numbering">
          <date when="2006-10-31"/>
        </correspAction>
        <correspAction xml:id="i-TiNBkHCQAg1pENAv7qMCSG" type="submission">
          <date when="2006-10-31"/>
        </correspAction>
        <correspAction xml:id="i-2SR2Sch7KBY13ifYHT9BFh" type="transfer">
          <date when="2006-10-29"/>
        </correspAction>
        <correspAction xml:id="i-3vc9MnFQpSdxE9AzUfuhKa" type="assigned"/>
        <correspContext corresp="i-3vc9MnFQpSdxE9AzUfuhKa">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-H1JxxYwkRi47t4U6WH4pi4">
            1 Förslag till riksdagsbeslut
          </head>
          <list style="ol">
            <item xml:id="i-KiQCrry7eU8QV5aT4kqjWZ">
              Riksdagen begär att regeringen lägger fram förslag till ändring
              i skollagen så att det blir möjligt för skolor med alternativ
              pedagogisk profil att, efter prövning av Skolverket, arbeta efter
              en alternativ läroplan.
            </item>
            <item xml:id="i-83skhf1edo2MM1GquHYvKq">
              Riksdagen begär att regeringen lägger fram förslag till ändring
              i skollagen så att kommunala grundskolor får möjlighet att arbeta
              efter alternativa kursplaner, i enlighet med vad som i motionen
              anförs.
            </item>
            <item xml:id="i-LvPKisGjBcdLA4JGmKQiXp">
              Riksdagen begär att regeringen lägger fram förslag till ändring
              i skollagen så att alla grundskolor får möjlighet att ha egna
              ämnen inom ramen för skolans val.
            </item>
            <item xml:id="i-YYUUhxHz5Vj5CpysPA8B5v">
              Riksdagen tillkännager för regeringen som sin mening vad i motionen
              anförs om stödjande av framväxten av profilklasser.
            </item>
            <item xml:id="i-7UYgyc1Y9VDv5d9asPhZAp">
              Riksdagen begär att regeringen lägger fram förslag till ändring
              i skollagen så att skolor med såväl offentlig som fristående huvudman
              efter prövning av Skolverket ska kunna tillämpa ett annat bedömningssystem
              än betyg.
            </item>
            <item xml:id="i-Bg55gbRwYpx6BvLsLEtW2C">
              Riksdagen tillkännager för regeringen som sin mening vad i motionen
              anförs om att den nationella timplanen ska avskaffas.
            </item>
          </list>
        </div>
        <div type="motContent">
          <head xml:id="i-B5uGghfqpdG91mDiDLdue9" type="h1">
            En fri grundskola
          </head>
          <head xml:id="i-ANNi4HcyeXvp8wmqykyLbq" type="h1">
            2 Inledning
          </head>
          <p xml:id="i-43hrQ7FxQxc6RNhmTjGqph">
            Grön utbildningspolitik är en politik där eleven står i centrum.
            Vår syn på skolan bygger på att alla människor i grunden är aktiva
            och kreativa, med en möjlighet att bli solidariska, ansvarstagande
            och empatiska individer. Istället för att göra lärarna, föräldrarna
            eller facket till den viktigaste utgångspunkten för skolpolitiken
            tar vi mycket tydligt ställning för att utbildningen i första
            hand måste utgå från barnen, ungdomarna och studenterna.
          </p>
          <p xml:id="i-JWiqtaFuyhqS2GweUnfajj">
            Skolans uppgift är att så långt som möjligt skapa optimala förutsättningar
            för varje individ att förverkliga sin strävan efter kunskap och
            utveckling. En av de viktigaste förutsättningarna för att förverkliga
            denna strävan är att den sker på den enskilda individens egna
            villkor.
          </p>
          <p xml:id="i-DcXKVaGU9Wk3bHFpPWLcq8">
            Det finns inte bara ett sätt att bedriva undervisning på. Miljöpartiet
            de gröna vill främja mångfalden inom skolan. Vi vill se en utveckling
            där man stödjer skolornas möjligheter att använda sig av olika
            typer av pedagogik och att profilera sig på olika sätt. Vi vill
            att alla ska få plats i skolan, att eleverna ska ges utrymme att
            utveckla sin egen identitet och att skolan ska fungera inspirerande
            i denna process. I denna motion för Miljöpartiet fram förslag
            till förändringar som gäller grundskolan.
          </p>
          <head xml:id="i-QGLGb3rQh7eqVLg7mu39pG" type="h1">
            3 Öka friheten för skolan
          </head>
          <head xml:id="i-DMfxJk7MGasDFfoePhhj5k" type="h2">
            3.1 Vikten av ökad lokal frihet
          </head>
          <p xml:id="i-DQUgkbRzMW2odKZ9VoxRWP">
            Miljöpartiet tror att skolan fungerar som allra bäst när varje
            skola har stort utrymme för att själv utforma sin pedagogik och
            har frihet att styra över hur man vill arbeta. Likvärdighet ska
            inte betyda likformighet. Miljöpartiet vill ge skolorna, rektorerna
            och lärarna större utrymme för att forma sin verksamhet och utveckla
            skolan. Att skolgången inte ser likadan ut för alla elever betyder
            inte att den inte är likvärdig.
          </p>
          <p xml:id="i-9q7KQh6efHM5qtaUgreuGd">
            Vi måste ha förtroende för och lita på att lärare själva kan
            avgöra vilket som är det bästa sättet att bedriva undervisning
            på. Sveriges elever är ingen homogen grupp. Varje elev har skilda
            förutsättningar. Skolverket presenterade tidigare i år en rapport
            som visar att socioekonomisk bakgrund alltjämt påverkar elevernas
            resultat. Skolgången kan inte vara identiskt uppbyggd för alla.
            Vi behöver en skola som präglas av hög grad av valfrihet och som
            uppmuntrar olika profileringar, så att varje elev får utvecklas
            utifrån sina utgångspunkter.
          </p>
          <head xml:id="i-BehhpyBaSn6W47ujLtssr5" type="h2">
            3.2 Alternativa läroplaner och kursplaner
          </head>
          <p xml:id="i-Li2HqtKLVajHDTNcD28GGw">
            Miljöpartiet anser att det ska vara möjligt för skolor med alternativ
            pedagogisk profil att få arbeta efter en alternativ läroplan.
            Alla skolor ska arbeta efter innehållet i värde­grundsdelen i
            den nationella läroplanen, men det är viktigt att utrymme ges
            för stor pedagogisk mångfald i övrigt. Att vara tvungen att följa
            de nationella styrdokumenten fullt ut kan göra detta mycket svårt.
            Därför anser vi att skolor efter prövning av Skolverket ska kunna
            få undantag från skyldigheten att fullt ut följa den nationella
            läroplanen och i stället arbeta efter en annan läroplan. Det betyder
            inte att det släpps helt fritt att välja vilka styrdokument som
            helst. En kvalitetsgranskning av Skolverket bör ske för att pröva
            att den alternativa läroplanen i allt väsentligt motsvarar den
            nationella. På det sättet uppmuntras en mångfald inom svenskt
            skolväsende och en utveckling där nya metoder och alternativ pedagogik
            får frodas och utvecklas.
          </p>
          <p xml:id="i-MXac2p7csxYC62JPPZnhD4">
            Idag är de fristående skolorna fria att arbeta efter andra kursplaner
            än de nationellt fastställda. Det vill vi även fortsättningsvis
            ska gälla. Vi vill även skapa en sådan möjlighet för de kommunala
            skolorna. Skolor med offentlig huvudman ska kunna ansöka hos Skolverket
            om att få arbeta efter egna kursplaner. Skolverket ska då pröva
            att dessa kursplaner till art och nivå väsent­ligen motsvarar
            de nationella.
          </p>
          <head xml:id="i-FgMuEV9n47UFPwgNUw4Gz4" type="h2">
            3.3 Egna ämnen
          </head>
          <p xml:id="i-32mMQKCBeYfLUqcvv4sUto">
            Friskolorna har idag på grundskolenivå möjlighet att inom tio
            procent av tidsutrymmet ha egna ämnen med lokala kursplaner och
            betygskriterier istället för de ämnen som uttrycks i skollagen.
            Denna möjlighet ger ett viktigt utrymme för lokal profil och kreativitet.
            Det här är en frihet som Miljöpartiet också vill ge kommunala
            skolor. Detta var också ett förslag som fanns med i Skollagskommitténs
            förslag. Det handlar till exempel om att kunna ha andra språk
            som profil än de som man vanligen kan läsa i skolan. Dessa lokala
            ämnen ska vara likvärdiga andra ämnen och ingå i elevens betygsunderlag
            då man söker sig vidare. Det är viktigt eftersom det kan vara
            i just dessa profilämnen som eleven kämpat allra mest och lyckats
            särskilt bra.
          </p>
          <head xml:id="i-GJugJjEdnfxhg8H7fqXruP" type="h2">
            3.4 Profilklasser
          </head>
          <p xml:id="i-YXCVzXHjbmWW3n1n3DnKWi">
            Miljöpartiet välkomnar den utveckling som vi har sett de senaste
            åren med fler profilklasser i skolor runt om i landet. Vi vill
            ha ett utbildningsväsende som ger de enskilda eleverna möjlighet
            att hitta inspiration för att utveckla sin kunskap och sina färdigheter.
            Möjligheten att få gå i en profilklass kan stärka motivationen
            både hos elever som generellt är studiemotiverade och hos dem
            som kanske annars är på väg att tappa orken. Därför vill vi stödja
            framväxten av profilklasser i alla ämnen, allt ifrån dans och
            musik till matematik och engelska, i såväl fristående som kommunala
            skolor.
          </p>
          <head xml:id="i-826iDFGBvufadoAJa485EX" type="h2">
            3.5 Undantag från skyldigheten att sätta betyg
          </head>
          <p xml:id="i-JLVbLhiZUAgECTSLZ9PKrm">
            Fristående skolor kan i dag sätta betyg om de ansöker om det
            i samband med ansökan om att få starta verksamhet. De flesta gör
            det, ca 77 procent av friskolorna. Vissa friskolor väljer aktivt
            att inte sätta betyg av flera olika anledningar. Det kan till
            exempel vara så att det strider mot den pedagogiska inriktning
            som man arbetar efter. De kändaste exemplen är waldorfskolorna,
            som tillämpar ett bedömningssystem som skiljer sig väsentligt
            från det nationella betygssystemet.
          </p>
          <p xml:id="i-XhuVoqB5m9xLzjrbi4FSYd">
            Miljöpartiet tycker att det är viktigt att även kommunala skolor
            kan profilera sig och arbeta efter olika pedagogiska metoder.
            Det ska till exempel vara fullt möjligt att anordna en waldorfklass
            i en kommunal skola. Det är det inte så länge det inte finns någon
            möjlighet till undantag från betygssättning för de kommunala huvudmännen,
            motsvarande den som finns för fristående huvudmän.
          </p>
          <p xml:id="i-QDyVxiX6Qe8AgPh2UytxgZ">
            Därför anser vi att riksdagen ska tillkännage för regeringen
            som sin mening att skollagen bör ändras så att skolor med såväl
            offentlig som fristående huvudman efter prövning av Skolverket
            ska kunna tillämpa ett annat bedömningssystem än betyg, i enlighet
            med vad som i motionen anförs.
          </p>
          <head xml:id="i-LrxYjdatYme2rEoXsfWqMj" type="h2">
            3.6 Avskaffa timplanen
          </head>
          <p xml:id="i-W3PdcdFNigaMbbtJHJ12sA">
            En annan åtgärd som vi vill att regeringen ska vidta snarast
            är att avskaffa den nationella timplanen. Det är den kanske enskilt
            viktigaste åtgärden för verkligt ökad lokal frihet och minskad
            centralstyrning av skolan. I en individanpassad och målstyrd skola
            passar en centralt reglerad timplan mycket dåligt in. Det totala
            antalet garanterade undervisningstimmar anser vi ska finnas kvar.
            Men hur många timmar som ägnas åt varje ämne bör i en målstyrd
            skola variera från individ till individ.
          </p>
          <p xml:id="i-AUmb79jC1sxnU3cqGfKF4d">
            Det är upp till varje kommun eller annan huvudman att avgöra
            hur man vill arbeta och man ska givetvis kunna arbeta efter egen
            timplan. En omfattande försöks­verksamhet på området har pågått
            sedan år 2000 och Timplanedelegationens delbetänkande (SOU 2004:35)
            visade att erfarenheterna var mycket positiva. Regeringen framhåller
            i budgetpropositionen för 2006 att genomsnittsbetyget i skolor
            som ingår i timplaneförsöket har ökat något mer än i skolor som
            inte deltagit i försöket.
          </p>
          <p xml:id="i-P1WDuuysvNrTAfvZKrjaru">
            Miljöpartiet är övertygat om att timplanen kan utgöra ett hinder
            för elevernas möjlighet att nå goda studieresultat i alla ämnen.
            Det ska vara möjligt för en elev att lägga ner mer tid och få
            mer stöd i ett ämne där man ligger långt bort från målen än i
            ett ämne där man har mycket goda förutsättningar att nå ett riktigt
            bra studieresultat. Detta övervägande bör göras av eleven tillsammans
            med läraren, inte av regeringen.
          </p>
        </div>
        <div type="motSignatures">
          <list>
            <item xml:id="i-Fku8pC5eP9aQsVktstdZFj" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-6mWMC8Vtx22UEgAzKqFTF7" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-QDPu8RR54gUWZ8zuMDNw5M" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-3AJxQoVnMAhBJR5QCG7HeS" who="i-YLCb84oKoGK1m8cPa9cw3z">
              Karla López (mp)
            </item>
            <item xml:id="i-X6up7qPXrJq83LTGeWyzLr" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
