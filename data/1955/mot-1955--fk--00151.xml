<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__151/mot_1955__fk__151-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 151—160 Motioner i Första kammaren, nr 151 år 1955 1
          </p>
          <p>
            Nr 151
          </p>
          <p>
            Av herr Ewerlöf m.fl., angående riktlinjer för den ekono- miska
            politiken.
          </p>
          <p>
            Under år 1954 har utvecklingen i den västliga världen inneburit
            ökad frigörelse för såväl den internationella handeln som de internationella
            betalningarna. Dels har de s. k. frilistningsprocenterna i handeln
            mellan OEEC-länderna genomgående höjts, dels har i ett flertal
            länder importen från dollarområdet frigivits i stor utsträckning.
            Storbritannien har öpp- nat nya råvarubörser, frigivit guldhandeln
            för vissa ändamål och nästan helt avskaffat den s. k. statshandeln.
            De bäst ställda kontinentala länderna har påbörjat frigivningen
            av kapitalrörelserna och i vissa fall t. o. m. dri- vit denna
            frigivning ganska långt. Under hösten 1954 har förhandlingar ägt
            rum men icke avslutats angående de allmänna villkoren i fråga
            om tullar, in- och utförselrestriktioner m. m. för världshandeln
            (GATT). Trots de påtagliga framsteg som gjorts återstår emellertid
            alltjämt mycket att göra på detta område. Av den privata intereuropeiska
            handeln är sålunda i genomsnitt 17 Z fortfarande underkastad importrestrik-
            tioner, och då är ändå procentsatsen räknad med i huvudsak 1948
            års siffror som bas, varför läget ter sig ljusare än det är. För
            dollarhandeln är situationen givetvis mycket ogynnsammare. Men
            även om mycken bun- denhet är kvar, är det inte att ta fel på
            att strävandena utomlands med- vetet inriktas på ökad frihet.
            Sverige har i sitt eget intresse deltagit i denna utveckling,
            och det kan inte sägas annat än att vi strävat efter att ligga
            bland tätländerna i vad avser handelns frigörelse. Under hösten
            1954 frilistades t. ex. en stor del av vår import från dollarområdet.
            Vid OEEC:s senaste ministermöte i Paris i december beslöts anbefalla
            ytterligare liberaliseringsåtgärder t. ex. höjning av frilistningprocenten
            till 90, vilket tal Sverige överskridit, varvid liberaliseringen
            bör utgöra minst 75 90 hos var och en av de tre huvudgrupperna
            råvaror, jordbruks- produkter och industrivaror, ett villkor som
            Sverige likaledes uppfyller, avskaffande av 10 20 av återstående
            kvantitativa begränsningar samt fri- listning av handeln med USA
            och Kanada. Nya överväganden i dessa frå- gor under det närmaste
            halvåret har signalerats bl. a. för en smidig an- passning av
            OEEC-ländernas handels- och valutapolitik till de beslut, som
            den amerikanska kongressen kan komma att fatta rörande den amerikans-
            ka handels- och tullpolitiken. Vad som under fjolåret gjorts för
            att frige den internationella handeln har otvivelaktigt haft ett
            välgörande infly- tande på världshandelns omfång och verksamt
            bidragit till världens eko-
          </p>
          <p>
            Bihang till riksdagens protokoll 1955. 3 saml. Nr 151—160
          </p>
          <pb facs="riksdagen-motions-pdf/data/1955/mot_1955__fk__151/mot_1955__fk__151-002.pdf"/>
          <p>
            2 Motioner i Första kammaren, nr 151 år 1955
          </p>
          <p>
            nomiska tillfrisknande, produktionens höjande och levnadsstandardens
            stegring. Vad beträffar planerna för innevarande år förtjänar
            bl. a. härutöver framhållas, att nya framstötar är att vänta från
            amerikanskt håll mot kvarstående barriärer för handeln och kapitalrörelserna,
            att det — som ovan antytts — i första hand gäller att skapa friare
            villkor mellan dollar- länderna å ena sidan och Västeuropa m.
            m. å den andra och att ömsesidig- het i lättnaderna nationerna
            emellan förväntas. Ett undantag från den allmänna utvecklingen
            torde dock i viss mån komma att göras för jord- bruksproduktionen.
            Liksom hittills bör Sverige deltaga i det gemensamma arbetet i
            de inter- nationella organisationerna för att i sin mån bidraga
            till ökad frigörelse av handel, investeringar och betalningar.
            Även i vårt fall kräves emeller- tid speciella hänsyn för jordbruket.
            Försvarspolitiska skäl gör det ofrån- komligt att upprätthålla
            en lämpligt avpassad livsmedelsproduktion även nu, trots att inga
            direkta krigshandlingar äger rum. Den marknad för livsmedel, som
            för ögonblicket finns, skulle nämligen med visshet för- svinna
            vid minsta skärpning av det utrikespolitiska läget. Vad det nu
            är fråga om är utbud av ren överskottsproduktion, för vilken det
            inte finns en prisbildning av den typ, som normalt utbildas på
            en fri marknad. Vårt land kan eljest endast ha fördel och nytta
            av en politik och en utveckling, som syftar till att främja ekonomiskt
            framåtskridande och stabilitet i samverkan mellan de fria folken.
            Det stadiga ekonomiska framåtskridan- det och levnadsstandardens
            höjning beror på frigörelsen av de ekono- miska krafterna, på
            viljan att förbättra levnadsvillkoren, på en förnuftig fördelning
            av arbetsinsatserna på de områden, där varje nation har de bästa
            naturliga förutsättningarna och på internationellt utbyte av de
            vunna arbetsresultaten. Detta gäller i hög grad vårt land. Ekonomiskt
            hör Sverige ihop med de västerns länder, som tillämpar ett fritt
            system. Vi gör det på grund av naturliga förutsättningar, arbetsmetoder,
            tradition och allmän livsstil. Vårt land varken kan eller bör
            ställa sig utanför fri- görelsen och samarbetet. Det bör i stället
            positivt och helhjärtat med- verka i de gemensamma ansträngningarna
            att nå målet. Anpassning krävs nu från vår sida till det nya läge,
            som gradvis växer fram inom den inter- nationella ekonomien. Vi
            måste därför vara beredda att ändra metoderna för den ekonomiska
            politiken. En utåt fri ekonomi låter sig omöjligen förena med
            en internt bunden sådan. Det måste följaktligen skapas stabilitet
            i vårt lands inre ekonomi med en på marknadsprinciper grundad
            balans, som kan vidmakthållas utan reglerande ingrepp eller —
            under en övergångstid — med ett absolut mini- mum av dylika. Svensk
            ekonomi måste i sin helhet vara konkurrensduglig på ett naturligt
            sätt. Nu ännu mer än hittills är en smidig penningpolitik ett
            oundgängligt medel att hålla ekonomien i jämvikt. Även om penning-
          </p>
          <pb facs="riksdagen-motions-pdf/data/1955/mot_1955__fk__151/mot_1955__fk__151-003.pdf"/>
          <p>
            Motioner i Första kammaren, nr 151 år 1955 3
          </p>
          <p>
            politiken inte är allsmäktig, är det å andra sidan utsiktslöst
            att någonsin få till stånd en stabil utveckling utan dess energiska
            och målmedvetna tillämpning. I botten på den ekonomiska politiken
            måste läggas en aktiv penningpolitik med rörlig ränta. En ökad
            frigörelse i den inre ekonomien måste bygga på ökad medverkan
            och större ansvar från de enskilda indi- vidernas, gruppernas,
            företagens och organisationernas sida. Utrymme måste därvid beredas
            för större investeringar inom jordbruk, industri, handel och övriga
            enskilda näringar, samtidigt som de offentliga investe- ringarna
            måste hållas tillbaka. Mer än någonsin är sparandet en nödvän-
            dig förutsättning som bidrag för att hålla jämvikten och för att
            ge ut- rymme åt ofrånkomliga investeringar. Skattepolitiken måste
            läggas om. Psykologiskt verkar de höga skatterna förlamande på
            initiativet och vil- jan att göra insatser. De kväver sparlusten.
            En ändrad mentalitet behövs i samtliga dessa hänseenden. Den når
            man inte på andra vägar än skatte- sänkningens. Utomlands har
            skattetrycket redan väsentligt sänkts, och vi måste konkurrera
            även i fråga om skattesänkningar. Behovet av ökade valutareserver
            och vidgad frihet i betalningarna har för Sveriges del nu ökat.
            Det är också tydligt av de senaste årens resul- tat, att en varaktig
            förbättring av valutasituationen svårligen kan åstad- kommas med
            hjälp enbart av importrestriktioner, och att en försämring åter
            inträder, när restriktionerna hävs. I ett läge där möjligheten
            att till- gripa dylika hinder är starkt begränsad, ligger det
            så mycket större vikt på att främja viljan att intjäna valutor.
            Den ekonomiska politiken måste i ökad grad inriktas på detta mål.
            I det sammanhanget är det omöjligt att bortse från valutaregleringens
            negativa inflytande. Erfarenheten har tyd- ligt visat, att denna
            är helt ineffektiv som skydd mot valutaförluster. Så- dana har
            inträffat under fjolåret och nya kan befaras i år, utan att regle-
            ringen förmår hindra dem. Däremot är valutaregleringen en hämsko
            på ökad tillförsel av valutor. I andra länder har man sedan länge
            insett det skadliga i valutakontroller och antingen delvis avskaffat
            eller reformerat desamma. Mycket påtagliga uppmjukningar har i
            t. ex. Västtyskland, Belgien och Nederländerna vidtagits under
            fjolåret i deras respektive va- lutaregleringar. Vi bör då inte
            stereotypt fasthålla vid ett förlegat system utan undersöka, -på
            vilka vägar i första hand uppmjukningar kan åstad- kommas och
            därefter hur valutaregleringen mer eller mindre fullständigt skall
            kunna avvecklas. En bestående lösning av vårt valutaproblem lär
            näppeligen inställa sig så länge valutaregleringen vidmakthålles.
            Däremot kommer, i den mån naturlig jämvikt växer fram i vår inre
            ekonomi, även valutareserven att öka till lämplig storlek. Målet
            måste under alla för- hållanden vara att tämligen snart avveckla
            valutaregleringen. Ett system vars väsentligaste beståndsdel är,
            att alla valutor fortlö- pande rekvireras av ett statligt organ,
            måste vara osmidigt och verka avskräckande på lusten att tjäna
            in valutor, hur stark vanans makt än är
          </p>
          <pb facs="riksdagen-motions-pdf/data/1955/mot_1955__fk__151/mot_1955__fk__151-004.pdf"/>
          <p>
            4 Motioner i Första kammaren, nr 151 år 1955
          </p>
          <p>
            över de människor och företag, som i 15 år tvungits att avstå
            från sin äganderätt till valutorna. Det vore en mycket mera tillfredsställande
            prin- cip, att riksbanken köpte intjänta valutor, utan att hembudsskyldighet
            förelåge. Dithän torde det väl inte vara möjligt att komma på
            en gång, men fördenskull bör principen inte glömmas bort. Utan
            att här närmare ange utvägar att uppmjuka valutaregleringen, något
            som är ett utpräglat tekniskt problem, kan dock pekas på möjligheten
            att införa på lämpligt sätt avvägda tidsfrister för hembudsskydlighetens
            fullgörande som första steg att söka utröna verkan av en uppmjukning.
            Under åberopande av det anförda hemställer vi, a) att riksdagen
            måtte angiva sådana riktlinjer för den ekonomiska politiken att
            en naturlig jämvikt uppstår i vår ekonomi och förutsättningar
            skapas för en avveckling av valutaregleringen, b) att riksdagen
            måtte i skrivelse till Kungl. Maj:t an- hålla om omedelbara åtgärder
            i syfte att uppmjuka och förenkla valutaregleringens tillämpning
            i all den mån detta är möjligt.
          </p>
          <p>
            Stockholm den 26 januari 1955 Knut G. Ewerlöf Ebon Andersson
            Gustaf Velander
          </p>
          <p>
            Carl Eskilsson Ernst Wehtje
          </p>
        </div>
      </div>
    </body>
  </text>
</TEI>
