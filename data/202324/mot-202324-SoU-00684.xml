<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00684">
  <teiHeader>
    <fileDesc>
      <titleStmt>
        <title>Nationell bostadsstiftelse för att motverka hemlöshet</title>
        <author corresp="i-9N94VnavhL9irJidF3qceM">av Katarina Luhr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:684 av Katarina Luhr m.fl. (MP)</title>
          <idno type="rdwebb">HB02684</idno>
          <rs type="number">684</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02684/text</ref>
          <ref type="dokument_url_html">https://data.riksdagen.se/dokument/HB02684</ref>
          <ref type="dokumentstatus_url_xml">https://data.riksdagen.se/dokumentstatus/HB02684</ref>
          <ref type="pdf">https://data.riksdagen.se/fil/6EC12887-29AE-4F5D-A3CA-A625D1B63734</ref>
          <ref type="docx">https://data.riksdagen.se/fil/5758341E-DB4D-4506-9685-C9B279D5D602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Ukpq1D362bFzM98jJjcKbD" type="signed"/>
        <correspContext corresp="i-Ukpq1D362bFzM98jJjcKbD">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-XPu3ZHL3w9uUH4TKYHMmif"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-3gTsNXSUeWt2LZQ5C2C1TG" type="submitted">
          <date when="2023-10-02"/>
          <time when="16:17:16"/>
        </correspAction>
        <correspAction xml:id="i-XT9SsGju3XD72JsvsobZa4" type="reviewed">
          <date when="2023-10-02"/>
          <time when="17:32:38"/>
        </correspAction>
        <correspAction xml:id="i-cgGb7VUbYPooLRxTngAct" type="referred">
          <date when="2023-10-17"/>
        </correspAction>
        <correspAction xml:id="i-BvWnkpvgWEoJHafudDXhRW" type="assigned">
          <date when="2023-12-18"/>
          <time when="13:09:38"/>
        </correspAction>
        <correspContext corresp="i-BvWnkpvgWEoJHafudDXhRW">
          <ref type="assignedTo">Socialutskottet</ref>
        </correspContext>
        <correspAction xml:id="i-CAkxkwC6T9ipmvnc8FGfLp" type="behandlas_i"/>
        <correspContext corresp="i-CAkxkwC6T9ipmvnc8FGfLp">
          <ref type="uppgift">2023/24:SoU17</ref>
          <ref type="ref_dok_id">HB01SoU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU17</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bx9tQBi7nFy3e1EgURzQCN" type="motHeader">
        <div xml:id="i-JY4GRHSU4bDC9VyJVrfyDC" type="motTitle">
          Motion till riksdagen 2023/24:684 av Katarina Luhr m.fl. (MP)
          Nationell bostadsstiftelse för att motverka hemlöshet
        </div>
      </div>
      <div xml:id="i-6fKAfLJ5J3s7L9r9XKE7DE" type="motBody">
        <div xml:id="i-QUuWKXTsFR5i8SqCT7TaV7" type="motProposal" subtype="förslag">
          <head xml:id="i-VXk7N5bac3VWqjg99Gr9jy">
            Förslag till riksdagsbeslut
          </head>
          <list xml:id="i-DvLskZ9oVEzNwAGGyFWwhm">
            <item xml:id="i-JYrBhVAZ5ZeYEyz4zRQ4CG" sortKey="Yrkande 1">
              Riksdagen ställer sig bakom det som anförs i motionen om att
              ta ett nationellt ansvar för att minska hemlösheten och tillkännager
              detta för regeringen.
            </item>
          </list>
          <list xml:id="i-3TKByW5rQDiRwotx5DMyVe">
            <item xml:id="i-TEHsJeQNbgo5fcUWKQDJtR" sortKey="Yrkande 2">
              Riksdagen ställer sig bakom det som anförs i motionen om behovet
              av tillförlitlig statistik som tydligt visar på hur situationen
              för hemlösa utvecklas över tid och att statistiken bör tas fram
              med tätare mellanrum, och detta tillkännager riksdagen för regeringen.
            </item>
          </list>
          <list xml:id="i-N4YPD7W4JUPzy949paMyPQ">
            <item xml:id="i-S33ZS8UW4Wj8mvS6dBqVdK" sortKey="Yrkande 3">
              Riksdagen ställer sig bakom det som anförs i motionen om att
              utreda möjligheterna att inrätta en nationell bostadsstiftelse
              och tillkännager detta för regeringen.
            </item>
          </list>
          <list xml:id="i-PhbpcC6FhDhhGhde6u17Wc">
            <item xml:id="i-Y69PQJKo1RskP9eouD8ycQ" sortKey="Yrkande 4">
              Riksdagen ställer sig bakom det som anförs i motionen om att
              under Statens bostadsomvandling inrätta en styrgrupp med representanter
              från Socialstyrelsen, Boverket, Kommunsverige, idéburna bostadsaktörer,
              Fastighetsägarna och Sveriges allmännytta för att inleda ett arbete
              med att inrätta en nationell bostadsstiftelse, och detta tillkännager
              riksdagen för regeringen.
            </item>
          </list>
        </div>
        <div xml:id="i-YD9ERpzSDjTyGLY9ibVaV9" type="motContent">
          <head xml:id="i-6Z5gdrPVxEnzxjSY92KHe1" type="h1">
            Motivering
          </head>
          <p xml:id="i-Rtxc2gyzrbLLMaR2aBU4eU">
            Då den finska nationella bostadsstiftelsen ”Y-stiftelsen” ofta
            lyfts som ett av de viktigare inslagen i den finska politiken
            mot hemlöshet anser vi att Sverige ska utreda möjligheten att
            inrätta en nationell bostadsstiftelse med ett liknande koncept.
            I Finland drivs stiftelsen av en samling olika aktörer i samverkan
            och vi vill därför inrätta en styrgrupp under Statens bostadsomvandling
            med representanter från Socialstyrelsen, Boverket, kommunsverige,
            idéburna bostadsaktörer, Fastighetsägarna och Sveriges allmännytta
            för att tillsammans driva detta arbete framåt.
          </p>
          <p xml:id="i-CUSbKg7tJzf3zxBef3JkFh">
            Ett tryggt boende är en av grunderna för ett fungerande liv.
            Den främsta orsaken till hemlöshet är brist på bostäder, i synnerhet
            hyreslägenheter med rimliga hyror som människor med låga inkomster
            kan betala. Dock kommer rapporter om att fler människor än förr
            vräks och att utmaningarna med social och strukturell hemlöshet
            har ökat. Det handlar inte sällan om människor med psykisk ohälsa
            eller missbruk, ofta i kombination, men även om människor som
            lever i ekonomisk utsatthet, med svag för­ankring på arbetsmarknaden,
            som inte själva kan ordna sitt boende och därför hamnar i en hemlöshetssituation.
            Samtidigt visar forskning att ju längre tid du är i en hemlös
            situation, desto större risk är det att utveckla problem med missbruk
            och psykisk ohälsa.
          </p>
          <p xml:id="i-REr8x9QLenTSBAb1WaojXP">
            Uppgifter om omfattningen av hemlösheten i Sverige undersöks
            av Socialstyrelsen med sex års mellanrum. Den senaste publicerade
            kartläggningen gjordes 2017. Social­styrelsen kom då fram till
            att drygt 33 250 personer levde i hemlöshet. Mer än hälften av
            personerna hade varit i hemlöshet i minst ett år och en av tio
            hade varit hemlös i mer än 10 år. Av de hemlösa befann sig drygt
            5 900 personer i en akut hemlöshetssituation.
          </p>
          <p xml:id="i-U9cGVvD5zi4PfiFJFrWV7K">
            Socialstyrelsens senaste mätning skedde under en vecka år 2017.
            Då räknades dock bara de vuxna som var föremål för någon sorts
            insats av socialtjänst, myndigheter eller ideella organisationer
            just den veckan in, samtidigt som bara 80 procent av landets socialtjänstförvaltningar
            besvarade enkäten. Flera grupper, som barn, papperslösa, asylsökande
            och EU-migranter, uteslöts helt. Med stor sannolikhet var alltså
            siffran mycket högre och har med stor sannolikhet växt sedan dess.
          </p>
          <p xml:id="i-Xeb4etzQgisePzxeaQTEYE">
            Under 2023 kartlägger Socialstyrelsen hemlösheten, på ett delvis
            nytt sätt. Kart­läggningen är ett av uppdragen i regeringens nationella
            strategi för att motverka hemlöshet 2022–2026. Resultaten redovisas
            den 1 februari 2024. Det är dock en utmaning för den framåtsyftande
            styrningen att statistiken för hemlöshet inte följs med tätare
            intervall, speciellt i tider när både en pandemi och ett svårt
            ekonomiskt läge kan ha gett stora förändringar i antalet hemlösa
            personer på relativt kort tid. Vi anser därför att det framåt
            finns ett stort behov av tillförlitlig statistik som tydligt visar
            på hur situationen för hemlösa utvecklas över tid och att statistiken
            bör tas fram med tätare mellanrum.
          </p>
          <p xml:id="i-LhSsPS4xhLY8TaZiZ82nE">
            I Sverige, men även internationellt, är det svårt att hitta studier
            som skattar den totala kostnaden för hemlöshet. Boverket uppskattade
            2015 kommunernas kostnader för boendelösningar för personer utanför
            den ordinarie bostadsmarknaden till omkring 5,3 miljarder kronor
            per år, eller 240 000 kronor per person. Boverket poängterar samtidigt
            att det finns andra kostnader som uppstår till följd av och i
            samband med hemlöshet, men att dessa inte är med i deras beräkning.
            Det kan vara kommunens kostnader för bidrag den betalar, eller
            kostnader för socialtjänst och sjukvård. En del boendekostnader
            bärs dessutom av frivilligorganisationer. Det är dock av vikt
            att framhålla att den största kostnaden kanske ändå läggs på den
            enskilde hemlösa. Det finns studier som visar på svårigheten att
            komma tillbaka till en sund ekonomi efter att man hamnat i hemlöshet
            och Socialstyrelsen redogör i rapporten ”Förebygga och motverka
            hemlöshet” att personer som en gång blivit avhysta har mycket
            svårt att komma in på bostads­marknaden igen.
          </p>
          <p xml:id="i-4NbWXtYKWptXnPW5qwZFGL">
            Idag har kommuner och ideella föreningar ett stort ansvar för
            att personer i hem­löshet ska få tak över huvudet men vi ser att
            staten har en viktig roll att spela, inte minst genom den nationella
            hemlöshetsstrategin, där bland annat metoden Bostad först ges
            en viktig roll i arbetet.
          </p>
          <p xml:id="i-G9AgrrwJesW7aaQWD4eM6o">
            Sverige har en högre andel hemlösa än våra grannländer Norge,
            Danmark och Finland enligt en rapport från Nordisk välfärd år
            2018. Hemlösheten i Norge och Finland minskar men inte i Sverige
            och Danmark, vilket kan bero på flera orsaker. Både Norge och
            Finland har haft hög bostadsbyggnadstakt jämfört med befolkningsökningen,
            men de har även varit mer uthålliga i sina nationella hemlöshetsstrategier
            än Sverige och Danmark. Dessutom har Finland haft en god effekt
            av sin nationella bostadsstiftelse, Y-stiftelsen.
          </p>
          <p xml:id="i-8EbNQ2JeKMGyJXFN11iA5S">
            Y-stiftelsen är en bostadssocial verksamhet som grundades 1985
            och en central aktör i den finska strategin mot hemlöshet. Stiftelsen
            är politiskt och religiöst obunden. Den grundläggande idén med
            dess verksamhet var och är att förvärva mindre hyreslägen­heter
            för enskilda hemlösa från det befintliga bostadsbeståndet på den
            öppna marknaden (eller bygga i egen regi). I dag är stiftelsen
            den fjärde största hyresvärden i Finland. Stiftelsen äger drygt
            18 500 lägenheter och verkar i fler än 50 finska städer och kommuner.
          </p>
          <p xml:id="i-Vou4Psbs21bR7QxudXu7RR">
            Enligt stiftelsens stadgar är dess grundläggande uppgift att
            ”stödja hälso- och sjuk­vårdstjänster genom att anordna bostäder
            som matchar mänsklig värdighet för människor med behov av bostäder
            och att kunna leva självständigt eller nästan själv­ständigt”.
            För att leva upp till denna målsättning köper och bygger stiftelsen
            hyres­bostäder för hyresgäster med speciella behov, samt genomför
            utvecklingsprojekt i syfte att skapa hållbara bostadslösningar
            för samma grupper. Under alla år som stiftelsen varit aktiv har
            verksamheten varit vanliga hyreslägenheter. Stiftelsen bygger
            inte vandrarhem eller skapar tillfälliga lösningar för hemlösa.
          </p>
          <p xml:id="i-UJSgMuGWvSuWCF9FrWJ4PE">
            Stiftelsen bygger inte på välgörenhet och den är inte heller
            finansierad av donationer. Istället söker stiftelsen finansiering
            från en rad olika källor – statliga, privata och ideella.
          </p>
          <p xml:id="i-C9jTMAkN5LYgnbGn7YX8EY">
            Y-stiftelsen erbjuder två olika typer av hyreslägenheter. Den
            ena, s.k. M2-Kodit-hem, är bostäder med låga hyror riktade till
            grupper som har svårt att hitta en egen bostad. Den andra kallas
            för Y-Kodit-hem och är anpassade för särskilda grupper. Därutöver
            utvecklar och hyr Y-stiftelsen också ut hela stödboenden. Detta
            är bostadshus avsedda för särskilda grupper som har egen personal.
            Totalt finns det cirka 1 000 lägenheter i denna kategori. För
            att finansiera byggnationen av dessa enheter kan Y‑stiftelsen
            ansöka om statligt garanterade räntestödslån och investeringsbidrag
            (ARA-bidrag och lån).
          </p>
          <p xml:id="i-GbEnemnAUw9GpvbYVSiyS1">
            Grundfinansieringen av Y-stiftelsen kommer från tre olika håll:
            den finska staten, Veikkaus Oy, Finlands motsvarighet till Svenska
            spel, och de kommuner som sam­arbetar med Y-stiftelsen lokalt.
            Låg ränta ges av staten, och stiftelsen har också tillgång till
            förmånliga banklån. Som ideell organisation har stiftelsen rätt
            till statliga invester­ingar och lån för byggande av allmännyttiga
            bostäder inom ramen för ARA, Finlands statliga bostadsfinansierings-
            och utvecklingscenter. När Y‑stiftelsen bygger bostäder riktade
            till personer med särskilda behov kan dessa lån täcka upp till
            50 procent av byggkostnaderna. En annan viktig finansiär har varit
            statliga STEA, Social- och hälsoorganisationernas understödscentral.
            STEA har som uppdrag att förmedla statliga bidrag till organisationer
            och stiftelser som ägnar sig åt sociala frågor och hälsofrågor
            i Finland. STEA har beviljat medel till Y-stiftelsen både för
            att köpa spridda bostäder för hemlösa och till olika utvecklingsprojekt.
          </p>
          <p xml:id="i-2gfPULTe3mWFvCxZhf58Yy">
            Det finska arbetet mot hemlöshet utvärderades för några år sedan
            av en interna­tionell utvärderingsgrupp. Forskarna konstaterade
            att Finland tycktes ha uppnått ett trendbrott i utvecklingen av
            hemlösheten. Dels anses det bero på att det skett ett skifte i
            hemlöshetsarbetet där många aktörer samverkat, dels har miljöministeriet
            arbetat med en nationell strategi som har finansierat olika bygg-
            och bostadsprojekt i kommunerna och därigenom minskat bostadsbristen.
          </p>
          <p xml:id="i-SmGvnrAfchPSySAMPYy97z">
            En studie från Herriot-Watt University i Storbritannien från
            2012 visade att Y‑stiftelsen varit särskilt framgångsrik i fråga
            om att motverka segregation, genom att sprida ut lägenheterna
            till hemlösa på många olika bostadsområden i städerna.
          </p>
          <p xml:id="i-EcRNFJB9euqNmZatH9CVGS">
            Enligt egen utsago från Y-stiftelsen har Finland lyckats väl
            med att bekämpa hemlöshet och Y-stiftelsen har en stor del i den
            minskande hemlösheten. Hemlösheten i Finland har minskat i flera
            decennier. Enligt utomstående bedömare från den så kallade Housing
            First-rörelsen beror detta i hög grad på framgångsrika långsiktiga
            hemlöshets­program, samt gemensamma ansträngningar från olika
            parter i samhället. Från och med 2008 ersattes härbärgen och vandrarhem
            med permanenta boendelösningar. Y-stiftelsens kunder har egna
            hyreskontrakt, men har samtidigt tillgång till supportpersonal
            vid behov.
          </p>
          <p xml:id="i-3zumEAV1HN5Yq25QDkK2VS">
            Då Y-stiftelsen under många år lyfts fram som en av de viktigaste
            delarna av Finlands minskande hemlöshet anser vi att Sverige bör
            undersöka möjligheterna till att ta efter detta goda exempel.
            Vi anser därför att möjligheterna för en nationell bostads­stiftelse
            ska utredas och att det i arbetet med detta ska inrättas en styrgrupp
            under Statens bostadsomvandling med representanter från Socialstyrelsen,
            Boverket, kommunsverige, idéburna bostadsaktörer, Fastighetsägarna
            och Sveriges allmännytta för att driva detta arbete framåt.
          </p>
        </div>
        <div xml:id="i-GDoGGuRwNCx9GrQ67tte1o" type="motSignatures">
          <list xml:id="i-F831ahAPLsr3DBmVZBaLpB">
            <item xml:id="i-Xb4YS6bVNs6W7JAXeKzP3x" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-9nPM95ZFtXZdag5EWKrpcj" who="i-XPu3ZHL3w9uUH4TKYHMmif">
              Linus Lakso (MP)
            </item>
            <item xml:id="i-6N1BGG4CiC2hqAUuMeYDAE" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-ALSKuqF2A5kH4vSxRbQeam" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-TFzNdCSkw5cdFMwXg3Bzoa" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
