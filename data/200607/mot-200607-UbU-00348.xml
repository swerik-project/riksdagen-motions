<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00348">
  <teiHeader>
    <fileDesc>
      <titleStmt>
        <title>Det livslånga lärandet</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det livslånga lärandet</title>
          <idno type="rdwebb">GU02Ub348</idno>
          <rs type="number">Ub348</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub348/text</ref>
          <ref type="dokument_url_html">http://data.riksdagen.se/dokument/GU02Ub348</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub348</ref>
          <ref type="doc">http://data.riksdagen.se/fil/9DA8AC3B-1DD1-44F1-8CD6-DD5231E4821D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4QSskNRajbqRG3PtACimqv</idno>
            <name>Susanne Eberstein</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6xPx8emXAAEL5AirGDkCL3" type="signed"/>
        <correspContext corresp="i-6xPx8emXAAEL5AirGDkCL3">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-4QSskNRajbqRG3PtACimqv"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-FTuxB98cDMBkWw68Y9RHEc"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-6gEtTPavyMJxxUX6JZn9LW"/>
        </correspContext>
        <correspAction type="referral" xml:id="i-LYretdBZzkY4hGaqkZ7Bzi">
          <date when="2006-11-07"/>
        </correspAction>
        <correspAction type="dismissal" xml:id="i-3nbpDtbn8D6WGLCFJJUzmu">
          <date when="2006-11-07"/>
        </correspAction>
        <correspAction type="numbering" xml:id="i-AAS1ixi1Camc59AsydTSu5">
          <date when="2006-11-02"/>
        </correspAction>
        <correspAction type="submission" xml:id="i-SE92QaHpgYxhKFz4ZLm9pY">
          <date when="2006-10-31"/>
        </correspAction>
        <correspAction type="transfer" xml:id="i-63ASMzBWC6tmCyfgGeZw4j">
          <date when="2006-10-31"/>
        </correspAction>
        <correspAction type="assigned" xml:id="i-hULZtKD4HEEBxt9FWjyRy"/>
        <correspContext corresp="i-hULZtKD4HEEBxt9FWjyRy">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CS6BcTmNrqvR35o8EU8ydN">
            Förslag till riksdagsbeslut
          </head>
          <p xml:id="i-KZYbYveFaRa3ZqttktX2w7">
            Riksdagen tillkännager för regeringen som sin mening vad i motionen
            anförs om det livslånga lärandet och högre utbildning.
          </p>
        </div>
        <div type="motContent">
          <head type="h1" xml:id="i-7o2oZ9cnnxnUTzEdBKBUXL">
            Det livslånga lärandet
          </head>
          <head type="h1" xml:id="i-TtUrwsaTJuvJLoD4UqXgjS">
            Inledning
          </head>
          <p xml:id="i-NkXosUb7ZhMNYmWtjGa2qE">
            Alla har rätt till en god utbildning och kunskapsnivå.
          </p>
          <p xml:id="i-JVB9o5SC4P5UCQrDLLP8nq">
            I alltfler länder sätts utbildnings- och forskningspolitiken
            i fokus. För att Sveriges position som kunskapsnation ska stärkas
            behövs offensiva investeringar i förskolan, skolan, vuxenutbildningen,
            högskolan och forskningen. Utmaningen är att bygga ett lärande
            samhälle med breda satsningar på utbildning på alla nivåer som
            ansluter till välfärdspolitikens klassiska uppgifter att driva
            på förändring och modernisering av samhället.
          </p>
          <p xml:id="i-CyR18vN7wTaoVjwSN2hCVC">
            I det nya samhälle som växer fram har utbildningen en avgörande
            betydelse för en persons framtida liv och yrkesliv. Det är därför
            det är så viktigt att utbildning görs tillgängligt för alla, inte
            bara några!
          </p>
          <head type="h1" xml:id="i-3HVz62LkMoUezW6qUDAtHE">
            Livslånga lärandet
          </head>
          <p xml:id="i-SEnYM97KeRiFjC99EvKpgv">
            Lärandet är en del av livet. Det börjar när vi är barn. Då går
            vi först i förskolan och sedan i grundskolan. Många går vidare
            till gymnasium och högskola eller olika yrkesutbildningar. När
            vi blir äldre kanske vi går en studiecirkel, skriver in oss på
            en högskolekurs eller läser vid komvux.
          </p>
          <p xml:id="i-4BxQLAYfBa3W4KisBREPkq">
            Att skapa goda förutsättningar till livslångt lärande har betydelse
            såväl för den enskilda individen som för samhället i sin helhet.
            För den enskilda ger det möjlighet till personlig utveckling och
            möjlighet att bättre möta nya utmaningar i en föränderlig miljö.
            För samhället innebär det en möjlighet att också i framtiden kunna
            utveckla välfärden och skapa fortsatt ekonomisk tillväxt genom
            att ha ett avancerat och konkurrenskraftigt näringsliv präglat
            av kunskap och teknisk kompetens.
          </p>
          <p xml:id="i-TZJ9FHMAHSeeJk2XRoXy9i">
            Vi vill att alla människor ska ges möjlighet till återkommande
            kompetensutveckling och fortsatt lärande, genom hela livet. Att
            ha tillgång till kunskap och möjlighet att förvärva ny kunskap
            genom hela livet är viktigt på en alltmer kunskapskrävande arbetsmarknad.
          </p>
          <p xml:id="i-M97fpShtXDTM3LZ6C6yaH">
            Vi tror på ett system där människor kan välja en utbildning också
            en bit in i sitt yrkesliv utan alltför stora privatekonomiska
            insatser. Valet ska kunna göras oberoende av om utbildningen anknyter
            till arbetet, blir början till en ny yrkesinriktning eller enbart
            syftar till personlig utveckling och att skaffa sig ny och rikare
            kunskap på något område.
          </p>
          <p xml:id="i-NJN1hbD2Y1Pib6XWHq4qNL">
            Dagens snabba tillväxt av kunskaper innebär att utbildning inte
            bara kan läggas till uppväxtåren. Lärande blir en livslång process,
            där perioder av yrkesarbete växlar med studieperioder.
          </p>
          <p xml:id="i-2qek8Gyo1Bk7RF6jfxGN8V">
            Det är angeläget att alla elever i gymnasieskolan får en gemensam
            kunskapsgrund när det gäller kärnämnena. Grundläggande högskolekompetens
            är en viktig bas även för de elever som väljer ett yrkesinriktat
            gymnasieprogram då behovet av dessa kunskaper många gånger avgör
            hur de lyckas i sitt arbetsliv efter studierna och att de även
            direkt kan gå vidare till kvalificerad yrkesutbildning eller högskoleutbildning.
            Grundläggande högskolebehörighet är en kunskapsnivå som man även
            behöver för att fungera väl som medborgare.
          </p>
          <p xml:id="i-98MRt5w8H4kCqLY8W4TbKK">
            Det behövs utvidgade och förstärkta former för vuxenutbildning,
            kompetensutveckling och kvalificerad yrkesutbildning. Högskolan,
            arbetsmarknadsutbildningen och folkbildningsarbetet är alla betydelsefulla
            för detta, inte minst i skogslänen där den genomsnittliga utbildningsnivån
            är lägre än riksgenomsnittet.
          </p>
          <p xml:id="i-VijjR1gSH8oovDnpQq8wgP">
            För att vi inte ska stå inför en besvärande arbetskraftsbrist
            är det enligt vårt sätt att se det angeläget att göra en översyn
            av hur utformningen av eftergymnasial yrkesutbildning ska se ut
            framgent. En satsning på ökat antal kvalificerade yrkesutbildningar
            så att det kan finnas ett större utbud och en ökad tillgänglighet
            är ytterst angelägen utifrån det behov av rätt utbildad arbetskraft
            som samhället i stort behöver och inte minst utifrån skogslänens
            behov.
          </p>
          <p xml:id="i-165b9X9ZStjdpVn7CSYeZu">
            En utbyggd kvalificerad yrkesutbildning och en struktur som tydligt
            visar vad de olika eftergymnasiala yrkesutbildningarna ger, hur
            de värderas, vad som skiljer dem ifrån högskoleutbildningar och
            hur man som student finansierar sina yrkesstudier skulle underlätta
            betydligt för dagens unga att påverka sina framtida yrkesliv.
          </p>
          <p xml:id="i-DVkjz2kJqDXTxG1yWJFYHa">
            När det t.ex. gäller vidareutbildning av redan yrkesverksamma
            är det angeläget att man erkänner och tillvaratar människors faktiska
            och reella kunskap och kompetens oberoende av hur den har förvärvats.
            Det handlar om kunskaper som man skaffat sig i arbetslivet, i
            studiecirkeln eller på sin fritid. Validering är betydelsefull
            inte minst för personer som skaffat sina formella och informella
            kunskaper i andra länder och i andra skolsystem. Dessa personer
            har i dagsläget ofta svårt att bli bedömda och värderade efter
            sin verkliga kompetens. Det är angeläget att metoden att validera
            kunskap och kompetens inom olika nivåer i utbildningssystemet
            och i arbetslivet radikalt utvecklas och finns tillgänglig i hela
            landet.
          </p>
          <p xml:id="i-2kDr585eo22LaJfTAVuiF7">
            Folkbildningen utgör för många vuxna ingången i vuxenstudielivet.
            Anslagen till folkbildningen måste öka!
          </p>
          <p xml:id="i-Uc7sND6VHxraUtU6DBqEsB">
            För att alla ska få plats i det moderna kunskapssamhället måste
            utbildningssystemet klara av att förbereda och motivera alla till
            fortsatt kunskapssökande och lärande. Vi ser utbildningssystemet
            i sin helhet som en kedja av länkar för livslångt lärande där
            förskolan utgör första länken följd av grundskolan, gymnasieskolan
            och högskolan. Men lärandet slutar inte där. Det fortsätter hela
            livet. Och där har de regionala universiteten en viktig roll att
            spela.
          </p>
          <head type="h1" xml:id="i-PbLCPmUWwwq6y7d71bqSHg">
            Regionala universitet
          </head>
          <p xml:id="i-Uj7VDxnWLbrTBS6CrPFMg8">
            De regionala universitetens roll kan inte underskattas. De har
            stor betydelse för regionernas utveckling på flera olika sätt.
            I samarbete med företag och andra intressenter i regionerna utgör
            universiteten en fantastisk drivkraft samtidigt som de på ett
            viktigt sätt deltar i regionernas utveckling.
          </p>
          <p xml:id="i-QMrbHqsWEws33tMGCPFBBX">
            De regionala universiteten har en stor betydelse för en regions
            utveckling. Regioners framgång bygger i mångt och mycket på samarbetet
            mellan universitet eller högskola, näringslivet och staten, regionen,
            landstinget eller kommunerna. Det gäller särskilt de regioner
            som inte har riktigt stora städer inom sig, såsom skogslänen.
            Därför måste samarbetet mellan näringslivet och de olika lärosätena
            intensifieras för att det ska kunna ske en utveckling i våra regioner.
          </p>
          <p xml:id="i-3WyCwdjJYaJZUGBHAePBTE">
            Utbildning har också alltmer uppmärksammats som en avgörande
            faktor för att öka tillväxten i samhället. Länder med en välutbildad
            befolkning har högre tillväxt. Ny kunskap och forskning har avgörande
            betydelse för att skapa nya jobb och företag. Forskarutbildningen
            är snabbt på väg att etablera sig som en spetsutbildning för alltfler
            personer för användning såväl inom som utanför högskolan. Forskningsresurserna
            måste i högre grad än vad som nu sker tillföras de olika lärosätena
            och framför allt till de mindre och medelstora. Att detta sker
            är viktigt utifrån de olika lärosätenas utveckling. För att få
            till stånd största möjliga effekt av forskningsresurserna krävs
            ett nära samarbete mellan näringsliv och lärosäte, och detta samarbete
            syns tydligt på de mindre lärosätena.
          </p>
          <p xml:id="i-XZXgn4dnXEx3jom13nDxLv">
            För att stötta nya innovationer och företagsidéer är det nödvändigt
            att stödet till de s.k. företagskuvöserna fortsätter!
          </p>
          <p xml:id="i-4pWgkBQHNQQEK8E3XWZUq4">
            De regionala universitetens samhällsnytta kan man inte ifrågasätta.
            Av detta skäl bör läkarutbildningen i Umeå utökas kraftigt. En
            del av denna samhällsnytta är att förse regionerna och landet
            med kompetent arbetskraft. Trenderna kring hur ungdomar söker
            utbildningar på universiteten är dock väldigt otydliga. För att
            bättre kunna anpassa studenter och universitet till varandra behöver
            dessa frågor undersökas. En annan viktig del i detta är att universiteten
            ska förse regionerna med den kompetens de är i behov av.
          </p>
          <p xml:id="i-NqvJZTk4LrwC2h2GePpqBD">
            Därför vill vi att Högskoleverket ska få i uppdrag att studera
            vilka sökandemönster som gymnasisterna har när de söker utbildningar
            på högskola och universitet. Den medvetna utbyggnaden har skapat
            starka universitet och högskolor i hela landet. De fungerar som
            drivkrafter för den regionala utvecklingen på många olika sätt.
            De ger högt kvalificerad arbetskraft, skapar möjligheter för givande
            utbyten med andra delar av världen, de hjälper företag att få
            nödvändig spetskompetens m.m.
          </p>
          <p xml:id="i-E2yNQSA5zGUXojBEGnHPYK">
            Den kraftiga utbyggnaden av högskolan som nu pågår saknar motstycke
            i historien och är avgörande för Sveriges utveckling. Det är angeläget
            att fortsätta på den redan nu inslagna vägen. Framför allt ger
            den stora utbyggnaden en positiv knuff för många regioner. Där
            fungerar den utbyggda högskolan som en viktig del i den regionala
            utvecklingen. Ökade forskningsresurser till de mindre lärosätena
            är ett måste.
          </p>
          <p xml:id="i-TLevBMgekE4cLVWYHFRTm1">
            Denna utbyggnad har varit av stor betydelse för att minska den
            sociala och etniska snedrekryteringen. Detta är självklart av
            stor betydelse för oss inom skogslänen där studietraditionen är
            svagare och snedrekryteringen tydligare än i andra delar av landet.
            Det är viktigt att vi tar till vara begåvningsreserven, vår ambition
            måste vara att högskoleutbildning ska vara en levande möjlighet
            i varje hem.
          </p>
          <p xml:id="i-P79RsbKo9vSZiSWSgSTQVP">
            Men det räcker inte. Vi måste göra mer för att göra högskola
            och universitet till en reell valmöjlighet för alla.
          </p>
          <p xml:id="i-V6DWc1jfN2QzdssuG56KZX">
            Därför vill vi att universiteten ska öka folkhögskolekvoten vid
            intagningar till utbildningar och kurser.
          </p>
          <p xml:id="i-FwyZAEgwi4bGkfp4qpgjR4">
            Framtiden för Sverige ligger mångt och mycket i att ha en välutbildad
            befolkning. Vi kan och ska inte konkurrera med låga löner. Framgångsreceptet
            är i stället hög kompetens, både nationellt och regionalt.
          </p>
          <p xml:id="i-MWg4omSHvemyTbHNVsBr73">
            Därför måste det fortsatt vara ett mål att 50 % av dem som går
            ut gymnasiet ska börja studera på högskolan.
          </p>
          <p xml:id="i-N7zPmWs6J4NrcfVocTEkQy">
            Det finns en politisk målsättning att 50 % av en årskull ska
            läsa vidare på högskolan, och det är vad som behandlats ovan.
            Men den andra halvan av årskullen har också ett stort behov av
            ett rikt utbud av eftergymnasiala yrkesutbildningar. En översyn
            och en breddning av detta utbud är av stor vikt. Detta utbud ska
            också vara fördelat över hela landet, och inte minst i skogslänen.
            Ansökningar till gymnasieskolans yrkesförberedande program har
            ökat, och det kommer att innebära att dessa elever kommer att
            vilja ha någon form av påbyggnad på sina yrkesinriktade studier.
          </p>
          <p xml:id="i-QCvvGiPcmpGXMxptk9ZT1J">
            Att börja studera innebär en stor förändring både ekonomiskt
            och socialt. Inte minst studenter från studieovana miljöer känner
            en tveksamhet inför högre studier. Med en väl utbyggd högskola
            och med goda möjligheter till distansutbildning kan trösklar till
            högre utbildning sänkas. Ur ett rättvise- och ett jämlikhetsperspektiv
            är det oerhört angeläget med ökad satsning på utbildningsplatser,
            ytterligare spridning av dessa och större möjligheter till distansstudier
            i hela landet.
          </p>
          <p xml:id="i-HrsPn6dfRdnwfpzx9Man8F">
            Vi arbetar för att jämna ut tillgången till högskoleutbildning
            mellan människor från olika samhällsklasser, etnisk bakgrund och
            bostadsort. Det har gett resultat. Den sociala och regionala snedrekryteringen
            minskar, och personer med utländsk bakgrund studerar nu i lika
            hög grad på högskolan som resten av befolkningen. Majoriteten
            av de studerande på högskolan är kvinnor.
          </p>
          <p xml:id="i-X1YZow6VZ8RRkJdjoSmjXV">
            Det är vanligt att ungdomar från t.ex. skogslänen flyttar till
            de stora universitetsorterna efter avslutad gymnasieutbildning.
            Problemet är dock att få av de ungdomar som genomgått högre utbildning
            återvänder till hembygden. Detta förklaras till en del av att
            näringslivsstrukturen på hemorten ser annorlunda ut i jämförelse
            med den på universitetsorten och kanske inte den förvärvade kompetensen
            ens efterfrågas. En annan orsak är att man under studietiden bygger
            upp nya sociala nätverk som det kan vara svårt att lämna och att
            eventuell medföljande inte kan få arbete vid en flytt. Därför
            är det en stor fördel med de nya högskolorna samt att möjligheten
            till distansutbildning erbjuds över hela landet och speciellt
            i utsatta områden, vilket möjliggör att studenterna kan studera
            på hemorten och kan hitta sin utkomst där när studietiden är över.
            Ökade resurser till distansutbildningen måste ske, och den behöver
            dessutom utvecklas framför allt inom pedagogiken. När det gäller
            finansieringen måste den utformas så att den stimulerar lärosätena
            att erbjuda distansutbildning.
          </p>
        </div>
        <div type="motSignatures">
          <list>
            <item xml:id="i-PidLrLw1RV67Fb6YdQ7LmX">
              Berit Högman (s)
            </item>
            <item xml:id="i-XLUayKMyBhd1v4QT2xKfV">
              Susanne Eberstein (s)
            </item>
            <item xml:id="i-TF18LuRCBnExwYhhNh7Jme">
              Åsa Lindestam (s)
            </item>
            <item xml:id="i-7P88t2ByH19zjbgmm6BJKT">
              Anneli Särnblad (s)
            </item>
            <item xml:id="i-QfYbiYgjhTrtBZ3MTPYP4w">
              Fredrik Lundh (s)
            </item>
            <item xml:id="i-WHqTjwp8rdFAmKzL525SJ1">
              Lars Lilja (s)
            </item>
            <item xml:id="i-Jyezb1BcdH51qaMA2pe3W2">
              Marie Nordén (s)
            </item>
          </list>
        </div>
      </div>
    </body>
  </text>
</TEI>
