<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00037">
  <teiHeader>
    <fileDesc>
      <titleStmt>
        <title>med anledning av prop. 2007/08:163 Åtgärder för att utreda vissa samhällsfarliga brott, m.m.</title>
        <author corresp="i-2aZQBvMx8o6ihusfvExbt8">av Alice Åström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:163 Åtgärder för att utreda vissa samhällsfarliga brott, m.m.</title>
          <idno type="rdwebb">GV02Ju37</idno>
          <rs type="number">Ju37</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju37/text</ref>
          <ref type="dokument_url_html">http://data.riksdagen.se/dokument/GV02Ju37</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju37</ref>
          <ref type="doc">http://data.riksdagen.se/fil/518E2915-4024-48F0-8894-5C8C10CC944E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-RvJ9cE7RKvhTYxiinqKuhe"/>
        <correspContext corresp="i-RvJ9cE7RKvhTYxiinqKuhe">
          <ref>Proposition 2007/08:163</ref>
        </correspContext>
        <correspAction xml:id="i-8wHC7TRxjNHMQrdk1xwZ49" type="signed"/>
        <correspContext corresp="i-8wHC7TRxjNHMQrdk1xwZ49">
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction type="referral" xml:id="i-7o5HmCH1gEMwpGCriHyA2D">
          <date when="2008-06-19"/>
        </correspAction>
        <correspAction type="dismissal" xml:id="i-KvMikH1SAnNxAhZCTB2cAN">
          <date when="2008-06-18"/>
        </correspAction>
        <correspAction type="dismissal" xml:id="i-X8zZ1jY3rS6nxTdniZGA1J">
          <date when="2008-06-18"/>
        </correspAction>
        <correspAction type="transfer" xml:id="i-FSuFFwA9MdKmtn4BLMUBJt">
          <date when="2008-06-17"/>
        </correspAction>
        <correspAction type="submission" xml:id="i-LbcUXwjAAgyFCaEY4GHepg">
          <date when="2008-06-17"/>
        </correspAction>
        <correspAction type="assigned" xml:id="i-5TLa4zYwc3U9o2qdjWzDar"/>
        <correspContext corresp="i-5TLa4zYwc3U9o2qdjWzDar">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JQP6ky6qqn4AqMjXEfiM5Q">
            1 Förslag till riksdagsbeslut
          </head>
          <list style="ol">
            <item xml:id="i-7XMWELzNwqXsiXqkapCgx7">
              Riksdagen tillkännager för regeringen som sin mening vad som
              anförs i motionen om att regeringen ska återkomma med en uppföljning
              av Säkerhetstjänstkommissionens förslag.
            </item>
            <item xml:id="i-Y9mRR49UjA4W5biTW2CSKo">
              Riksdagen tillkännager för regeringen som sin mening vad som
              anförs i motionen om att stryka brott mot medborgerlig frihet
              och olovlig kårverksamhet från brottskatalogen när det gäller
              den utvidgade tvångsmedelsanvändningen.
            </item>
            <item xml:id="i-LnLgs2kHNe3HPwTi6C7GZm">
              Riksdagen tillkännager för regeringen som sin mening vad som
              anförs i motionen om att för utvidgad tvångsmedelsanvändning vid
              misstankar om finansiering av terrorism ska krävas misstanke om
              grovt brott.
            </item>
            <item xml:id="i-9KzEr7PCzrnBJKGxCdwMXC">
              Riksdagen tillkännager för regeringen som sin mening vad som
              anförs i motionen om avslag på propositionens förslag vad gäller
              hemlig kameraövervakning.
            </item>
            <item xml:id="i-EdHKgZtomZGZFGQ4d7pdZy">
              Riksdagen tillkännager för regeringen som sin mening vad som
              anförs i motionen om en förlängning av den nu gällande tillfälliga
              lagstiftningen kring hemlig kameraövervakning till den 31 december
              2012.
            </item>
          </list>
        </div>
        <div type="motContent">
          <head type="h1" xml:id="i-DEG5rGhqiHwSJ7hJHZX5YB">
            2 Säkerhetstjänstkommissionen
          </head>
          <p xml:id="i-NxeWiitT6jb6EY6vqB2WtR">
            Sedan 1952 har det i Sverige funnits särskild lagstiftning som
            ger staten möjlighet att, när det gäller vissa typer av brott
            som utgör hot mot rikets säkerhet, genomföra utredningar med mer
            långtgående metoder än vad som gäller vid annan brottslighet.
            År 1952 motiverades detta med de hotbilder som målades upp i samband
            med kalla kriget. Numera ser motiven annorlunda ut, men lagstiftningen
            har alltjämt förlängts tillfälligt vid en rad olika tillfällen.
            Regeringen föreslår nu återigen en förlängning till den 31 december
            2012.
          </p>
          <p xml:id="i-UbNBjQjFZDKZsu5WfsgG6b">
            År 2002 publicerades det mycket ambitiösa arbete som fått namnet
            Säkerhetstjänstkommissionen. Flera tusen sidor i nio volymer bestående
            av forskarrapporter och analyser av dessa och dessutom en mängd
            annat arbete överlämnades till justitieminister Thomas Bodström.
            Innehållet i dessa volymer är en genomgång av den registrerings-
            och avlyssningsverksamhet som bedrivits av Säkerhetspolisen och
            andra från mitten av 1900-talet fram till nutid.
          </p>
          <p xml:id="i-TJ6sMSzB1c592DzhtKJ8Ev">
            Den stora nyheten i betänkandet var kanske omfattningen av verksamheten.
            Flera hundra tusen personer har olagligt övervakats, och dessutom
            har ett stort antal journalister varit utsatta för liknande kontroll
            och angiveri på lösa grunder. Den olagliga övervakningen och utlämnandet
            av uppgifter ur olagliga register har lett till allvarliga konsekvenser
            för enskilda. Att ett antal personer hindrats i sin yrkesutövning
            är irreparabelt, och det kan konstateras att den kompensation
            som utbetalats till några få inte kan uppväga den kränkning som
            dessa personer varit utsatta för. Detta till trots har ingen person
            i beslutsfattande ställning åtalats för händelserna. Ingen ansvarig
            har heller bett om ursäkt för de kränkningar enskilda råkat ut
            för.
          </p>
          <p xml:id="i-63V7yRunZ5uUzzCvEMzt3R">
            Det krävdes mycket hårt arbete av många för att få till en kommission
            med uppgiften att utreda den olagliga åsiktsregistreringen och
            övervakningen som drabbat så många. Efter att rapporterna har
            presenterats har dock debatten om ansvar tystnat fort. Besvikelsen
            över detta har varit stor, både bland dem som utsatts för övergrepp
            och bland många som slåss för mänskliga rättigheter i övrigt.
            Den relevanta frågeställningen borde givetvis ha varit hur denna
            massiva övervakning, förutom att den påverkat enskilda individer
            i deras yrkesutövning och i privatlivet, har påverkat det demokratiska
            samtalet, föreningsfriheten och andra friheter som vi tar för
            givna.
          </p>
          <p xml:id="i-C49hBVSXe1dSjJucMK7yqK">
            Vid en övervakning av enskilda personer måste Säpo ha stöd i
            den lag som kallas 1952 års tvångsmedelslag. JO har vid olika
            tillfällen granskat handläggningen av dessa ärenden. Vid inspektioner
            1989 och 1992 fann man att framställningarna i Säpos promemorior
            var alltför knapphändiga för att de ensamma skulle kunna ligga
            till grund för rättens prövning av ifall man hade lagstöd. Om
            man sedan kompletterade med muntliga uppgifter borde de ha antecknats.
            Samtidigt fann man att det var oordning i akter över ärendena.
            Personer blandades i akter, och när en akt blev för full upprättade
            man en ny. Detta ledde till att det blev omöjligt att följa en
            enda person genom akterna med en rimlig arbetsinsats. Man skulle
            kunna tänka sig att dessa brister åtgärdats på senare år, men
            tyvärr har JO vid inspektioner så sent som 2003 funnit att alla
            dessa problem kvarstår.
          </p>
          <p xml:id="i-9SCGvf94u2uEbTtEuZQBhf">
            I samband med avslöjandena om IB och den massiva hemliga och
            olagliga övervakning som svenska myndigheter gjorde sig skyldiga
            till under ett antal årtionden tillsattes Registernämnden som
            en garant för bättre hantering av dessa frågor. Även Registernämnden
            har upptäckt oegentligheter i Säpos arbete. Så sent som under
            perioden 1997 till 2005 har man frågat sig om inte Säpos register
            är tveksamt utformade och bryter mot förbudet mot åsiktsregistrering.
            Man har också funnit att i samband med elva ärenden om personalkontroll
            har undersökningen påverkat personernas anställningsförhållanden
            på ett sätt som inte var rimligt.
          </p>
          <p xml:id="i-U7TFkaXaTRzSqVKU6pkYf1">
            Från och med i år finns Säkerhets- och integritetsskyddsnämnden,
            som har ett bredare uppdrag när det gäller att övervaka polisens
            användande av integritetskränkande lagstiftning. Sammansättningen
            av nämnden speglar riksdagens sammansättning på ett betydligt
            bättre sätt än Registernämnden gjorde.
          </p>
          <p xml:id="i-8rigbdnyyRk7JLbfJKuAhB">
            Men även om dessa nämnder har tillsatts har det aldrig gjorts
            en ordentlig uppföljning av Säkerhetstjänstkommissionens granskning
            från regeringens sida. Bland annat konstaterade Integritetsskyddskommittén
            i sitt delbetänkande (SOU 2007:22) att mycket återstod att göra.
            Regeringen bör redovisa för riksdagen vilka åtgärder man har vidtagit
            samt vilka av kommissionens föreslagna åtgärder man inte genomfört
            och varför.
          </p>
          <p xml:id="i-94Km2A1kYTtBErZULaeu8v">
            Regeringen bör alltså återkomma med en uppföljning av Säkerhetstjänstkommissionens
            förslag. Detta bör riksdagen som sin mening ge regeringen till
            känna.
          </p>
          <head type="h1" xml:id="i-H8TB9u2qN918XPYiNgFXsX">
            3 Minska risken för åsiktsregistrering
          </head>
          <p xml:id="i-KgUZXYuAxFkL3jqcq9tmzD">
            Säpos befogenheter att utreda brottet olovlig kårverksamhet har
            enligt många bedömare missbrukats och i praktiken lett till åsiktsregistrering
            och godtycklig spaning. Detta har bl.a. konstaterats av Säkerhetstjänstkommissionen.
            I den departementspromemoria som ligger till grund för propositionen
            föreslås också att olovlig kårverksamhet stryks från brottskatalogen.
            Detta fick stöd av JO, Stockholms tingsrätt och Sveriges advokatsamfund.
            Regeringen backade dock därefter från denna ståndpunkt. Vi delar
            dock de synpunkter som framfördes av utredaren om att bestämmelsen
            dels är omodern, dels används orimligt ofta i Säpos arbete. Utredaren
            bedömer att Säpo använt bestämmelsen i förebyggande syfte snarare
            än utredande, vilket inte är tillåtet.
          </p>
          <p xml:id="i-EFrzwqP5uQfpgwvDuhaHhg">
            Regeringen föreslår nu också att brott mot medborgerlig frihet
            ska inkluderas i brottskatalogen. Med detta menas olaga hot eller
            olaga tvång med uppsåt att påverka den allmänna åsiktsbildningen
            eller inkräkta på handlingsfriheten inom politisk organisation
            eller yrkes- eller näringssammanslutning. Att sådana brott ska
            stävjas är det ingen tvekan om, men när Säpo ska arbeta mot detta
            brott med de metoder som tillåts i den utvidgade tvångsmedelsanvändningen
            är dock faran att man återigen ger sig in på spåret åsiktsregistrering,
            eftersom de grupper som kan antas utföra sådana brott är sådana
            som tillhör politiska grupper på den extrema höger- eller vänsterkanten.
            Både Stockholms tingsrätt och Sveriges advokatsamfund har i sina
            remissvar ansett att brotten inte är så allvarliga att de ska
            inkluderas.
          </p>
          <p xml:id="i-QjPn94zTLsYziiSJigmnHe">
            Brott mot medborgerlig frihet och olovlig kårverksamhet bör strykas
            från brottskatalogen när det gäller den utvidgade tvångsmedelsanvändningen.
            Detta bör riksdagen som sin mening ge regeringen till känna.
          </p>
          <head type="h1" xml:id="i-MYhr34L9ZgmxWchWkmDe7L">
            4 Övriga förändringar i 1952 års lag
          </head>
          <p xml:id="i-FF8psAR5mqwKbDXBg5mnTw">
            Regeringen har föreslagit vissa förändringar i den tillfälliga
            lagstiftningen kring utvidgad tvångsmedelsanvändning. Ur brottskatalogen
            har man tagit bort majestätsbrotten. När det gäller utvidgade
            befogenheter föreslår man att möjligheten till förlängning av
            särskild utredningshäktning samt polisiär undersökningsledares
            behörighet att meddela beslut om viss tvångsmedelsanvändning,
            stryks. Detta är vi positiva till.
          </p>
          <p xml:id="i-3XzVDi6JN22VrPPV9H2wxW">
            Regeringen föreslår emellertid också tre tillägg i brottskatalogen,
            och vi har redan gått igenom brott mot medborgerlig frihet. Utvidgade
            befogenheter att arbeta mot företagsspioneri har vi inget att
            invända emot.
          </p>
          <p xml:id="i-YANVb92JY4vjdRRLYZDiHk">
            När det gäller att inkludera straff för finansiering av särskilt
            allvarlig brottslighet i vissa fall, vilket vi nu för enkelhetens
            skull kallar terrorismfinansiering, anser vi att grova fall av
            detta är naturliga att inkludera i brottskatalogen. Däremot anser
            vi inte att brott av normalgraden bör omfattas. Detta eftersom
            det i praktiken funnits många fall där gränsdragningen för vad
            som räknas som terrorismfinansiering varit flytande. Många som
            bor i Sverige skickar pengar till hemländer som är drabbade av
            krig eller andra svårigheter i syfte att hjälpa till med finansiering
            av mat, mediciner och andra livsnödvändigheter, men de organisationer
            som ska stå för detta har i vissa fall varit terroriststämplade.
            Med vetskapen om att de listorna över terroriststämplade organisationer
            fungerar dåligt ur ett rättssäkerhetsperspektiv, är vi oroliga
            att regeringens förslag nu kan innebära ökade möjligheter för
            Säpo att övervaka nya, stora grupper i vårt land.
          </p>
          <p xml:id="i-WUsfHNgJRVjD6VXdNrhwit">
            Även Lagrådet har ansett att endast grovt brott ska inkluderas
            i brottskatalogen, på samma sätt som gäller vid s.k. preventiv
            tvångsmedelsanvändning.
          </p>
          <p xml:id="i-CkM9sL8Adqj51ffYcQPaLo">
            För utvidgad tvångsmedelsanvändning vid misstankar om finansiering
            av terrorism bör alltså krävas misstanke om grovt brott. Detta
            bör riksdagen som sin mening ge regeringen till känna.
          </p>
          <head type="h1" xml:id="i-KG2Zhi2pZLFjTknq2hNZJZ">
            5 Hemlig kameraövervakning
          </head>
          <p xml:id="i-VmpZaqRwJyHp1dpXz6vGSq">
            Även när det gäller hemlig kameraövervakning har det funnits
            endast en tillfällig lag som gett möjlighet att använda sig av
            denna mycket integritetskränkande form av övervakning. Regeringen
            föreslår i sin proposition att lagstiftningen nu ska bli permanent.
          </p>
          <p xml:id="i-4QDdh3aXcnp31q5Ne9k8rt">
            Vi anser emellertid att den redovisning som regeringen lämnat
            angående användningen av hemlig kameraövervakning inte är ett
            tillräckligt underlag för att fatta ett så viktigt beslut. Ett
            permanentande bör också vänta till dess att regeringen genomfört
            en samlad analys av all tvångsmedelsanvändning utgående från Integritetsskyddskommitténs
            arbete. I avvaktan på en mer gedigen utvärdering anser vi att
            man i stället bör förlänga nuvarande tillfälliga lagstiftning.
          </p>
          <p xml:id="i-9yfsJ2dmPAzfp63MdFedwk">
            Riksdagen bör därför avslå propositionens förslag vad gäller
            hemlig kameraövervakning. Detta bör riksdagen som sin mening ge
            regeringen till känna.
          </p>
          <p xml:id="i-CLcLfUUCHLGVCsdW2mDXbz">
            Den nu gällande tillfälliga lagstiftningen kring hemlig kameraövervakning
            bör förlängas till den 31 december 2012. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Nw9HZjVBdBZtVSW6cfyesg" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-Bapaf9YRwcW9fwXsnu9asQ" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-JZJdejtWUPykD92XXG252f" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-47FwSQr6BRw7Ckxqb7Ccr8" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-QFfX1qFSHw5JxgxZ5WSUE4" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-THabTtCFg2vRVwgaBBSQg7" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
