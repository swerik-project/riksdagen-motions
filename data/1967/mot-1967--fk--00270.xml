<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__270/mot_1967__fk__270-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 270—273 Motioner i Första kammaren, nr 270 år 1967 1
          </p>
          <p>
            Nr 270
          </p>
          <p>
            Av herr Holmberg m. fl.. om främjande av den tekniska forsk-
            ningen m. m.
          </p>
          <p>
            (Lika lydande med motion nr 342 i Andra kammaren)
          </p>
          <p>
            Under senare år har den tekniska forskningens betydelse för den
            ekono- miska utvecklingen framstått allt klarare. Utöver de tre
            klassiska produk- tionsfaktorerna jord, arbete och kapital, har
            kunskap eller information kommit att betraktas som en självständig
            produktionsfaktor och som en nödvändig förutsättning för en effektiv
            produktion och en fortgående pro- duktionshöjning. För att företagen
            skall kunna utvecklas och hävda sig i den nationella och framför
            allt i den internationella konkurrensen fordras att de kontinuerligt
            förnyar sitt arbetssätt och utvecklar nya metoder, pro- cesser
            och produkter. Speciellt under nuvarande förhållanden, då handelshindrens
            borttagande leder till allt större marknader och hårdare konkurrens
            samtidigt som kraf- tigt stigande kostnader utgör en allvarlig
            belastning för den svenska indu- striens konkurrensförmåga, är
            det nödvändigt att företagen ägnar bety- dande resurser åt forskning
            och teknisk utveckling. Detta krav motiveras också av den pågående
            omstruktureringen av landets näringsliv i riktning mot en minskad
            betydelse för de råvaruproducerande industrierna och en stigande
            betydelse för sådana industrier som tillverkar tekniskt avancerade
            produkter. För de svenska industriföretag som skall konkurrera
            på världs- marknaden med långt förädlade produkter är det nödvändigt
            att dessa och de använda produktionsmetoderna står i främsta ledet
            med avseende på teknisk kunskap. Det är naturligtvis inte realistiskt
            att räkna med att svensk industri skall fylla detta krav inom
            alla industribranscher. Det innebär sannolikt en optimal användning
            av resurserna att medvetet räkna med att inköpa viss kunskap utifrån
            i form av färdiga produkter eller licenser och &gt;know how». Men
            om landet inte skall bli helt beroende av utländsk industri måste
            svenska företag inom åtskilliga industrigrenar stå på hög teknisk
            nivå, så att landet kan uppehålla en tillräckligt hög export och
            ha vissa pro- dukter, som innehåller ny teknisk kunskap och egna,
            självständigt utarbe- tade konstruktioner. Detta utgör också en
            förutsättning för att det höga svenska kostnadsläget inte skall
            utgöra ett alltför stort exporthinder. Underlaget för en sådan
            produktion skapas genom den tekniska och ve- tenskapliga forskningen
            och utvecklingen inom landet. Däri ingår forsk-
          </p>
          <p>
            1— Bihang till riksdagens protokoll 1967. 3 saml. Nr 270—273
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-002.pdf"/>
          <p>
            2 Motioner i Första kammaren, nr 270 år 1967
          </p>
          <p>
            ningen vid universitetens och högskolornas institutioner, vid
            andra offent- liga eller gemensamma laboratorier och institut
            samt vid industriföretagens egna laboratorier och utvecklingsavdelningar.
            Alla dessa tre grupper utgör nödvändiga led i landets forskningsorganisation,
            och det är angeläget att verksamheten vid dessa institut och samverkan
            mellan dem utformas så att landets forskningsresurser utnyttjas
            med högsta möjliga effektivitet. Företrädare för regeringen och
            de centrala forskningsplanerande organen har på senare tid också
            uttalat stort intresse för statliga insatser som kan stödja industriens
            forskning och utveckling och som kan leda till industriellt utnyttjade
            resultat. Sådana insatser tänkes ofta utförda genom stora forskningsprogram,
            och som mönster anföres ofta USA:s insatser för försvars- eller
            rymdforskning. Den civila användningen av resultat från dessa
            forskningsprogram (s.k. spin off) har också framhållits som väsentlig
            för den allmänna industriella utvecklingen. Situationen har i
            USA också utvecklats därhän att den största delen av det federala
            stödet till grundforskning i USA har lämnats genom rymdforskningsorganisationen
            (NASA). Betydande summor har också an- slagits till grundforskning
            genom andra målinriktade organ, medan den organisation (National
            Science Foundation) vars huvuduppgift är att för- medla statliga
            anslag till forskning, endast disponerat en liten del av de statliga
            medel som använts till stöd åt grundforskning. Under den allra
            senaste tiden har i USA utförts ett par undersökningar som sökt
            klarlägga vilken betydelse sådana anslag till grundforskning från
            målinriktade organ t.ex. NASA eller försvarsdepartementet haft
            för den anslagsgivande myndighetens speciella mål. Inom försvarsdepartementet
            har sålunda undersökts i vilken utsträckning ny kunskap har använts
            vid utvecklingen av vissa nya vapensystem, och man har därefter
            sökt klarlägga hur detta nya kunskapsmaterial har erhållits. Resultatet
            torde kortfattat kunna sammanfattas så att den övervägande delen
            av den nya kunskapen har erhållits genom undersökningar som genomförts
            i direkt samband med utvecklingsarbetet av vapensystemet och igångsatts
            för att lämna just den erhållna informationen. Däremot har endast
            en mindre del av resultaten kommit från mer allmän grundläggande
            forskning där en undersökning igångsatts därför att den ansetts
            vara ur allmän synpunkt värdefull och intressant men utan att
            man haft en bestämd uppfattning om hur resultatet skulle användas.
            En annan undersökning har sökt att värdera resultaten av NASA:s
            an- strängningar att åstadkomma civilt utnyttjande av uppfinningar
            och kon- struktioner som kommit fram i samband med rymdprogrammet.
            Hittills har i undersökningen endast kunnat påvisas fem patent,
            som fått kommersiell användning, och inte något av dessa har större
            betydelse. Dessa resultat kan tyda på att, även om de stora forskningsprogrammen
            kan ha stor betydelse för att höja den allmänna kunskapsnivån
            och den tekniska standarden hos
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-003.pdf"/>
          <p>
            Motioner i Första kammaren, nr 270 år 1967 3
          </p>
          <p>
            de företag som sysselsätts med de svåra problem och avancerade
            konstruk- tioner som exempelvis rymdprogrammet fordrar, ger de
            inte resultat som kan direkt utnyttjas i företagens produktion.
            De kan alltså inte heller er- sätta företagens eget forsknings-
            och utvecklingsarbete. Om man önskar en snabb teknisk industriell
            utveckling bör det därför vara angeläget att skapa sådana förhållanden
            att företagen kan utföra en egen insats som kan be- drivas i nära
            samverkan med produktionen och därigenom inriktas på de mest aktuella
            behoven. Detta förefaller också vara vad som sker i USA för närvarande.
            Medan tidigare de statliga forskningsinsatserna stigit snabbast
            har under det se- naste året en viss stagnation inträtt medan
            däremot industriens egen forsk- ning har ökat. Tillgängliga uppgifter
            om industriföretagens planer för de närmaste åren visar en fortsatt
            snabb ökning. Flera viktiga industribran- scher, t. ex. verkstadsindustrien
            samt den elektriska och kemiska industrien ägnar mer än hälften
            av sina kostnader för forskning och utveckling åt ar- bete på
            nya produkter medan endast en mindre del (för kemisk industri
            20 76) förbrukas på förbättring av existerande produkter. Tendensen
            i Sverige torde inte vara lika gynnsam på detta viktiga om- råde.
            Genom statistiska centralbyråns undersökningar finns nu uppgifter
            tillgängliga som visar utvecklingen mellan 1963 och 1964. Mellan
            dessa år beräknas kostnaden för den inom industriföretagen utförda
            forskningen och utvecklingen ha stigit från 702 till 730 mkr,
            vilket innebär en ökning med endast 4 7. Detta utgör alltså en
            ökningstakt som endast nätt och jämnt motsvarar kostnadshöjningarna.
            Vissa delsiffror ger ett gynnsam- mare intryck, t. ex. företagens
            investeringar för forsknings- och utvecklings- ändamål, som visar
            en betydande höjning. Det samlade intrycket blir dock att den
            tendens som visas i siffrorna inte är påfallande gynnsam. Detta
            in- tryck blir ännu tydligare av att utvecklingen under de två
            senaste åren tro- ligen inte inneburit någon förbättring. I det
            läge som har rått har företagen tvingats utnyttja alla möjligheter
            till besparingar, och för närvarande har flera stora och forskningsinriktade
            företag sett sig nödsakade att i sina pla- ner för 1967 begränsa
            sina forsknings- och utvecklingsinsatser. även om detta är förklarligt
            i ett läge då alla utvägar måste tillgripas för att lösa de akuta
            problemen, är sådana åtgärder dock beklagliga och kan få mycket
            ogynnsamma verkningar på längre sikt. Från statsmakternas sida
            bör där- för utan dröjsmål vidtagas åtgärder som kan underlätta
            företagens forskning och utveckling. Dessa bör som ovan framhållits
            till väsentlig del inriktas på beslut som kan stimulera forskningen
            och utvecklingen inom företagen. Den effektivaste åtgärden i detta
            syfte torde utan tvivel vara att skapa sådana förhållanden att
            företagen kan reservera större resurser för sina investeringar
            såväl i kunskaper och metoder som i realkapital. Dessa båda former
            av resursanvändning måste nämligen ses i ett sammanhang. Det in-
            dustriella utnyttjandet av forskningens resultat fordrar nämligen
            ofta nya
          </p>
          <p>
            1: — Bihang till riksdagens protokoll 1967. 3 saml. Nr 270—273
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-004.pdf"/>
          <p>
            4 Motioner i Första kammaren, nr 270 år 1967
          </p>
          <p>
            investeringar i realkapital, och en faktor som kan begränsa forskningen
            kan också vara brist på resurser för de därav betingade investeringarna.
            Avväg- ningen mellan den ena och den andra typen av investering
            bör därför utfö- ras inom företagen, där avvägningen mellan forskningsinsatser
            och investe- ringar i realkapital torde kunna utföras bäst och
            med tillgång till den bästa informationen. Under senare tid har
            ofta betonats nödvändigheten av att företagens in- vesteringar
            kan ökas, men man torde därvid huvudsakligen ha tänkt på investeringar
            i realkapital och inte på investeringar i kunskap. För att en
            önskvärd avvägning mellan dessa båda slag skall erhållas måste
            emellertid kravet uppställas att investeringar i kunskap inte
            av formella skäl skall behandlas på annat sätt än investeringar
            i realkapital och att det förra slaget investering inte skall
            belastas av speciella kostnader. För att företagens investeringar
            skall kunna höjas fordras som ovan fram- förts att större resurser
            kan stå till förfogande, d. v. s. att företagens själv- finansieringsgrad
            åter kan stiga. Detta måste man söka åstadkomma genom att utforma
            beskattnings- och avskrivningsbestämmelser så att företagen kan
            arbeta under sådana förhållanden att en snabb ekonomisk samhällsut-
            veckling tryggas. Dessa frågor kan emellertid inte närmare behandlas
            för närvarande eftersom företagsskatteutredningens betänkande
            bör avvaktas. När detta framlagts bör dess förslag emellertid
            även bedömas med hänsyn till deras inverkan på företagens möjligheter
            att ägna sig åt forskning och utveckling och därigenom genomgå
            en nödvändig och kontinuerlig för- nyelse. Enbart en ökad självfinansiering
            leder inte med nödvändighet till en ökad insats för teknisk utveckling.
            En oundgänglig förutsättning är också att företagsledningarna
            har förståelse för den tekniska forskningens be- tydelse och villkor
            och målmedvetet går in för att utnyttja denna och för att kontinuerligt
            ompröva företagets inriktning och produktionsteknik. Den mentalitet
            som ett sådant arbetssätt förutsätter förefaller emellertid att
            snabbt sprida sig och understödes av de iakttagelser som gjorts
            i olika branscher, att det företag som använt störst resurser
            för forskning och ut- veckling också visat den gynnsammaste avsättnings-
            och lönsamhetsut- vecklingen. I avvaktan på att frågan om säkrande
            av tillräckliga resurser för företa- gens forskning och utveckling
            kan tas upp i hela sin omfattning finns emel- lertid åtskilliga
            detaljförslag som snarast bör tas upp till behandling. Som ovan
            framhållits utgör högskolornas och universitetens institutioner
            väsentliga och värdefulla delar av landets forskningsorganisation.
            Det är emellertid angeläget att kontakterna mellan institutionerna,
            i synnerhet dem i tillämpade ämnen, och företagen utformas så
            att resultat från insti- tutionernas forskning snabbt kan komma
            till utnyttjande och så att insti- tutionernas resurser såväl
            av kvalificerade specialister som av dyrbar appa-
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-005.pdf"/>
          <p>
            Motioner i Första kammaren, nr 270 år 1967 3
          </p>
          <p>
            rativ utrustning kan komma till användning för industriella problem.
            Möjligheterna för företagen att förlägga forskningsuppdrag till
            institutio- nerna bör därför tas i anspråk i större utsträckning
            än som hittills varit fallet. För att detta skall ske fordras
            emellertid åtgärder för att förmedla kontakter och informationer
            mellan institutionerna och företag och orga- nisationer som kan
            utnyttja institutionernas resultat och resurser. Bety- delsen
            av åtgärder för att skapa sådana kontakter framhålles i årets
            stats- verksproposition, där bl. a. föreslås ett anslag till en
            speciell kontakt- och informationsförmedling knuten till Kemicentrum
            i Lund. Detta initiativ måste hälsas med tillfredsställelse, och
            det är angeläget att erfarenheterna därav utnyttjas för liknande
            kontaktorgan vid andra universitet och hög- skolor. Intresset
            för dessa frågor har även stigit betydligt på senare tid, och
            andra initiativ syftar till att öka kontakterna mellan kemiinstitutioner-
            na vid de två andra tekniska högskolorna och industriföretagen.
            En utred- ning av en kontaktverksamhet, som sannolikt kommer att
            utformas på annat sätt men i samma syfte, pågår för att skapa
            kontakter mellan mate- matikinstitutioner främst i Stockholm och
            företag och organisationer som kan behöva utnyttja moderna matematiska
            metoder. Det torde ännu vara alltför tidigt att framlägga slutgiltiga
            förslag till upprättande av kontaktorgan vid alla universitet
            och högskolor. Man kan tänka sig att organisera verksamheten antingen
            uppdelad på olika under- visningsanstalter eller uppdelad ämnesvis.
            Om man tänker sig organ som omfattar alla institutioner skulle
            resultatet bli ett påfallande stort antal kontakt- och informationsåtgärder,
            som möjligen skulle motverka sitt syfte. Det är inte heller på
            förhand säkert, att sådana aktioner är lika nödvändiga inom alla
            ämnen. Det förefaller därför naturligast, att de redan inledda
            ovan angivna initiativen får fullföljas och att man noga följer
            deras resultat för att bedöma vilka åtgärder erfarenheterna kan
            ge anledning till. Detta fordrar också att något organ har som
            sin uppgift att följa dessa problem. I den mån dessa leder till
            förslag beträffande högskolornas och universite- tens organisation
            eller personalbehov bör detta vara en uppgift som natur- ligt
            faller på universitetskanslersämbetet. Samtidigt bör också något
            organ följa verksamheten från den sida som skall utnyttja institutionernas
            resur- ser. Detta är en uppgift som naturligt bör falla på Ingeniörsvetenskapsakade-
            mien, vars väsentliga arbetsområde är den tekniska och vetenskapliga
            forsk- ningens organisation och utnyttjande och som aktivt har
            deltagit i utfor- mande av de ovan nämnda initiativen till kontaktverksamhet.
            Akademien samarbetar också intimt med tekniska forskningsrådet,
            som likaledes har visat starkt intresse för problemen. Det bör
            därför förefalla naturligt att universitetskanslersämbetet och
            Ingeniörsvetenskapsakademien får i upp- drag att aktivt följa
            utvecklingen av kontakterna mellan institutionerna och industriföretagen
            och successivt framlägga förslag till nya åtgärder eller or- ganisationsformer
            som kan underlätta utnyttjandet av institutionernas
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-006.pdf"/>
          <p>
            6 Motioner i Första kammaren, nr 270 år 1967
          </p>
          <p>
            forskningsresurser. Båda dessa organisationer bör erhålla nödvändiga
            re- surser för att kunna genomföra denna uppgift. I samband med
            utnyttjandet av resultat från institutionerna uppstår ofta behov
            att i deras närhet förlägga forskningsgrupper, som arbetar med
            till- lämpad forskning eller utvecklingsarbete. Grupperna kan
            utgöras av delar av större företags forskningsorganisation med
            behov att arbeta i nära an- slutning till en institution eller
            av grupper som utvecklats ur ett framgångs- rikt arbete vid en
            institution och efter hand blivit alltför stora för att rym- mas
            inom institutionens ram. Samarbetet med institutionen och nära
            kon- takt med denna kan ofta vara en nödvändig förutsättning för
            en framgångs- rik verksamhet. Därför uppstår i närheten av en
            högskola eller universitet ofta behov av lokaler eller av tomtmark,
            som kan användas för sådan verk- samhet. I USA arbetar ofta ett
            stort antal mindre företag eller självständiga laboratorier i
            anslutning till universiteten, och vissa företag som utvecklats
            från universitetsinstitutioner har där vuxit till betydande företag.
            I Sverige finns ännu endast ett fåtal exempel på en sådan utveckling,
            men denna bör vara värd att få gynnsamma förutsättningar. I Sverige
            finns endast ett egent- ligt exempel på en planmässig insats för
            att underlätta verksamheten inom mindre forskningsgrupper av den
            nämnda typen, nämligen den forsknings- station som i anslutning
            till tekniska högskolan i Stockholm tillkommit på IVA:s initiativ
            och sedan över 20 år administrerats av denna organisation. Forskningstationen
            har visat sig vara värdefull genom att bereda lokaler för ny forskning,
            som snabbt behövt igångsättas. Ett exempel är den svenska atomenergiforskningen,
            som startades i forskningsstationen, och den första svenska kärnreaktorn
            anlades i anslutning till denna. Några andra forskningsstationer
            av denna typ har emellertid inte kom- mit till stånd, även om
            flera förslag framställts och behovet av lokaler även på andra
            orter varit trängande. Vid planeringen av den fortsatta utbyggna-
            den av universitet och högskolor bör emellertid även behovet av
            sådana ut- rymmen beaktas och planeringen utföras i samband med
            den organisation som hittills har handlagt frågan om forskningsstationerna,
            nämligen Ingen- iörsvetenskapsakademien, som torde ha den bästa
            överblicken över behoven och de bästa kontakterna med de olika
            grupper både inom universiteten och högskolorna och inom företagen
            som kan behöva utnyttja utrymmena. En konsekvens av forskningens
            ökade betydelse för företagen är dels att dessa i allt större
            utsträckning har behov att följa och tillgodogöra sig grundforskningens
            resultat, dels att deras intresse för forskningsresultat kommer
            att gälla ett vidare område än tidigare. Genom den allt starkare
            inriktningen på förändrade metoder och produkter blir det också
            vanligt att företagen har behov att följa och stödja vetenskaplig
            forskning som inte står i direkt samband med dess aktuella verksamhet
            men förutses i en fram- tid kunna bli av större betydelse. I den
            mån företagen önskar stödja veten- skaplig forskning som inte
            står i direkt samband med deras rörelse kan
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-007.pdf"/>
          <p>
            Motioner i Första kammaren, nr 270 år 1967 17
          </p>
          <p>
            emellertid svårigheter uppstå att vid taxeringen erhålla rätt
            till avdrag för kostnaden. Likaså kan avdrag för bidrag till organ
            som sysslar med allmänt forskningsstödjande verksamhet eller med
            utredningar och undersökningar av forskningsorganisatoriska frågor
            möta hinder. Under nuvarande och framtida förhållanden måste emellertid
            även sådana insatser anses vara av central betydelse för företagen,
            och nuvarande bestämmelser och praxis torde inte vara fullt anpassade
            till dagens förhållanden. Denna situation beskrevs redan 1959
            i en motion i andra kammaren (nr 421), vilken ledde till en hemställan
            om en utredning av forskningskostnaders beskattning. Denna utredning
            har emellertid ännu inte verkställts, vilket torde samman- hänga
            med den allmänna omfattande översynen av företagsbeskattningen.
            Under nuvarande förhållanden måste frågan emellertid anses ha
            blivit allt- mer aktuell, samtidigt som den torde vara så speciell
            att det saknas anled- ning att behandla den i samband med företagsbeskattningen
            i övrigt. Det synes därför rimligt att företagsskatteutredningen
            erhåller tilläggsdirektiv som begär en snabb och separat utredning
            av denna fråga. Som ovan anförts måste det anses synnerligen väsentligt
            att företagen får tillgång till större resurser för forsknings-
            och utvecklingsarbete. Ett in- tressant förslag som framställts
            i detta syfte är att företagen skall ges möj- lighet att i analogi
            med investeringsfonder även lägga upp obeskattade forsk- ningsfonder
            som endast skulle få utnyttjas för forsknings- och utvecklings-
            projekt. Detta förslag skulle verka i riktning mot det ovan angivna
            önske- målet att investeringar i kunskap och realkapital skall
            behandlas lika. Be- stämmelserna om villkoren för och förfarandet
            vid avsättning skulle sanno- likt kunna utformas på liknande sätt
            för båda typerna av fonder. Forsk- ningsfonderna skulle däremot
            inte avses ha någon konjunkturstyrande effekt, och användningen
            behövde därför inte godkännas av någon central myndighet. Syftet
            med fonderna skulle i stället vara att möjliggöra för företagen
            att bygga upp reserver som kan användas för finansiering av större
            forskningsprojekt. Företagen skulle sannolikt bli mer benägna
            att utvidga sin forskningsverksamhet, om de visste att tillräckliga
            resurser för ett planerat större projekt fanns tillgängliga oavsett
            framtida konjunk- turer. Kostnaderna för ett större utvecklingsprojekt
            är normalt inte jämnt för- delade i tiden utan stiger ofta starkt
            i samband med att detta skall föras fram till produktion i halvstor
            skala, och det kan då vara svårt för företaget att finansiera
            projektet med medel ur dess löpande rörelse. Det kan då vara rimligt
            om företaget genom fondavsättning får jämnare fördela sina kost-
            nader i tiden. Som inledningsvis framhölls är för närvarande åtskilliga
            företag inbegrip- na i besparings- och indragningsåtgärder som
            även drabbar deras forsknings- och utvecklingsavdelningar. Dessa
            åtgärder kan få betydande negativa kon- sekvenser i framtiden
            eftersom det kan vara mycket svårt eller omöjligt att
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-008.pdf"/>
          <p>
            8 Motioner i Första kammaren, nr 270 år 1967
          </p>
          <p>
            ta igen en eftersläpning på detta område. Om en konkurrent som
            arbetar på ett liknande projekt lyckas få ett försprång och kan
            marknadsföra sin produkt först, kan det vara praktiskt taget omöjligt
            att ens med mycket stora insatser ta igen försprånget. Dagens
            läge exemplifierar alltså vilket värde bestämmelser om avsättning
            till forskningsfonder skulle haft om så- dana varit gällande för
            några år sedan. Under sådana förhållanden hade sannolikt vissa
            sådana avsättningar skett och möjliggjort att forskningen i nuvarande
            läge kunnat fortsättas i oförändrad omfattning. Detta utgör emellertid
            inte något skäl att föra förslaget åt sidan. Det är snarare ett
            skäl för att nu låta utföra en snabb utredning av hur bestämmelserna
            om forsk- ningsfondavsättning bör utformas så att dessa kan träda
            i kraft när kon- junkturerna har vänt och ge företagen tillfälle
            att bygga upp reserver till nästa konjunkturnedgång. Statliga
            beställningar som ger upphov till forsknings- och utvecklingsar-
            bete kan ha ett betydande värde i strävan att utveckla industriföretagens
            kompetens och kapacitet med avseende på forskning och utveckling.
            Hittills har sådana beställningar huvudsakligen förekommit från
            försvaret och i nå- gon mån på kärnenergiområdet, men de skulle
            säkert med fördel kunna ges en betydligt större användning. Genom
            dem får företagen förutsättningar att utveckla sin förmåga att
            lösa problem av ny typ och kan vinna värdefulla er- farenheter.
            Ofta kan det säkerligen också visa sig vara en mer ekonomisk väg
            för staten att få fram det önskade resultatet genom beställning
            till ett lämpligt företag än genom att bygga upp en egen organisation
            för ändamålet. Resonemanget blir i detta hänseende helt analogt
            med det som föres inom företagen vid val mellan att för speciella
            uppgifter anställa egen personal eller anlita utomstående specialister.
            Tendensen förefaller under senare år vara att det i allt större
            utsträckning bedömes fördelaktigare att anlita spe- cialföretag.
            Detta sammanhänger sannolikt till stor del med att företagen nu
            utför mer realistiska kostnadskalkyler, som tar hänsyn till de
            indirekta kostnader och omkostnader som är förenade med anställning
            av egen perso- nal för specialuppgifter. Som exempel på områden,
            där en teknisk utveckling sannolikt med fördel skulle kunna utföras
            genom anlitande av existerande företag, kan nämnas skolväsendets
            behov av undervisningshjälpmedel eller sjukhusens behov av arbetsbesparande
            utrustning. Förutsättningen är att berörda statliga organ i detta
            fall, för närvarande skolöverstyrelsen, medicinalstyrelsen eller
            centrala sjukvårdsberedningen, har tillräckliga resurser för planering
            och utredning för att kunna precisera sina behov och lämna tillräckligt
            väl utformade be- ställningar till företagen. Beställningar som
            innefattar forskning och utvecklingsarbete bör dock inte betraktas
            som en stödform för företagen. Det primära och avgörande motivet
            för beställningen bör vara behovet av resultatet. Om beställningen
            även kan främja industriens utveckling är detta en positiv och
            gynnsam men dock sekundär effekt. Detta resonemang följer av det
            ovan anförda påpekan-
          </p>
          <pb facs="riksdagen-motions-pdf/data/1967/mot_1967__fk__270/mot_1967__fk__270-009.pdf"/>
          <p>
            Motioner i Första kammaren, nr 270 år 1967 9
          </p>
          <p>
            det att beställningsuppdrag kan leda till en utvidgning av företagets
            erfaren- heter och kompetens men däremot inte med säkerhet leder
            till produkter som direkt kan saluföras. En svår belastning för
            industriföretagen är f.n. avskrivningsmöjlighe- terna för byggnader
            som baseras på en helt orealistisk livslängd. Under nuvarande
            förhållanden är en industribyggnad omodern långt innan den är
            fullständigt avskriven. Detta är speciellt betungande i fråga
            om halvstora försöksanläggningar som på grund av sin natur har
            en extremt kort livs- längd. En sådan anläggning som byggs för
            försöksproduktion kommer an- tingen projektet lyckas eller misslyckas
            att ha endast en livslängd av ett par år. Även avskrivningstiden
            för laboratoriebyggnader måste betraktas som orealistiskt lång,
            och byggnaden måste med nuvarande utvecklingstakt byggas om eller
            helt moderniseras långt innan den är avskriven. Dessa frågor kan
            knappast behandlas separat utan bör även tas upp i samband med
            före- tagsskatteutredningens förslag. Det är emellertid angeläget
            att denna vid behandling av företagens avskrivningsfrågor även
            tar hänsyn till den tek- niska forskningens förhållanden och behov
            och beaktar existensen av an- läggningar av här nämnt slag med
            speciellt kort livslängd. Med stöd av vad ovan anförts hemställes,
            att riksdagen måtte i skrivelse till Kungl. Maj:t hemställa, att
            Kungl. Maj:t måtte A. uppdragna åt universitetskanslersämbetet
            och Ingen- iörsvetenskapsakademien att 1) gemensamt följa utvecklingen
            av kontakterna mellan universitetens och högskolornas forskningsinstitutioner
            — i första hand de tekniska, naturvetenskapliga och ekono- miska
            — och näringslivet, 2) framlägga förslag till behövliga åtgärder
            för att ytterli- gare utveckla dessa kontakter, ävensom 3) äska
            erforderliga medel för att i samband med den fram- tida planeringen
            av universitetens och högskolornas utbygg- nad kunna tillgodose
            behovet för speciella forskningsgrup- per eller tekniskt inriktade
            företag av lokaler och tomtut- rymmen i nära anslutning till institutionerna,
            B. undersöka möjligheterna att utnyttja industriföretagen för
            statliga beställningar av forsknings- och utvecklings- arbete.
            Stockholm den 25 januari 1967
          </p>
          <p>
            Yngve Holmberg (h) Carl Eskilsson (h) Allan Hernelius (h) Gösta
            Jacobsson (h) Rolf Kaijser (h) N. Yngve Nilsson (h)
          </p>
          <p>
            Ragnar Sveningsson (h) G. Ivar Virgin (h)
          </p>
        </div>
      </div>
    </body>
  </text>
</TEI>
