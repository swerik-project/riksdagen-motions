<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01880">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:90 med förslag till ny regeringsform och ny riksdagsordning m. m.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:90 med förslag till ny regeringsform och ny riksdagsordning m. m.</title>
          <idno type="rdwebb">FW021880</idno>
          <rs type="number">1880</rs>
          <ref type="dokument_url_text">http://data.riksdagen.se/dokument/FW021880/text</ref>
          <ref type="dokument_url_html">http://data.riksdagen.se/dokument/FW021880</ref>
          <ref type="dokumentstatus_url_xml">http://data.riksdagen.se/dokumentstatus/FW021880</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AmKYrTgdY4vuvoubvuUJS4" type="signed"/>
        <correspContext corresp="i-AmKYrTgdY4vuvoubvuUJS4">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1880/mot_1973__1880-001.pdf"/>
      <fw xml:id="i-PLmLTgnNnHqz2o5x1VA63c">
        Mot. 1973:1880 4
      </fw>
      <div xml:id="i-YYkg2dkwt9R9gX4sKgqxHn" type="motHeader">
        <div xml:id="i-H35tDrKLj6EQe4UKRRcmbx" type="motTitle"/>
        <div xml:id="i-Na5jDrXtQU8Dy6Upz7RCWf" type="motSubmissionInfo"/>
      </div>
      <div xml:id="i-3z2oSWQRwxFqLq8uXUjWJR" type="motBody">
        <div xml:id="i-7rTv2gRDAQDCXHaUxTaGzc">
          <p xml:id="i-7yu1Hio8FkGXuiU3RsyDo5">
            Nr 1880
          </p>
          <p xml:id="i-A9T3u5pagNtu9MHqG5U8iB">
            av herrar Helén och Fälldin i anledning av Kungl. Maj:ts proposition
            1973:90 med förslag till ny regeringsform och ny riksdagsordning
            m. m.
          </p>
          <p xml:id="i-6JUttP7EUjnZSobgmEPJZS">
            Det råder vidsträckt enighet i vårt land om att de värden som
            utgör förutsättningar för demokratins fortbestånd och vidareutveckling
            skall bevaras och skyddas. Till dessa värden hör inte bara de
            medborgerliga rättigheter som ingår som delar av själva den demokratiska
            tekniken, t. ex. rösträtten och rätten att kandidera vid de allmänna
            valen. Intimt förknippade med demokratin är en rad medborgerliga
            fri- och rättigheter utan vilka en öppen och fri meningsbildning
            i samhället inte kan äga rum. Till de rättigheterna hör bl. a.
            yttrandefrihet, tryckfrihet, föreningsfri- het och mötesfrihet.
            Dessa fri- och rättigheter förutsätter i sin tur långtgående garantier
            för den enskilda människans personliga integritet och frihet.
            Att den enskilde individen måste tillerkännas en vid personlig
            frihetssfär är ett värde i sig som alltid måste ges en hög prioritet
            i en rättsstat. Den är också ytterst en av de grundläggande förutsättningarna
            för ett demokratiskt samhällssystem. Om myndigheter eller andra
            på ett godtyckligt eller omfattande sätt inskränker den enskilde
            individens handlingsfrihet försvagas eller försvinner värdet av
            övriga fri- och rättigheter. I flera moderna utländska författningar
            har de grundläggande med- borgerliga rättigheterna inskrivits
            i författningen. Det har i allmänhet skett dels i form av en särskild,
            relativt detaljerad rättighetskatalog, dels i form av speciella
            författningsregler för övervakande av att de i konstitu- tionen
            inskrivna rättigheterna inte träds för när. Vi anser det angeläget
            att också den nya svenska författningen får ett väsentligt utökat
            skydd för grundläggande rättigheter. Grundlagarna skall värna
            dessa rättigheter. Särskilt i krislägen är det viktigt att skyddet
            inte lätt kan upphävas eller urholkas. Vi delar självfallet regeringens
            åsikt att ”den yttersta garantin för fri- och rättigheter är demokratins
            förankring i folkopinionen” (proposition 1973:90, s. 192). Men
            samtidigt vet vi att rättigheter, som är viktiga för en vital
            demokrati, kan ifrågasättas och hotas. Därför är det viktigt att
            man försvårar för statsorganen att beskära sådana rättigheter.
            Man skulle ju annars också beträffande tryckfriheten kunna säga
            att den ytterst beror på ”demokratins förankring i folkopinionen”.
            Ändå vet vi hur värdefullt det varit att den är skyddad i grundlagen.
            Propositionen ansluter sig också uttryckligt till att tryckfriheten
            även i fortsättningen skall tryggas i en av grundlagarna, tryckfrihetsförordningen.
            Mot den bakgrunden finner vi att regeringens förslag till ny regerings-
            form, kapitel 2 om ”grundläggande fri- och rättigheter”, på flera
            sätt är
          </p>
          <pb facs="riksdagen-motions-pdf/data/1973/mot_1973__1880/mot_1973__1880-002.pdf"/>
          <fw xml:id="i-U6oVgsgj8P967NmGwghqmH">
            Mot. 1973:1880 5
          </fw>
          <p xml:id="i-Eq9JoCnJ3Puqz5TW8Ko8MM">
            otillfredsställande. Det ger inte det skydd för de medborgerliga
            rättig- heterna som man kan kräva av en ny grundlag. Folkpartiet
            och centern anser därför att konstitutionsutskottet bör söka utarbeta
            ett nytt och betydligt mer utförligt rättighetskapitel. I de tre
            första paragraferna av kapitel 2 föreslår propositionen s. k.
            målsättningsparagrafer utan något slag av rättsligt bindande verkan.
            Man nämner vissa mål och idéer och säger att dessa ”bör” staten
            verka för. För att undvika varje missförstånd vill vi understryka
            att vi delar de värderingar som angivits i dessa målsättningsparagrafer.
            Centern och folkpartiet har i många år verkat för dem i riksdagen
            och i det politiska arbetet i övrigt. Vi är däremot tveksamma
            till att i ett kapitel om grundläggande fri- och rättigheter föra
            in paragrafer som på intet sätt är bindande. Däremot är vi mer
            positiva till att till kapitel 1 i regeringsformen foga en eller
            några paragrafer av målkaraktär. Detta kapitel (”Statsskickets
            grunder”) rymmer ju delvis stadganden av portalkaraktär och skulle
            därför kunna kompletteras med vissa målsättningar för statens
            verksamhet. Om en sådan lösning visar sig lämplig är det uppenbart
            att proposi- tionens förslag till s. k. målsättningar långtifrån
            är tillräckliga. En rad sociala och andra mål är inte alls nämnda,
            t. ex. rätten till bostad och adekvat vård. Om man i grundlagen
            inför en eller flera målsättningspara- grafer bör det, enligt
            vår mening, av dem framgå att rikets alla organ och myndigheter
            skall verka för att varje medborgare tillförsäkras social, kulturell
            och ekonomisk välfärd. Häri bör inbegripas bl. a. arbete, bostad,
            barna-, sjuk- och åldringsvård, social trygghet i övrigt, näringsfrihet
            och en god miljö. Propositionens två första paragrafer i kapitel
            2 kan därför lämpligen byggas ut till ett mer fullständigt målsättningsavsnitt.
            Det bör ankomma på utskottet att här utarbeta en lämplig författningstext.
            I vad gäller rätten till utbildning (som ingår i 1 $) och villkor
            för expropriation (3 $) kan de däremot behållas i kapitel 2 på
            sätt som framgår nedan. I 2 kap. 48 räknas upp ett antal rättigheter.
            Av sista stycket och regeringsformens kapitel 8 framgår att samtliga
            dessa rättigheter utom tryckfriheten kan inskränkas genom lag.
            I 8 kap. 18 nämns några ytterligare rättigheter som inte får inskränkas
            genom lag. Vi anser, för det första, att de grundlagsskyddade
            fri- och rättigheterna, såvitt möjligt, bör sammanföras i ett
            kapitel. Vi menar, för det andra, att regeringens uppräkning av
            rättigheter i 2 kap. 4 $, är ytterst summarisk och långtifrån
            fullständig. Vi anser, för det tredje, att flera av de rättigheter
            som nämns i propositionen samt en del andra bör vara skyddade
            mot inskränkning i lagform eller bara skall kunna inskränkas på
            vissa grunder och genom särskilt, kvalificerat förfarande. Sverige
            har ratificerat flera internationella konventioner om fri- och
            rättigheter, däribland Europa- och FN-konventionerna om medborgerliga
            rättigheter. Dessa konventioner, som riksdagen tidigare anslutit
            sig till, ger en rad exempel på rättigheter, preciseringar av
            och definitioner på rättigheter samt noggranna förutsättningar
            för inskränkningar av dessa rättigheter. Studier gjorda i svenskt
            utredningsarbete ger liknande
          </p>
          <pb facs="riksdagen-motions-pdf/data/1973/mot_1973__1880/mot_1973__1880-003.pdf"/>
          <fw xml:id="i-FJT5hysN2rhRWHfSAHNzK5">
            Mot. 1973:1880 6
          </fw>
          <p xml:id="i-2SZQY1wvqjJ1R37MgtmPSQ">
            exempel på hur rättigheter kan beskrivas och skyddas. I jämförelse
            med dessa konventioner och utredningar är regeringens förslag
            förvånansvärt knapphändigt. Vi inser självfallet att en rättighetsförklaring
            inte kan utformas så att normal lagstiftning i ett modernt samhälle
            allvarligt försvåras. Vi är också medvetna om att preciseringen
            av rättigheterna ofta är en komplicerad uppgift med betydande
            och ibland svåröverblickbara konsekvenser för lagstiftningen i
            övrigt. Men dessa svårigheter får inte innebära att man ger upp
            arbetet på ett mer ambitiöst fri- och rättighetskapitel. En arbets-
            grupp inom folkpartiet och centern har med utgångspunkt i värderingar-
            na ovan lagt fram ett utkast till kapitel 2 i den nya svenska
            regeringsformen. Detta utkast återfinns som bilaga till motionen.
            I detta utkast har man räknat upp och preciserat en rad rättigheter,
            som inte får inskränkas annat än genom grundlagsändring. I andra
            paragrafer stadgar förslaget rättigheter, som kan inskränkas på
            grunder som är noggrant beskrivna. Några paragrafer innebär rättigheter
            som utan närmare redogörelse för förutsättningarna får begränsas
            genom lag. I 9 $ i utkastet stadgas en rad för demokratin centrala
            fri- och rättigheter där inskränkningar ibland måste göras av
            allmänt accepterade skäl men där sådana begränsningar är svåra
            att i grundlag beskriva och i förväg precisera. Ändå är det inte
            rimligt att, som regeringen, låta lag beslutad på sedvanligt sätt
            upphäva eller begränsa dessa rättigheter. Arbetsgruppen föreslår
            i stället att inskränkningar av dessa rättigheter endast kan göras
            på vissa grunder och genom lag stiftad antingen genom två tredjedels
            majoritet eller i former som överensstämmer med grundlagsändring.
            Avsikten med utkastet är alltså att i mycket högre grad än propositionen
            och grundlagberedningen söka skydda väsentliga fri- och rättigheter
            men samtidigt inte förhindra nödvändig eller angelägen lagstiftning
            som berör området för dessa rättigheter. Utkastet förutsätter
            att lagrådet får en viktig uppgift genom att yttra sig om huruvida
            lag innebär inskränkning av rättighet beskriven i del av kapitel
            2. Följdänd- ringar i andra avsnitt i grundlagsförslagen blir
            nödvändiga, och det bör ankomma på utskottet att göra lagtexter
            och erforderliga justeringar. Förslaget i bilagan utgår också
            från att lagar som redan är beslutade och som på angivna grunder
            innebär begränsningar av rättigheter beskrivna i 9 $ skall fortsätta
            att gälla och inte behöva återkomma till riksdagen för att beslutas
            i den särskilda ordning som beskrivs i 16 och 17 $$. Vi vill uttryckligt
            framhäva att folkpartiets och centerns riksdags- grupper inte
            till alla delar känner sig bundna av det utkast till kapitel 2
            som framläggs i bilagan. Förbättringar av och tillägg till den
            kommer sannolikt att göras under det arbete i konstitutionsutskottet
            som nu tar vid. I den allmänna debatten om rättigheterna kommer
            troligen uppslag att föras fram som utskottet kan ta fasta på.
            Vi välkomnar kritiska och konstruktiva kommentarer till arbetsgruppens
            förslag. Målsättningen för centern och folkpartiet är att vår
            nya regeringsform så väl och så genomtänkt som möjligt skall skydda
            de medborgerliga fri- och rättig- heter som är grundläggande för
            den svenska demokratin.
          </p>
          <pb facs="riksdagen-motions-pdf/data/1973/mot_1973__1880/mot_1973__1880-004.pdf"/>
          <fw xml:id="i-2TD9EqfbTvW4dip5egvWe3">
            Mot. 1973:1880 7
          </fw>
          <p xml:id="i-CfCjjH2jLsnwnWE6Nppyyd">
            På vederbörande utskott torde få ankomma att utarbeta erforderlig
            lagtext samt att göra de följdändringar i andra avdelningar i
            grundlagsför- slagen som blir nödvändiga. Mot bakgrund av ovanstående
            yrkar vi 1. att riksdagen beslutar att kapitel 2 i förslaget till
            ny regeringsform omarbetas till en mer omfattande fri- och rättighetsförklaring
            på grundval av förslag i denna motion, 2. att, om s. k. målsättningsstadganden
            utan rättsligt bindande verkan skall återfinnas i grundlagen,
            dessa görs mer utförliga än i propositionens förslag samt införs
            i kapitel 1 enligt motiveringen ovan.
          </p>
          <p xml:id="i-DP8JZLaUa7D4bvn4pagBpZ" type="date">
            Stockholm den 13 april 1973
          </p>
          <div xml:id="i-CxKTPYjwmpBUtJm43aUGd9" type="signatureBlock">
            <p xml:id="i-BcrQLxD4YEMb7H8tp7Dx4e" who="i-Qz4kjjKSzCm5RwSxi2vkro" type="signature">
              GUNNAR HELEN (fp)
            </p>
            <p xml:id="i-B1Cp1RxREjzUf2smrtSYBV" who="i-PDvEfAmYAgGTBhkGvyY7F4" type="signature">
              THORBJÖRN FÄLLDIN (c)
            </p>
          </div>
          <pb facs="riksdagen-motions-pdf/data/1973/mot_1973__1880/mot_1973__1880-005.pdf"/>
          <fw xml:id="i-8a65gsUcUMPkuCLukFqcHw">
            Mot. 1973:1880 8 Bilaga
          </fw>
          <p xml:id="i-H5wqu3MjKFHARENpwUBWy2">
            Utarbetad av arbetsgrupp inom folkpartiet och centern". Utkast
            till utgångspunkt för omarbetning av kapitel 2 om grundläggande
            fri- och rättigheter:
          </p>
          <p xml:id="i-BDTcA1wWqsRQ3FGhkg2o9n">
            1:$ Åtnjutandet av de fri- och rättigheter, som angives i detta
            kapitel, skall ske utan diskriminerande åtskillnad av något slag,
            såsom på grund av kön, ras, hudfärg, språk, religion, politisk
            eller annan åskådning, nationell eller social härkomst, tillhörighet
            till nationell minoritet, inkomst, förmögen- het, börd eller ställning
            i övrigt.
          </p>
          <p xml:id="i-Jhwh45omyzr4AXGFk5duAk">
            2$ Varje människas rätt till livet skall skyddas genom lag. Dödsstraff
            får ej stadgas.
          </p>
          <p xml:id="i-52MFn7pk8qb3upqUzngkLz">
            3$ Ingen får utsättas för tortyr eller för grym, omänsklig eller
            förnedrande behandling eller bestraffning. Utan samtycke får ingen
            utsättas för medicinska eller vetenskapliga experiment.
          </p>
          <p xml:id="i-SHGWypjHxxTnUdmzp3p781">
            4$ Ingen får åläggas tvångsarbete eller annat honom påtvunget
            arbete. Med tvångsarbete eller påtvunget arbete enligt denna paragraf
            förstås icke: a) arbete eller tjänstgöring som normalt utkräves
            av den som förlorat friheten i enlighet med bestämmelserna i 5
            $, b) tjänstgöring av militär art eller tjänstgöring som ersätter
            värnplikts- tjänstgöring, c) tjänstgöring i nödläge eller vid
            olycka för att skydda samhällets existens eller välfärd, d) arbete
            eller tjänstgöring som eljest ingår i de normala medborger- liga
            skyldigheterna.
          </p>
          <p xml:id="i-DPkjbXet6jovBnYTG54Avh">
            5$ 1. Envar har rätt till frihet och personlig säkerhet. Ingen
            får berövas sin frihet annat än i något av följande fall: a) på
            grund av domstols dom eller beslut, b) på grund av skälig misstanke
            om brott, c) till förhindrande av spridning av smittosam sjukdom
            eller för tillgodoseende av behov av psykiatrisk vård eller vård
            för alkohol- eller drogmissbruk eller då underårig skall omhändertagas
            för samhällsvård. "Beträffande stadganden av s.k. målsättningskaraktär
            i regeringens förslag till regeringsform 2 kap. 1 och 2 $$ gäller
            vad som framhållits ovan. Vi vill — om rättsligt icke bindande
            stadganden skall medtagas i grundlag — bygga ut målsätt-
          </p>
          <p xml:id="i-MGf3LVaogjbgyyRqPPFkUd">
            ningsparagraferna utöver regeringens förslag och placera dem
            i regeringsformens kapitel 1. Vi delar helt de värderingar som
            ryms i 2 kap. I och 2 $$.
          </p>
          <pb facs="riksdagen-motions-pdf/data/1973/mot_1973__1880/mot_1973__1880-006.pdf"/>
          <fw xml:id="i-Xz8CGCkSK52f6P4QSJjH4p">
            Mot. 1973:1880 9
          </fw>
          <p xml:id="i-FF1Ka9FdZb7yMm5QDDHNUk">
            Grunden för frihetsberövandet liksom ordningen för beslut härom
            skall anges i lag.
          </p>
          <p xml:id="i-8zeWRAEozbtPhnwDYtW1c4">
            2. Envar, som berövas sin frihet, skall snarast möjligt och på
            ett språk, som han förstår, underrättas om skälen för åtgärden
            och om anklagelse mot honom.
          </p>
          <p xml:id="i-T2LwHhoDpjHKzn63fXQ445">
            3. Envar, som är berövad sin frihet i fall som anges under 1.b),
            skall ofördröjligen ställas inför domstol och vara berättigad
            till rättegång inom skälig tid eller till frigivning i avvaktan
            på rättegång.
          </p>
          <p xml:id="i-dtpZSp8L5bYGMQ4CgmMFN">
            4. Envar, som berövas sin frihet, skall äga rätt att skyndsamt
            få frihetsberövandet underställt domstols prövning. Med domstol
            likställes i detta fall nämnd om dess sammansättning är bestämd
            i lag, och ordföranden i nämnden skall vara eller ha varit ordinarie
            domare.
          </p>
          <p xml:id="i-9mcQoSoHzaD1o1K2tLmFfS">
            5. Envar, som utsatts för frihetsberövande i strid mot bestämmelserna
            i denna paragraf, skall äga rätt till skadestånd.
          </p>
          <p xml:id="i-BZLgGQ7LQGwZSAzsap1fpR">
            6$ 1. Envar har rätt att få tvist om sina enskilda rättigheter
            och skyldig- heter, likaså anklagelse mot honom för brott, prövad
            inom skälig tid av laga domstol vid opartisk och offentlig rättegång.
            Dom eller beslut skall avkunnas offentligt. Rättegången eller
            del därav får hållas inom stängda dörrar om det krävs av hänsyn
            till rikets säkerhet, privatlivets helgd eller bevarande av yrkeshemlighet.
            Har förhandling hållits inom stängda dörrar, må ock dom eller
            beslut avkunnas inom stängda dörrar.
          </p>
          <p xml:id="i-6MsJsSr1ZvnBPL4k1JE1mK">
            2. Envar, som blivit anklagad för brottslig gärning, skall betraktas
            som oskyldig intill dess hans skuld lagligen fastställts.
          </p>
          <p xml:id="i-5cwxuxNrfZkTKodbXEUWef">
            3. Envar, som blivit anklagad för brottslig gärning, skall äga
            följande minimirättigheter: a) att ofördröjligen på ett språk
            som han förstår bliva underrättad om vad som lägges honom till
            last, b) att åtnjuta tillräcklig tid och möjlighet att förbereda
            sitt försvar, c) att försvara sig personligen eller genom rättegångsbiträde,
            d) att i rättegången förhöra vittnen, e) att erhålla kostnadsfritt
            bistånd av tolk, om han icke förstår eller talar svenska.
          </p>
          <p xml:id="i-GxpLnVcP59mtueYxpjBNGs">
            TS
          </p>
          <p xml:id="i-Egi9eefeVbKYgo2nazX6p7">
            Ingen får dömas av annan domstol än den under vilken han hör
            enligt lag.
          </p>
          <p xml:id="i-WQ8upYzTBd3gHp4FJhsWqu">
            8$ Ingen får fällas till ansvar för gärning som icke var belagd
            med straff när
          </p>
          <pb facs="riksdagen-motions-pdf/data/1973/mot_1973__1880/mot_1973__1880-007.pdf"/>
          <fw xml:id="i-MzosrSooxH6MGpghZCR4RK">
            Mot. 1973:1880 10
          </fw>
          <p xml:id="i-A6F6zUw1694btKTQbERjLq">
            den förövades. Ej heller får utdömas svårare brottspåföljd för
            gärningen än som var föreskriven vid tiden för dennas förövande.
            Om efter brottets begående ny lag stiftas som föreskriver lindrigare
            brottspåföljd skall denna lag tillämpas.
          </p>
          <p xml:id="i-HdDgMXTXqspMxhPreTHnxm">
            8 1. Envar har rätt till skydd för sitt privat- och familjeliv,
            sitt hem och sin korrespondens. Denna rätt innefattar skydd mot
            att myndighet utsätter honom för kroppsvisitation eller annat
            påtvingat kroppsligt ingrepp, för husrannsakan, för intrång i
            hans brev-, post- eller teleför- bindelser eller för hemlig avlyssning.
          </p>
          <p xml:id="i-3abeZXXDajdUWCWCJaKjeA">
            2. Envar har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och frihet
            att ensam eller i gemenskap med andra, offentligt eller enskilt,
            utöva sin religion eller tro genom gudstjänst, undervisning, andaktsövningar
            och iakttagande av religiösa sedvänjor.
          </p>
          <p xml:id="i-W4PgK4MsN7aDo9JXUoEuAf">
            3. Envar har rätt till yttrandefrihet. Denna rätt innefattar
            åsiktsfrihet samt frihet att i tal eller på annat liknande sätt
            mottaga och sprida uppgifter och framföra åsikter utan inblandning
            av offentlig myndighet. För radio-, televisions- eller biografföretag
            får dock särskilt tillstånd att utöva denna rätt föreskrivas i
            lag som stiftas i vanlig ordning.
          </p>
          <p xml:id="i-9VK6xkCqGszy36uc4ECLtz">
            4, Envar har rätt till frihet att anordna och deltaga i fredliga
            samman- komster och till föreningsfrihet, däri inbegripet rätten
            att bilda och ansluta sig till fackföreningar. Ingen kan av myndighet
            tvingas tillhöra viss sammanslutning.
          </p>
          <p xml:id="i-KqvL765H8XR1MjZCV3NR1J">
            5. Envar har demonstrationsrätt, innebärande rätt att ensam eller
            i grupp framföra åsikter på allmän plats.
          </p>
          <p xml:id="i-6vkJYagvKuTzuXXUnFcEnf">
            6. Envar, som lagligen befinner sig i landet, har rätt att här
            fritt röra sig och fritt välja bosättningsort samt även frihet
            att lämna landet. Beträffande tryckfriheten och rätten att taga
            del av allmän handling gäller vad som är föreskrivet i tryckfrihetsförordningen.
            Utövandet av övriga i denna paragraf angivna fri- och rättigheter
            får icke underkastas andra inskränkningar än sådana som är angivna
            i lag och i ett demokratiskt samhälle är nödvändiga med hänsyn
            till landets säkerhet, upprätthållandet av allmän ordning, hälsovården
            eller skyddan- det av andra personers fri- och rättigheter.
          </p>
          <p xml:id="i-Br7pgSQ2tMAq1cLohALibM">
            108 Organisation av arbetstagare, ävensom arbetsgivare, har i
            enlighet med vad i lag stadgas rätt till facklig stridsåtgärd,
            såsom strejk eller lockout, i syfte att få sina intressen tillgodosedda.
          </p>
          <pb facs="riksdagen-motions-pdf/data/1973/mot_1973__1880/mot_1973__1880-008.pdf"/>
          <fw xml:id="i-BmRwp6fHRstYyC5Bc1sRMG">
            Mot. 1973:1880 11
          </fw>
          <p xml:id="i-RRhDb46jyToBFwNdtvPrjE">
            118
          </p>
          <p xml:id="i-Y8q1innWbYddbhTG2oWGHE">
            Envar har rätt till undervisning och utbildning.
          </p>
          <p xml:id="i-HwCEN7uADU99htzoKZm5Mm">
            128 Envar skall äga rätt att ingå äktenskap och bilda familj
            i enlighet med lagar, som reglerar utövandet av denna rättighet.
          </p>
          <p xml:id="i-WP8V6Sj6gR3ZpvLGH6pjGc">
            138 Ingen får genom expropriation eller annat sådant förfogande
            fråntagas sin egendom annat än under i lag angivna förutsättningar
            samt mot ersättning enligt grunder som bestämmes i lag.
          </p>
          <p xml:id="i-JrVVdJXv4QwLZtTagShJtY">
            148 1. Svensk medborgare får ej landsförvisas. Han får ej heller
            berövas sitt medborgarskap i annat fall än då han är eller samtidigt
            blir medborgare i annat land.
          </p>
          <p xml:id="i-C9URoTBZbUtkgtTtGyY8QZ">
            2. Svensk medborgare får ej hindras att inresa i landet. 3. Kollektiv
            utvisning av utlänningar är förbjuden.
          </p>
          <p xml:id="i-HtwhnJuVsnoyTQkjgwFsDP">
            158 Utlänning åtnjuter här i riket fri- och rättigheter i likhet
            med svensk medborgare, såvitt ej annat är särskilt stadgat i grundlag
            eller lag.
          </p>
          <p xml:id="i-XDjsAmajJgdSoMa5drPRxi">
            16 $ Lag, som innebär inskränkning i de i 9 $ angivna rättigheterna,
            stiftas antingen genom ett riksdagsbeslut varom minst två tredjedelar
            av de röstande förenar sig eller genom beslut i den ordning som
            gäller för stiftande av grundlag. Beträffande tryckfriheten och
            rätten att taga del av allmän handling gäller dock vad som är
            föreskrivet i tryckfrihetsförord- ningen.
          </p>
          <p xml:id="i-PpKmdvdUkTGFQv4DagqCBM">
            17 $ Fråga huruvida lag innebär inskränkning i de i 9 $ angivna
            rättigheterna och till följd därav skall beslutas i den ordning
            16 $ angiver avgöres av talmannen efter hörande av lagrådet.
          </p>
          <pb facs="riksdagen-motions-pdf/data/1973/mot_1973__1880/mot_1973__1880-009.pdf"/>
        </div>
      </div>
    </body>
  </text>
</TEI>
