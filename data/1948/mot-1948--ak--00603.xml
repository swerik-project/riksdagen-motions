<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__603/mot_1948__ak__603-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 603. 3
          </p>
          <p>
            Nr 603.
          </p>
          <p>
            Av herr Johansson i Norrfors m. fl.,i anledning av Kungl. Maj:ts
            proposition, nr 275, angående åtgärder i prisreglerande syfte
            på jordbrukets område.
          </p>
          <p>
            Med anledning av Kungl. Maj:ts proposition nr 275 angående åtgärder
            i prisreglerande syfte på jordbrukets område för regleringsåret
            1948—1949 vilja vi till riksdagen göra följande hemställan. Av
            jordbruksekonomiska utredningar, som redovisas i propositionen,
            synes med stor tydlighet framgå, att jordbruket i norra Sverige
            vid prisregleringen ställes i ett avsevärt sämre läge än jordbruket
            i övriga delar av landet. Dess inkomster och utgifter, sådana
            de framträda i tabellerna 11 och 12, sidorna 179—180 i propositionen,
            ha hos oss givit anledning till nedanstående tre slut- satser.
          </p>
          <p>
            1. Inkomsterna av försålda vegetabiliska och animaliska produkter
            belöpte sig 1946 enligt en av livsmedelskommissionen utförd undersökning
            till 418 kronor per hektar jordbruksjord i norra Sverige. Motsvarande
            inkomster för Jordbruk i södra och mellersta Sveriges skogs- och
            dalbygder utgjorde 547 kronor, vilket är 129 kronor eller ca 30
            9 mera, samt för södra och mellersta Sveriges slättbygder 646
            kronor, vilket är 228 kronor eller ca 55 9 mera. För åren 1945
            och 1944 redovisas i stort sett samma proportion mellan områdenas
            Jordbruksinkomster, nämligen för år 1945 resp. 376, 500 och 588
            kronor samt för år 1944 344, 477 och 567 kronor. 2. Utgifterna
            redovisas i fyra kostnadsslag, nämligen 1) arbetslöner, 2) kraft-
            foder och betmassa, 3) gödselmedel och torvströ samt 4) räntor.
            Då de an- givna lönerna och räntorna äro att hänföra till både
            jordbruk och skogsbruk, möter det svårigheter att exakt fastställa
            den på jordbruket belöpande delen av dessa kostnader. Det bör
            emellertid kunna förutsättas, dels att arbetslönerna i norra Sverige
            äro högre, i varje fall ej understiga lönerna i södra och mel-
            lersta Sveriges slättbygder, vilka uppgå till ca 165 kronor per
            hektar, dels att räntorna, som i detta sammanhang äro en mindre
            betydande kostnadspost, ej torde understiga 12 kronor per hektar.
            Med ledning därav torde utgifterna i norra Sverige kunna uppskattas
            till ca 240 kronor per hektar jordbruksjord mot ca 235 kronor
            för södra och mellersta Sveriges skogs- och dalbygder samt ca
            280 kronor för södra och mellersta Sveriges slättbygder. 3. Skillnaden
            mellan inkomster och utgifter blir enligt dessa uppgifter för
            norra Sverige 178 kronor, för skogs- och dalbygderna 312 kronor
            samt för slättbygderna inom södra och mellersta Sverige 366 kronor
            per hektar jord-
          </p>
          <pb facs="riksdagen-motions-pdf/data/1948/mot_1948__ak__603/mot_1948__ak__603-002.pdf"/>
          <p>
            4 Motioner i Andra kammaren, nr 603.
          </p>
          <p>
            bruksjord. Slättbygdens jordbruk är således med nuvarande prisreglering
            mer än dubbelt så lönsamt som jordbruket i norra Sverige. Skillnaden
            dem emellan kan under nästa år antagas bli än större, då norra
            Sverige på grund av de långa avstånden drabbas hårdare av de fördyrade
            transportkostnaderna.
          </p>
          <p>
            En stor klyfta skiljer sålunda norra Sverige från övriga delar
            av landet beträffande de ekonomiska förutsättningarna för jordbruk.
            Då såväl regeringen som livsmedelskommissionen i propositionen
            synes antaga, att denna klyfta gott och väl igenfylles av skogsinkomster,
            är det angeläget för oss att fram- hålla, att så inte kan vara
            fallet. Som stöd för denna mening vilja vi åberopa följande. 1.
            I norra Sverige finnas enligt tillgänglig statistik ca 20000 jordbruk
            (vilket motsvarar ca en femtedel av samtliga där befintliga brukningsdelar),
            som äro helt utan skogsmark, samt därutöver ca 20700 brukningsdelar,
            som ha mindre än 10 hektar skogsmark. Det torde vara uppenbart,
            att det inte är möjligt för dessa ca 40 700 skoglösa eller skogfattiga
            jordbruk att ens till- närmelsevis kompensera sina lägre jordbruksinkomster
            med skogsinkomster. 2. Då större delen av de jordbrukare, varom
            här är fråga, äro sysselsatta med mjölkproduktion och då bristen
            på kreatursskötare är stor, äro möjlig- heterna för dem att på
            vintern erhålla inkomster genom arbete i annans skog beskurna.
            En betydande del av de angivna jordbruken äro dessutom belägna
            i sådana delar av Norrland, att extrainkomster av skogsarbete
            av geografiska skäl äro uteslutna.
          </p>
          <p>
            2
          </p>
          <p>
            3. Inkomsterna av skogsbruk anges i tabell 11 till 482 kronor
            per hektar jordbruksjord i norra Sverige. Då tillväxten per hektar
            skogsmark i medeltal torde uppgå till ca 2 m3 per år och då rotvärdet
            just nu i allmänhet torde ligga mellan 8 och 12 kronor, kan avkastningen
            per hektar beräknas till 15—25 kronor per år. För att inkomsterna
            på ett jordbruk om 5 hektar jordbruksjord skola uppnå ett belopp
            av 482 kronor per hektar krävas efter denna beräkning 100—160
            hektar skogsmark. Det torde därför stå klart, att livsmedelskommissio-
            nens uppgift, vilken grundar sig på deklarationsuppgifter från
            ett stort antal representativa jordbruk, i realiteten måste avse
            en större skogsavverkning än vad som motsvarar ett års tillväxt,
            beroende på speciella förhållanden 1946. En del av den redovisade
            höga skogsinkomsten torde sålunda innebära kapitalför- täring.
            Det förtjänar också nämnas, att skogsinkomsterna under år 1945
            enligt samma källor endast uppgingo till 261 kronor, vilket är
            221 kronor lägre än 1946. |
          </p>
          <p>
            Av anförda skäl äro vi av uppfattningen, att ca 40 000 jordbrukare
            i norra Sverige arbeta under ekonomiska förhållanden, som äro
            långt sämre än på andra håll i landet, samt att dessa jordbrukare
            genom prisregleringen böra till- godoses på ett bättre sätt än
            som föreslagits. Vi vilja föreslå följande tre åt-
          </p>
          <pb facs="riksdagen-motions-pdf/data/1948/mot_1948__ak__603/mot_1948__ak__603-003.pdf"/>
          <p>
            Motioner 1 Andra kammaren, nr 603. 5
          </p>
          <p>
            gärder till förbättring av de skoglösa eller skogfattiga jordbrukarnas
            ekonomiska förhållanden i norra Sverige. 1. Möjligheten att för
            berörda brukningsdelar i norra Sverige höja areal- gränserna för
            erhållande av producentbidrag å mjölk böra övervägas och ut- redas,
            så att förslag härom eventuellt kan föreläggas nästa års riksdag.
            De nyinrättade lantbruksnämnderna böra genom riksdagens försorg
            ges direktiv att i sin verksamhet ta särskild hänsyn till de skoglösa
            eller skogfattiga bruk- ningsdelarnas ekonomiska förutsättningar.
            2. Det norrländska jordbrukets produktion bör stegras genom en
            omedelbart ikraftträdande, successivt ökad tilldelning av kraftfoder
            och konstgödsel. 3. Det nu utgående extra mjölkpristillägget för
            Norrland och vissa delar av mellersta Sverige, vilket för Norrland
            uppgår till mellan 80 och 129 öre per kg mjölkfett, bör höjas
            med 35 öre per kg att fördelas efter förslag av Svenska mejeriernas
            riksförening. Det i propositionen föreslagna beloppet för detta
            bidrag bör på grund därav höjas med 6 milj. kronor, så att det
            kommer att utgöra 23,5 milj. kronor. Det statliga mjölkpristillägget
            har under en följd av år varit högre för de norrländska prisutjämningsdistrikten.
            En genom vår försorg företagen utredning synes emellertid visa,
            att dessa högre statliga mjölk- pristillägg i Norrland för mellersta
            och södra Sverige till stor del uppvägas av arealtillägg för råg
            och vete, bidrag till fodermedel samt pristillägg å fläsk och
            kött. På grund av vad vi ovan anfört få vi hemställa,
          </p>
          <p>
            att riksdagen måtte besluta dels att i skrivelse till Kungl.
            Maj:t anhålla om utredning av möjligheten att medelst en höjning
            av arealgränsen för pro- ducentbidrag till förslagsvis 12 hektar
            eller annorledes skapa bättre ekonomiska förutsättningar för det
            stora antalet skog- lösa eller skogfattiga norrländska jordbruk,
            dels att för sin del uttala att lantbruksnämnderna i Norr- land
            böra få utvidgade befogenheter att i sin verksamhet ta vederbörlig
            hänsyn till de berörda jordbrukens ekonomiska förutsättningar,
            samt dels att öka det nu utgående extra mjölkpristillägget till
            Norrland och vissa delar av mellersta Sverige med 6 milj. kro-
            nor till 23,5 milj. kronor, att fördelas efter förslag av Svenska
            mejeriernas riksförening.
          </p>
          <p>
            Stockholm den 9 juni 1948. J. H. Johansson P. J. Edberg. Per
            Persson,
          </p>
          <p>
            i Norrfors. Norrby.
          </p>
          <p>
            Knut Stenvall. G. Hedlund.
          </p>
        </div>
      </div>
    </body>
  </text>
</TEI>
