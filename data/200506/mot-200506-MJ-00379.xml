<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_379/mot_200506_MJ_379-0001.pdf"/>
      <div type="motHeader" xml:id="i-6Su5tpFkc1PBGqDFtBi4Sw">
        <div type="motTitle" xml:id="i-X8C6CESQWyMhv2LeJkKzcT"/>
        <div type="motSubmissionInfo" xml:id="i-7NszKtyjXmRpNWsipqw8oi"/>
      </div>
      <div type="motBody" xml:id="i-3UbLZS7p6xg8nt9hL8aZ6J">
        <div xml:id="i-UsRLcE4sb2tv11t2d6wqoZ">
          <p xml:id="i-45sRmiLVBpaESKkg6KY1ZM">
            2005/06 mnr: MJ379 pnr: m1604
          </p>
          <p xml:id="i-qZeNA9snjJocL8oRjHLZh">
            Motion till riksdagen 2005/06:MJ379
          </p>
          <p xml:id="i-PE2i5EZHb894JZnbRaKfvt">
            av Marietta de Pourbaix-Lundin (m)
          </p>
          <p xml:id="i-KtPXLvTwDDrc4CNJyxwC3u">
            Kommersiell valfångst
          </p>
          <p xml:id="i-JtccNNPwRiKnrs23FXvWJu">
            Förslag till riksdagsbeslut
          </p>
          <p xml:id="i-U6fd5vadn1bFLjUvKEDRTo">
            1. Riksdagen tillkännager för regeringen som sin mening vad i
            motionen anförs om Sveriges inställning till valjakt. 2. Riksdagen
            tillkännager för regeringen som sin mening vad i motionen anförs
            om kommersiell jakt. 3. Riksdagen tillkännager för regeringen
            som sin mening vad i motionen anförs om Sveriges inställning till
            behovet av att omvandla Internationella — valfångstkommissionen
            = till en internationell valskyddskommission.
          </p>
          <p xml:id="i-74WjhZGugJgMNM2qatNSUQ">
            Motivering
          </p>
          <p xml:id="i-GtPPWkgTr33CRQbGaGQZni">
            IWC:s (The International Whaling Commission) regelverk mot kommersiell
            valfångst har inte fungerat under de senaste nästan 20 åren. Logiskt
            skulle då slutsatsen vara att den framtida valpolitiken skall
            verka för att ett strängare regelverk skall beslutas inom IWC.
            Regelverket bör utformas så att ingen kommersiell valjakt kan
            ske över huvud taget. Det är inkonsekvent och ologiskt att först
            konstatera att skyddet mot kommersiell valjakt inte har fungerat,
            men sedan ändå föreslå att man skall återgå till laglig kommersiell
            jakt. Denna attityd är förödande för svensk miljöpolitik, för
            valarna och för Sveriges förtroende i valskyddsfrågor. Valfångsten
            är föremål för diskussioner med anledning av både fångstmetoderna
            och den svenska regeringens inställning vid arbetet inom IWC.
            I Danmark har Dyrenes Beskyttelse låtit göra en gallupundersökning
            för att få reda på allmänhetens inställning till valfångst. Det
            visar sig att en majoritet av befolkningen är emot jakten. Jag
            är helt övertygad om att samma inställning råder bland allmänheten
            i Sverige. Valfångsten som bedrivs av bl.a. Japan, Norge och Island
            kan omöjligt accepteras. Det är inte möjligt att bedriva kommersiell
            valfångst på ett sätt som är djurskyddsmässigt försvarbart.
          </p>
          <pb facs="riksdagen-motions-pdf/data/200506/mot_200506_MJ_379/mot_200506_MJ_379-0002.pdf"/>
          <p xml:id="i-91b3tpxyCSr58otZa3CbVb">
            2005/06:MJ379
          </p>
          <p xml:id="i-JFw43jfenmGbERWQ12X3jL">
            Det är mycket viktigt att den svenska IWC-delegationen inom IWC
            arbetar med ett klart mål och en synlig ambition. Jag anser att
            Sverige bör verka för att IWC omvandlas från en valjaktskommission
            till en valskyddskommission. Ledstjärna för den svenska valfångstpolitiken
            skall vara att stå som garant för att IWC:s förbud mot kommersiell
            valjakt hålls kvar och att forskning om valar skall vara en grundpelare.
            Det finns ett stort behov av att Sverige nu går ut med en tydlig
            position och förklarar att man vill se ett stopp på den kommersiella
            valfångsten. Vidare anser jag att Sverige bör verka för att IWC
            omvandlas från en valjaktskommission till en valskyddskommission.
            Detta bör riksdagen ge regeringen till känna.
          </p>
          <p xml:id="i-2Y4ioKYYdWLCqzdvGrynjH">
            Stockholm den 2 oktober 2005
          </p>
          <p xml:id="i-QAcgbqA3MjtGTeDfXwSwA9">
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
