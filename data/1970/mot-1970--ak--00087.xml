<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__87/mot_1970__ak__87-001.pdf"/>
      <fw>
        Motion i Andra kammaren, nr 87 år 1970 7
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 87
          </p>
          <p>
            Av herrar Hedlund och Gustafson i Göteborg, om ändrade be- stämmelser
            för statsbidrag till kommunal familjedag- hemsverksamhet.
          </p>
          <p>
            (Lika lydande med motion nr 71 i Första kammaren)
          </p>
          <p>
            Behovet av samhälleliga insatser för att organisera barntillsyn
            har under senare år vuxit kraftigt. Utbyggnadstakten i den samhälleligt
            organiserade barntillsynen var länge låg. Behovet av tillsynsplatser
            har inte på långt när kunnat tillgodoses, och en ökad utbyggnadstakt
            är nödvändig. Den senaste mera omfattande undersökningen av tillsynsbehovet
            gjordes av familjedaghemsutredningen, som framlade resultatet
            av sitt arbete under år 1967. Av detta framgick bl. a. att det
            år 1966 fanns 60 000 barn under 10 år som inte hade någon form
            av tillsyn medan föräldrarna för- värvsarbetade. Det fanns 320
            000 barn under 10 år vars föräldrar förvärvs- arbetade mer än
            15 timmar per vecka. Av dessa senare var 50 000 barn till ensamstående
            föräldrar. Då fick omkring 16 000 barn tillsyn i daghem eller
            fritidshem. Ungefär 9 000 fick tillsyn i kommunala familjedaghem.
            Genom en ökad utbyggnadstakt har antalet daghemsplatser ökat avse-
            värt och beräknas år 1970 tillsammans med fritidshemsplatser utgöra
            ca 40 000. Antalet platser i familjedaghem beräknas då utgöra
            drygt 20 000. Trots den kraftiga utbyggnaden av antalet tillsynsplatser
            torde ett stort antal barn lämnas utan tillfredsställande tillsyn.
            Som framhålles i stats- verkspropositionen är kommunernas kostnader
            för daghemsverksamheten en återhållande faktor när det gäller
            att nå en full behovstäckning. För att eliminera denna återhållande
            faktor föreslås i statsverkspropositionen höjning av de statliga
            driftbidragen till daghem och fritidshem. Sålunda föreslås att
            driftbidraget till daghem höjs med 1600 kr. till 2 800 kr. per
            plats fr. o. m. den 1 juli 1970. Driftbidraget till fritidshem
            föreslås sam- tidigt höjt från 600 kr. till 1500 kr. per plats
            och år. Dessa höjningar torde stimulera till ökat inrättande av
            daghems- och fritidshemsplatser. Dessa åtgärder är i linje med
            våra tidigare strävanden. Utöver de i statsverkspropositionen
            föreslagna åtgärderna är det ange- läget att man vidtager åtgärder
            för att ta till vara även andra möjligheter att öka antalet platser
            för barntillsyn. Den möjlighet som familjedaghemmen erbjuder har
            tidigare försum- mats av statsmakterna. Inte förrän under 1968
            års riksdag kunde beslut
          </p>
          <pb facs="riksdagen-motions-pdf/data/1970/mot_1970__ak__87/mot_1970__ak__87-002.pdf"/>
          <fw>
            8 Motion i Andra kammaren, nr 87 år 1970
          </fw>
          <p>
            fattas om statsbidrag till kommunala familjedaghem. Såväl införandet
            av de statliga stimulansbidragen till kommunerna som förbättrade
            förut- sättningar för en kvalitativ förbättring av familjedaghemsverksamheten
            betraktar vi som ett betydande framsteg. I bestämmelserna för
            bidrag till kommunala familjedaghem finns emellertid inslag som
            otvivelaktigt utgör en återhållande faktor då det gäller utbyggnaden
            av tillsynsverksam- heten. Statsbidragsrätt föreligger endast
            om kommunens organiserade barntill- syn — genom både barnstugor
            och familjedaghem — har nått en viss omfattning uttryckt i platser
            per antal invånare i kommunen. För det första 10 000-talet invånare
            krävs minst en plats per 200 invånare och för invånarantal därutöver
            minst en plats per 100 invånare. Bidraget utgår sedan endast för
            de familjedaghemsplatser som överstiger en på sådant sätt beräknad
            gräns. Vid beslutet om införande av statsbidragsbestämmelserna
            framförde vi kritik mot den nämnda kvotregeln. Den hade tidigare
            kritiserats av ett antal i sammanhanget betydelsefulla remissinstanser.
            Det finns stor risk för att kvotregeln medför att syftet med statsbidraget,
            en ökning av antalet barntillsynsplatser i organiserade former,
            kommer att förfelas. En del kommuner skulle under överskådlig
            tid inte kunna få någon statlig stimu- lans till familjedaghem.
            Vi föreslår därför att den kvotregel borttages som begränsar bidragsrätten
            till att gälla endast när den organiserade barn- tillsynen i kommunen
            uppnått en viss omfattning uttryckt i platser per antal invånare
            i kommunen. Förutom kvotregeln har också införts en balansregel
            som innebär att i kommuner med mer än 10 000 invånare bidrag inte
            utgår för fler familje- daghemsplatser än som motsvarar antalet
            statsbidragsberättigade barn- stugeplatser i kommunen. Denna regel
            kan enligt vår mening vara till hinder för ökningen av det totala
            antalet barntillsynsplatser. En snab- bare ökning av antalet platser
            i familjedaghem torde kunna åstadkommas utan att utbyggnaden av
            barnstugeverksamheten eftersätts, om balans- regeln ändras så
            att i kommuner med mer än 10 000 invånare statsbidrag utgår högst
            för det antal familjedaghemsplatser som motsvarar dubbla antalet
            statsbidragsberättigade barnstugeplatser i kommunen.
          </p>
          <p>
            Med hänvisning till det anförda hemställes,
          </p>
          <p>
            att riksdagen måtte besluta att i skrivelse till Kungl. Maj:t
            anhålla om förslag till sådana omändrade bestämmelser för statsbidrag
            till kommunal familjedaghemsverksamhet 1. att nu gällande kvotregel,
            som begränsar bidragsrätten till att gälla när den organiserade
            barntillsynen i kommunen uppnått viss omfattning uttryckt i platser
            per antal invånare i kommunen, skall utgå; samt
          </p>
          <pb facs="riksdagen-motions-pdf/data/1970/mot_1970__ak__87/mot_1970__ak__87-003.pdf"/>
          <fw>
            Motion i Andra kammaren, nr 87 år 1970 9
          </fw>
          <p>
            2. att nu gällande balansregel skall uppmjukas i enlighet med
            vad i motionen anförts så att statsbidrag till familjedag- hem
            skall utgå högst för det antal familjedaghemsplatser som motsvarar
            dubbla antalet statsbidragsberättigade barn- stugeplatser i kommunen.
          </p>
          <p>
            Stockholm den 20 januari 1970
          </p>
          <p>
            Gunnar Hedlund (cp) Sven Gustafson (fp) i Göteborg
          </p>
        </div>
      </div>
    </body>
  </text>
</TEI>
