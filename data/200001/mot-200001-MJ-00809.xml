<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0809/mot_200001_MJ_0809-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ809 pnr: s38006
          </p>
          <p>
            Motion till riksdagen 2000/01:MJ809
          </p>
          <p>
            av Marie Granlund (s)
          </p>
          <p>
            Strandskyddet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om strandskyddets betydelse för allemansrätten.
          </p>
          <p>
            Allemansrätten
          </p>
          <p>
            Allemansrätten är en gammal sedvanerätt som vi haft i Norden
            i hundratals år. Den innebär att alla har rätt att vistas i naturen.
            Inte bara inom begränsade områden — som i de flesta andra länder
            — utan så gott som överallt. Vi kan åka båt på annans vatten,
            gå i land på stränderna, bada, övernatta i tält. Och vi kan lägga
            till och stiga iland vid stränder som inte tillhör någons tomt.
            Men det här är inget vi kan ta för självklart, utan är rättigheter
            som ständigt måste försvaras. Strandskyddet är oerhört viktigt
            för människors möjligheter att vistas i naturen.
          </p>
          <p>
            Miljöbalkens regler om strandskyddsområde
          </p>
          <p>
            Sedan mitten av 1950-talet har det funnits särskilda bestämmelser
            om byggande vid stränderna. Bestämmelserna om strandskydd inkluderas
            fr.o.m. den 1 januari 1999 i miljöbalken (1998:808). Tidigare
            fanns strandskyddsreglerna i naturvårdslagen (1964:822). Bestämmelserna
            om strandskyddsområden i miljöbalkens kapitel 7 säger bland annat
            att strandskydd råder vid havet och vid insjöar och vattendrag
            och att syftet med strandskyddet är att trygga förutsättningarna
            för allmänhetens friluftsliv och att bevara goda livsvillkor på
            land och i vatten för djur- och växtlivet. Det står även att nya
            byggnader inte får uppföras inom ett strandskyddsområde. Man får
            inte heller uppföra andra anläggningar eller
          </p>
          <pb facs="riksdagen-motions-pdf/data/200001/mot_200001_MJ_0809/mot_200001_MJ_0809-0002.pdf"/>
          <p>
            2000/01:MJ809
          </p>
          <p>
            anordningar som hindrar eller avhåller allmänheten från att beträda
            ett område där den annars skulle ha fått färdas. Strandskyddet
            omfattar land- och vattenområdet intill 100 meter från strandlinjen
            vid normalt medelvattenstånd (strandskyddsområde). Området får
            av regeringen eller den myndighet som regeringen bestämmer utvidgas
            till högst 300 meter från strandlinjen, om det behövs för att
            tillgodose något av strandskyddets syften.
          </p>
          <p>
            Dispenser och överklaganden
          </p>
          <p>
            Strandskyddet medför ett generellt byggnads- och anläggningsförbud.
            Länsstyrelsen kan dock meddela dispens från strandskyddsförbudet
            enligt 7 kap. 18 8 om det finns särskilda skäl. Länsstyrelsen
            ska då bestämma i vilken utsträckning mark får tas i anspråk som
            tomt eller annars användas för avsedda ändamål. När länsstyrelsen
            avgör ett dispensärende ska den ta hänsyn till omfattningen av
            åtgärden eller anläggningen och områdets betydelse nu och i framtiden.
            Inom ett område som är av särskild betydelse för naturvården eller
            friluftslivet bör dispens normalt aldrig medges. Dispens bör heller
            inte lämnas om det bara finns några få strandområden i närheten
            som är tillgängliga för allmänheten. Bestämmelsens form av förbud
            och den starka restriktivitet som ligger i att särskilda skäl
            ska finnas för dispens är tydligt uttryck för att skyddet av stränderna
            anses vara ett angeläget allmänt intresse. Lagtexten gör inte
            någon åtskillnad mellan det fall att prövningen gäller strandområden
            belägna i tätortsnära områden eller i glesbygder med rik tillgång
            till kuster, sjöar eller vattendrag. I samtliga fall krävs särskilda
            skäl för dispens. Länsstyrelsen kan ge kommunen befogenhet att
            i stället för länsstyrelsen meddela dispens från strandskyddsbestämmelserna.
            Detta har blivit allt van- ligare. Det är således kommunerna och
            länsstyrelserna som beslutar om dispens från strandskyddet. Dispenserna
            ska sedan rapporteras till Naturvårdsverket. Cirka 3 000 dispenser
            per år kommer in till verket. Någon heltäckande bild av hur mycket
            det byggs längs landets stränder går inte att få. Flera kommuner
            och länsstyrelser för ingen statistik över sina strandskyddsdispenser.
            Även Naturvårdsverket saknar exakta siffror. Naturvårdsverket
            hinner bara överklaga de värsta lagbrotten. Från januari 1997
            och fram till mitten av juli 2000 har kommuner och länsstyrelser
            skickat in ca 10 500 dispenser till Naturvårdsverket. I endast
            37 fall har verket överklagat. I och med att miljöbalken infördes
            har även miljöorganisationer, som funnits i minst tre år, har
            naturvård som huvudsyfte i stadgarna och minst 2 000 medlemmar,
            rätt att överklaga exempelvis i strandskyddsmål.
          </p>
          <pb facs="riksdagen-motions-pdf/data/200001/mot_200001_MJ_0809/mot_200001_MJ_0809-0003.pdf"/>
          <p>
            Miljövårdsberedningen
          </p>
          <p>
            Miljövårdsutredningen har behandlat strandskyddet i betänkandet
            Levande skärgård. Utredningen har sammanfattningsvis gjort följande
            bedömningar angående nuvarande regler om strandskyddet: Stränderna
            kan inte bebyggas i nuvarande takt. Bebyggelse är i praktiken
            ett oåterkalleligt ingrepp och tillgången på strand är begränsad.
            Förändringarna i strandzonen kan i ett långsiktigt perspektiv
            leda till att en betydande del av de fria stränder som återstår
            tas i anspråk. En precisering av strandskyddet måste göras i dialog
            mellan kommunal och regional nivå. Det saknas en samlad bild över
            vilka stränder som i praktiken är tillgängliga för allmänheten
            och hur utvecklingen i strandzonen i detalj ser ut. Det är viktigt
            att enkla metoder snarast kommer till praktisk användning på regional
            och kommunal nivå så att man även med små resurser kan följa utvecklingen
            längs kusten och i skärgården. Det är av stor vikt att strandskyddet
            inte urholkas. Åtgärder måste vidtas omgående för större restriktivitet
            vid dispensgivning. Det är också viktigt att få till stånd en
            samlad bild över hur utvecklingen ser ut längs landets stränder.
          </p>
          <p>
            Stockholm den 23 september 2000
          </p>
          <p>
            Marie Granlund (s)
          </p>
          <p>
            2000/01:MJ809
          </p>
        </div>
      </div>
    </body>
  </text>
</TEI>
