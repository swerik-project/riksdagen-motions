<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00280">
  <teiHeader>
    <fileDesc>
      <titleStmt>
        <title>Tingsrättsorganisationen</title>
        <author corresp="i-A1WkfiAbmndDMThhAvrWEm">av Hans Backman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tingsrättsorganisationen</title>
          <idno type="rdwebb">GR02Ju280</idno>
          <rs type="number">Ju280</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju280/text</ref>
          <ref type="dokument_url_html">http://data.riksdagen.se/dokument/GR02Ju280</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6WZh8CrX3Ww253uT6qCsv6" type="signed"/>
        <correspContext corresp="i-6WZh8CrX3Ww253uT6qCsv6">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-SWz3HnSmjWfxC7iwTis65e" type="referral">
          <date when="2003-10-15"/>
        </correspAction>
        <correspAction xml:id="i-RdkkEr1aFtZ8ka1op6dkj6" type="dismissal">
          <date when="2003-10-15"/>
        </correspAction>
        <correspAction xml:id="i-SRygjy2SmRNSBKfmxvw5SK" type="submission">
          <date when="2003-10-07"/>
        </correspAction>
        <correspAction xml:id="i-LW5BoUsi9HAae8LbejNA2k" type="assigned"/>
        <correspContext corresp="i-LW5BoUsi9HAae8LbejNA2k">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0280/mot_200304_Ju_0280-0001.pdf"/>
      <div xml:id="i-gYGzw85aVQ6Y2bN6Eg4zH" type="motHeader">
        <div xml:id="i-Uta7Nfp6oxYaTerXu8C2Y4" type="motTitle"/>
        <div xml:id="i-TZLwxdAjK3saftqWwyrmiL" type="motSubmissionInfo"/>
      </div>
      <div xml:id="i-N12TRPo8px9DGTVQbeKcW6" type="motBody">
        <div xml:id="i-7X4q6xqdQkuAUFRFaSuZ4e">
          <p xml:id="i-RVQomAgxCZhdkBfQvH4hoz">
            2003/04 mnr: Ju280 pnr: fp420
          </p>
          <p xml:id="i-8YDBEB2pVreGuAnoc1ckmJ">
            Motion till riksdagen 2003/04:Ju280
          </p>
          <p xml:id="i-6denZnhxyZi1exk7ftjChw">
            av Hans Backman (fp)
          </p>
          <p xml:id="i-RwXnCfr6mJiZECyjcFxQMt">
            Tingsrättsorganisationen
          </p>
          <p xml:id="i-L36aGkFKvJ51PPNzmquadx">
            Förslag till riksdagsbeslut
          </p>
          <p xml:id="i-DDqkGyM1vvfKYKqwCmkQw1">
            1. Riksdagen tillkännager för regeringen som sin mening vad i
            motionen anförs om att planerna på att slå samman tingsrätterna
            i Bollnäs, Hudiksvall och Sandviken med Gävle tingsrätt skall
            stoppas. 2. Riksdagen tillkännager för regeringen som sin mening
            vad i motionen anförs om att innan några som helst större ingrepp
            får ske i domstolsorganisationen så måste en total genomgång av
            hela domstolsväsendets organisation och framtid göras.
          </p>
          <p xml:id="i-WW1mcyJd8sa2Jghn3Wp9Do">
            Motivering
          </p>
          <p xml:id="i-XxthbXk7KKq1SqamD9nmp9">
            Jag är oroad över den avlövning rättssamhället är utsatt för.
            Statsmakternas centralistiska syn på rättsfrågor kan ge följder
            som är allvarliga och långtgående. Vi har sett åratal av nedskärningar
            inom domstolarnas verksamhet samtidigt som ständiga omorganisationer
            och försöksverksamheter har pågått. Nu finns ett förslag från
            Domstolsverket att antalet tingsrätter bör halveras till 2010.
            Domstolsverkets förslag innebär att tingsrätterna i Bollnäs, Hudiksvall
            och Sandviken slås ihop med Gävle tingsrätt. Fördelarna med att
            lägga samman dessa tingsrätter är dock tveksamma. De förefaller
            bygga på en allmän föreställning om att ”större alltid är bättre”.
            En statliga utredning har utvärderat de under 1999-2002 gjorda
            sammanslagningarna av ett antal tingsrätter. Utredningen utmynnar
            i att arbetet med att skapa större tingsrätter bör fortsätta.
            Detta trots att utredningen inte visar att större enheter medför
            kvalitetshöjningar eller andra fördelar. Närheten till tingsrätten
            försämras och lokalkännedomen försvinner. De ideellt och lokalt
            arbetande vittnesstöden, kvinno- och brottsofferjourerna får det
            mycket svårare. Nämndemännen får längre resor. Jag anser därför
            att planerna på sammanläggning av tingsrätterna i Gävleborg ska
            stoppas.
          </p>
          <pb facs="riksdagen-motions-pdf/data/200304/mot_200304_Ju_0280/mot_200304_Ju_0280-0002.pdf"/>
          <p xml:id="i-W2iP7qoLmsJWQxnDksCowo">
            2003/04:Ju280
          </p>
          <p xml:id="i-Cz4TLs1ezXvbPHwLSB3zV6">
            Domstolsverket har redan aviserat ett flertal nya sammanläggningar.
            När utredningen nu kan tyckas ge klartecken för fortsatta sammanläggningar
            ser jag en stor fara i att regeringen följer Domstolsverket och
            nya stora enheter skapas. Regeringen måste visa mycket tydligare
            skäl för fortsatta sammanläggningar. Särskilt som domare och övrig
            anställd personal framfört att man inte tror på större tingsrätter.
            Det är viktigare att satsa på tingsrätternas inre organisation.
            I Sandviken skulle man t.ex., vilket Tillväxtkontoret i Sandviken
            framfört, kunna inleda ett samarbete mellan tingsrätt och polis
            för att genom utnyttjande av lokaler skapa en billig och säker
            lösning. Tillväxtkontoret pekar på säkerhets- och arbetsmiljöfrågorna
            som viktiga för en fortsatt lokalisering av tingsrätten i Sandviken.
            Kvarteret med tingsrätt och polishus är integrerat och lättbevakat.
            En förbindelsekulvert finns redan och med lokal anpassning av
            polishuset ges möjlighet till ett skyddshäkte som kan fungera
            för en större region. Det finns också möjlighet att bygga en skyddssal.
            Efter flytten av åklagarmyndigheten och andra lokalanpassningar
            står redan ett våningsplan i polishuset tomt. En flytt av tingsrätten
            skulle ställa ytterligare lokaler tomma i kvarteret. Samtidigt
            räcker inte häktet i Gävle till utan det skulle behövas en utbyggnad
            antingen av polishuset i Gävle eller fängelset i Bollnäs. Från
            Sandvikens kommun räknar man med att det är en billig lösning
            att behålla tingsrätten i Sandviken och ändra befintliga lokaler
            istället för att flytta. När det gäller Bollnäs och Hudiksvalls
            tingsrätter måste man förutom de sakskäl som talar emot sammanläggning,
            också räkna med de kostnader som uppstår när de som arbetar och
            är kallade till rätten ska resa längre sträckor. Dessutom måste
            man räkna in de kostnader som uppstår på längre sikt, när Bollnäs
            och Hudiksvall riskerar att förlora kompetent folk som flyttar
            från orterna för att få närmare till sitt arbete. Jag är också
            övertygad om att det går att skapa flexibla lösningar när det
            gäller domarkarriären samt kompetensutveckla såväl domare som
            annan personal utan att skapa stora otympliga enheter. Jag anser
            att tingsrätternas lokala förankring är ytterst betydelsefull
            för upprätthållandet av rättsskipningen. Mot bakgrund av ovanstående
            anser jag att innan några som helst större ingrepp får ske i domstolsorganisationen
            så måste en total genomgång av hela domstolsväsendets organisation
            och framtid göras. Om inte en sådan genomgång görs så finns risken
            att nuvarande förslag kan leda till att godtyckliga nedläggningar
            och sammanslagningar som saknar både helhetssyn och verklighetsförankring
            genomförs. Detta vore allvarligt eftersom det är viktigt att medborgarna
            i hela landet garanteras tillgång till domstolar inom rimligt
            avstånd.
          </p>
          <p xml:id="i-4staFXxhgvaBtz5Kfn8Q2u">
            Stockholm den 30 september 2003
          </p>
          <p xml:id="i-SDSg45JNiDmEmZCCUZxXQG">
            Hans Backman (fp)
          </p>
        </div>
      </div>
    </body>
  </text>
</TEI>
