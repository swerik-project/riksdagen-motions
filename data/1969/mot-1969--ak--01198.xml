<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--01198">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1198/mot_1969__ak__1198-001.pdf"/>
      <fw xml:id="i-K9HNoyaiHAymVre2bnHzQj">
        Motion i Andra kammaren, nr 1198 år 1969 5
      </fw>
      <div xml:id="i-1NJrMWQEVPHRtogk7gJ8F" type="motHeader">
        <div xml:id="i-C9szwg85NCcJTf81PQHqWA" type="motTitle"/>
        <div xml:id="i-XqDwHFeoC9BePob9hJnPtu" type="motSubmissionInfo"/>
      </div>
      <div xml:id="i-r68Bn46wzucTYyKUPTdQm" type="motBody">
        <div xml:id="i-YTYHPkrxXmioqDHfC1ZUxT">
          <p xml:id="i-2Hq18wLYzhzQ6VjGvk1nRD">
            Nr 1198
          </p>
          <p xml:id="i-BtvHd2iAXX4MhSiHCwzZkq">
            Av herr Wedén m. fl., i anledning av Kungl. Maj:ts proposition
            nr 103, med förslag till lag med särskilda bestämmelser om ändring
            i kommunindelningen.
          </p>
          <p xml:id="i-HyJaA38Wt565Jbt5Zs87q9">
            (Lika lydande med motion nr 1039 i Första kammaren)
          </p>
          <p xml:id="i-PhQSWBGzdsBsX3VCT9ALe5">
            I proposition nr 103 föreslås en särskild lag om ett förfarande
            som skall leda till att den pågående kommunindelningen i huvudsak
            skall bli genom- förd senast vid årsskiftet 1973/1974. Efter samråd
            med kommunerna och prövning av förutsättningarna för kommunsammanläggning
            och annan in- delningsändring enligt planerna skall länsstyrelserna
            föreslå lämplig tidpunkt för ikraftträdandet av varje särskild
            indelningsändring. De två alternativa tidpunkterna är då den 1
            januari 1971 och den 1 januari 1974. Den pågående kommunindelningen
            bygger väsentligen på de principer som statsmakterna vid 1962
            års översyn av kommunindelningen lade fast. Departementschefen
            erinrar om att den grundläggande principen var att den kommunala
            verksamheten borde samordnas inom områden som utgör från näringsgeografisk
            synpunkt sammanhållna regioner. Kommunindel- ningsfrågan sattes
            genom 1962 års riksdagsbeslut in i ett lokaliseringspoli- tiskt,
            planeringspolitiskt och samhällsekonomiskt perspektiv. Denna grund-
            syn, liksom målsättningen för 1962 års reform, anser vi i princip
            böra vara riktningsgivande även för det fortsatta reformarbetet.
            I det avseendet delar vi departementschefens uppfattning. Vi anser
            alltså att de beslutade planerna för kommunindelningen, med de
            mindre korrigeringar som förändrade för- hållanden kan medföra,
            alltjämt bör ligga fast. Riksdagen betonade vid 1962 års beslut
            mycket starkt att kommunindel- ningen skulle ske på frivillighetens
            väg. Konstitutionsutskottet anförde i sitt sedan av riksdagen
            godkända utlåtande (1962:1) bl.a. följande:
          </p>
          <p xml:id="i-5MPkFALDpyxQKKFsZi1GL4">
            Det är utskottet angeläget att med eftertryck betona, att den
            indelnings- reform, som kan väntas efter hand växa fram på grundval
            av indelningspla- nerna, avses få helt frivillig karaktär. Kommunerna
            själva bör ha ett avgö- rande inflytande på frågan om eller när
            sammanläggning skall komma till stånd. Även om utvecklingen i
            fråga om sammanslagning av kommuner eller samverkan inom kommunblocken
            skulle ske något långsammare än beräknat, bör detta ej få motivera
            tvångsåtgärder från statsmakternas sida.
          </p>
          <p xml:id="i-Fr9GvnbqkZTAdrhM3oT4Yz">
            Det framgick vidare av riksdagsbeslutet att de planer som upprättats
            för en ny kommunindelning skall »ge kommunerna och andra myndigheter
            vägledning beträffande den ur skilda synpunkter mest ändamålsenliga
            in-
          </p>
          <pb facs="riksdagen-motions-pdf/data/1969/mot_1969__ak__1198/mot_1969__ak__1198-002.pdf"/>
          <fw xml:id="i-RPDriaeKXExCajs4UQLZP">
            6 Motion i Andra kammaren, nr 1198 år 1969
          </fw>
          <p xml:id="i-UkVQD6bHQH6RwAkTcnF1Tm">
            riktningen av de interkommunala samarbets- och sammanläggningssträvan-
            dena». I den nu föreliggande propositionen gör departementschefen
            emellertid ett tvärt avsteg från den frivilliglinje om vilken
            riksdagen beslutade för sju år sedan. Enligt propositionen ges
            nämligen Kungl. Maj:t befogenhet att förordna om indelningsändring
            utan hinder av kommuns bestridande. Departementschefen gör gällande
            att de uttalanden om frivillighet för kom- munerna när det gäller
            sammanläggningar som riksdagen gjorde 1962 går så långt, att de
            skulle kunna anses begränsa även de möjligheter som finns i lagen
            om ändring i kommunal och ecklesiastik indelning (KIL) om att
            även mot kommuns bestridande ändring kan genomföras, när betydande
            allmänt behov påkallar det. För vår del har vi aldrig avsett att
            den tidigare gällande lagen i detta avseende skulle begränsas.
            Bakom 1962 års beslut om frivilliglinjen låg en övertygelse om
            att goda förutsättningar för ett friktionsfritt samarbete inom
            en sammanslagen kom- mun regelmässigt bäst skapas om den nya kommunbildningen
            skett utan att tvångsåtgärder tillgripits. Många remissinstanser
            har i sina yttranden över den departementspromemoria som ligger
            bakom det nu framlagda förslaget med skärpa upprepat angelägenheten
            av att samförstånd råder mellan de kommuner som skall sammanslås.
            Ungefär hälften av de kom- muner som yttrat sig över departementspromemorian
            har avstyrkt densam- ma. Inte sällan har därvid risken för samarbetsmiljön
            inom en tvångsvis sammanslagen kommun varit ett av de skäl som
            de avstyrkande remissinstan- serna anfört. Vi fäster fortfarande
            stor vikt vid att kommunsammanslag- ningarna bör ske på sådant
            sätt, att ett för det framtida samarbetet inom kommunen försvårande
            missnöje kan undvikas. Utöver de skäl som anfördes 1962 mot ett
            allmänt tvångsförfarande har vissa ytterligare därefter tillkommit.
            Vi syftar därvid bl.a. på länsdemo- kratiutredningens förslag
            1968 om en förstärkt och vidgad länsdemokrati. Detta utredningsförslag
            bör prövas ingående, innan vidgad tvångslagstiftning överväges
            i fråga om kommunindelningsreformens genomförande. 1968 års riksdag
            begärde vidare att en arbetsgrupp, bestående av företrädare för
            de stora politiska partierna och för de kommunala förbunden, skulle
            tillsättas med uppgift att kartlägga arbetsuppgifterna och dra
            upp riktlinjerna för en samlad översyn av den kommunala demokratin.
            Redan vid 1962 års beslut förutsattes att en grundlig översyn
            skulle ske av det kommunala folkstyret. Det hade givetvis varit
            av stort värde för riksdagen, när ställning nu skall tas till
            föreliggande proposition, om materialet från en sådan översyn
            funnits tillgängligt. Metoderna för genomförandet av kommunindelningsreformen
            kan inte ses isolerade från den för medborgarinflytandet grundläggande
            frå- gan om den kommunala självstyrelsen och demokratin. Enligt
            vår mening har de skäl, som riksdagen vid sitt beslut 1962 om
            en frivilliglinje ansåg bärande, inte förlorat sin tyngd. Vissa
            nya skäl, som talar
          </p>
          <pb facs="riksdagen-motions-pdf/data/1969/mot_1969__ak__1198/mot_1969__ak__1198-003.pdf"/>
          <fw xml:id="i-LrjqvrrqAKwgA25wWinf7j">
            Motion i Andra kammaren, nr 1198 år 1969 7
          </fw>
          <p xml:id="i-XtjeoAT7oWCK1CCoUYWYJQ">
            mot ett frångående av detta beslut, har — som ovan visats — dessutom
            tillkommit. Ett sådant steg kan ej heller motiveras med erfarenheterna
            efter 1962 års beslut. Enligt gällande planer skall antalet kommuner,
            när refor- men genomförts, komma att uppgå till 280. 1963 var
            antalet kommuner 1 006. Genom indelningsändringar har antalet
            nu minskat till 848. Vid ingången av år 1969 hade 75 kommuner,
            som överensstämmer med fasta indelnings- planer, färdigbildats.
            I mer än hälften av de kvarstående kommunblocken pågår utredningar
            om indelningsändringar, som avses bli genomförda 1971. Uttalanden
            från Kommunförbundet tyder på att denna organisation främjar ett
            rationellt genomförande av reformen på frivillighetens väg. Vi
            finner av dessa skäl inte anledning att frångå beslutet om frivilliglinjen
            och yrkar där- för i det avseendet avslag på propositionen. Bl.a.
            reservanterna i Kommunförbundets styrelse har i sitt yttrande
            över departementspromemorian föreslagit en undersökning för att
            belysa för- och nackdelar för kommuner inom de kommunblock där
            sammanläggning skett. De sålunda vunna erfarenheterna skulle därefter
            redovisas för de kommuner som ingår i kommunblock där sammanläggningar
            ej påbörjats. Som reser- vanterna påtalat skulle en sådan undersökning
            ge värdefullt material, som skulle underlätta för kommunerna att
            göra sin bedömning. Riksdagen bör därför begära att regeringen
            i samråd med Kommunförbundet föranstaltar om en sådan undersökning.
            Ett genomförande av kommunindelningsreformen med bevarad frivillig-
            het skulle förmodligen underlättas om de kommuner, som ännu ej
            påbörjat utredningar om konsekvenserna av ett samgående, inleder
            sådan utrednings- verksamhet. För att få fram det sakmaterial,
            som erfordras för en realistisk bedömning, bör därför länsstyrelsen
            kunna förordna om och medverka till utredningar, som belyser konsekvenserna
            för ifrågavarande kommuner av en sammanläggning. Ju starkare sakskälen
            är för en sammanläggning av ett visst block, desto lättare torde
            också kommunerna vara att övertyga om värdet av en frivillig sammanslagning.
            Utvecklingen har i åtskilliga fall visat att den företagna kommunblocks-
            indelningen inte är den lämpligaste. Vissa kommuner har anmält
            missnöje med gällande indelningsplaner och anser att blocken bör
            utformas på annat sätt än vad planen nu anger. Detta har i många
            fall hindrat sammanlägg- ningar. Den snabba omvandling som skett
            inom en del kommuner och de ändrade förhållanden som därigenom
            uppstått motiverar enligt vår mening en översyn av indelningen
            inom de block där skilda meningar föreligger om sammanläggningen.
            En sådan översyn bör kunna ske genom länsstyrelserna, och där
            anledning till revision av planen föreligger bör sådan revision
            kunna underlätta samgåendet. Detta kan sägas vara i överensstämmelse
            med ut- talandet i propositionen att ändring i kommunblocken bör
            kunna aktualise- ras, om ändrade förhållanden motiverar detta.
            Överväganden härom bör enligt propositionen göras i förekommande
            fall.
          </p>
          <pb facs="riksdagen-motions-pdf/data/1969/mot_1969__ak__1198/mot_1969__ak__1198-004.pdf"/>
          <fw xml:id="i-MDvNjpXcm5jarhb2wKnikU">
            8 Motion i Andra kammaren, nr 1198 år 1969
          </fw>
          <p xml:id="i-Pafwz4TjGGqcFpDBZZ8tw7">
            Med stöd av vad ovan anförts får vi hemställa, att riksdagen
            vid behandlingen av propositionen nr 103 måtte 1) avslå Kungl.
            Maj:ts förslag till tvångsmässigt genom- förande av kommunindelningsreformen
            och uttala, att 1962 års riksdagsbeslut om frivillighetslinjen
            för kommunerna alltjämt skall gälla; 2) tillstyrka översyn och
            ändring av kommunblocksindel- ningen inom kommunblock, där utvecklingen
            eller situatio- nen i övrigt motiverar detta, i enlighet med vad
            i motionen har anförts; 3) i skrivelse till Kungl. Maj:t begära
            att i samråd med Kommunförbundet en undersökning genomföres för
            att be- lysa verkningarna av hittills genomförda sammanslagningar;
            samt 4) uttala, i enlighet med vad i motionen anförts, att utred-
            ningar om konsekvenserna av en planerad sammanläggning bör ske
            även i sådana kommuner, som ej påbörjat dylika ut- redningar.
          </p>
          <p xml:id="i-DC9kfiTZzCHsQ7QDjiG3az">
            Stockholm den 28 april 1969
          </p>
          <p xml:id="i-RhyAw8Qq2jmFMXSkno8pEn">
            Sven Wedén (fp) Cecilia Nettelbrandt (fp) Sigvard Larsson (fp)
          </p>
          <p xml:id="i-PJstamTAtGqFJEnnoivHvU">
            i Umeå
          </p>
          <p xml:id="i-BXtt3qnH6b47z2P85ZZ9JR">
            Sven Gustafson (fp) Sven Antby (fp) i Göteborg.
          </p>
        </div>
      </div>
    </body>
  </text>
</TEI>
