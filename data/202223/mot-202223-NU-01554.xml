<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-01554">
  <teiHeader>
    <fileDesc>
      <titleStmt>
        <title>Främjande av tillkomsten av personalägda företag</title>
        <author corresp="i-Hbf3v1uAsuSSwTgfzfDpJW">av Azadeh Rojhan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1554 av Azadeh Rojhan m.fl. (S)</title>
          <idno type="rdwebb">HA021554</idno>
          <rs type="number">1554</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA021554/text</ref>
          <ref type="dokument_url_html">https://data.riksdagen.se/dokument/HA021554</ref>
          <ref type="dokumentstatus_url_xml">https://data.riksdagen.se/dokumentstatus/HA021554</ref>
          <ref type="pdf">https://data.riksdagen.se/fil/64769390-2857-425D-9005-81EE28171CE5</ref>
          <ref type="docx">https://data.riksdagen.se/fil/7DBA2188-CC4F-4751-BC36-390C2AE15387</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Hbf3v1uAsuSSwTgfzfDpJW</idno>
            <name>Azadeh Rojhan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2ugyM6pSMg5iuEaP9k2J9q</idno>
            <name>Louise Thunström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Wpg52VuJRHrzRp8jZJfucS" type="signed"/>
        <correspContext corresp="i-Wpg52VuJRHrzRp8jZJfucS">
          <note type="signatory" corresp="i-Hbf3v1uAsuSSwTgfzfDpJW"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-2ugyM6pSMg5iuEaP9k2J9q"/>
          <note type="signatory" corresp="i-G9awhLbr4bPnUKQU3s4Xyq"/>
        </correspContext>
        <correspAction type="submitted" xml:id="i-SChHT8DF31n2kW2uppX1CN">
          <date when="2022-11-23"/>
          <time when="09:32:20"/>
        </correspAction>
        <correspAction type="reviewed" xml:id="i-3nsyygHbsLzQxCyNrMVVta">
          <date when="2022-11-23"/>
          <time when="11:50:59"/>
        </correspAction>
        <correspAction type="referred" xml:id="i-VFgYk8NBafGJZuH2RLKbB2">
          <date when="2022-12-01"/>
        </correspAction>
        <correspAction type="assigned" xml:id="i-8Y3r52s5WLGmCNDU4Xg6kD">
          <date when="2023-09-19"/>
          <time when="15:20:33"/>
        </correspAction>
        <correspContext corresp="i-8Y3r52s5WLGmCNDU4Xg6kD">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-UxKLrhekHm3MMGRfZ6dZB2"/>
        <correspContext corresp="i-UxKLrhekHm3MMGRfZ6dZB2">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1554 av Azadeh Rojhan m.fl. (S) Främjande av tillkomsten av personalägda företag</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-14vxQ1iAsNLjsrKcqBH6E9">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PVvRDZyiHKsUqziDFbrRX">
              Riksdagen ställer sig bakom det som anförs i motionen om att
              se över hur statligt investeringskapital kan avsättas, genom exempelvis
              Almi Invest, för att tillgängliggöra medel för personalövertagande,
              t.ex. som alternativ vid generationsskiften, och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9j5jd6ND6kjVdrxrgmXhmr">
            Motivering
          </head>
          <p xml:id="i-EqDSYcNFpsYRW5qXTZ8UKY">
            Sverige står inför ett stort ägar- och generationsskifte, som
            berör runt 47 000 företag, med totalt 310 000 anställda. Hur väl
            Sverige möter denna utmaning kommer att vara avgörande för landsbygdens
            och småstädernas överlevnad och för många svenska företags överlevnad
            och framgång under kommande år.
          </p>
          <p xml:id="i-XRMCiBNsjS6zm3rbkHP1JT">
            Landsbygden har, som en konsekvens av strukturomvandlingen i
            näringslivet, under flera år dränerats på medborgare och arbetstillfällen.
            Urbaniseringen i Sverige pågår i en snabbare takt än i andra länder.
            När företagen och arbetskraft försvinner får det stora konsekvenser
            för hela orten. Övriga företag som vill stanna kvar och växa får
            svårare att attrahera kvalificerad arbetskraft.
          </p>
          <p xml:id="i-Aahr9KnbqgLU6M5JgaLS7D">
            Idag vittnar 30 % av de stora och medelstora företagen på landsbygden
            om att de har svårt att rekrytera lämplig arbetskraft. Även viktiga
            samhällsfunktioner som skolor, sjukvård och dagligvaruhandeln
            försvinner som en konsekvens av att färre arbetar och betalar
            skatt.
          </p>
          <p xml:id="i-VqXr3s7Vyooyh1aQAoXW5Q">
            Den socialdemokratiskt ledda regeringen har genomfört och genomför
            viktiga reformer för att hela Sverige ska leva. Utstationeringen
            av statliga myndigheter för att skapa arbetstillfällen utanför
            storstäderna och det senaste förslaget om en ökad kostnadsutjämning
            mellan kommuner och glesbygdsregioner är några exempel på detta.
            Men än behövs det ett flertal åtgärder för att den rödgröna regeringens
            ambitioner ska få större effekt.
          </p>
          <p xml:id="i-2jWyL9xDxfuXtf3Eat6oqN">
            En av dessa åtgärder bör vara att underlätta för anställda att
            ta över verksamhet som till exempel på grund av generationsskifte
            riskerar att avvecklas, köpas eller köpas upp av t.ex. utländska
            investerare, som oftast flyttar verksamheten till annan ort och
            i vissa fall också utomlands.
          </p>
          <p xml:id="i-U15ouWQ96paP1NFAXrseEL">
            Idag är det nästintill omöjligt för anställda att ta över företag
            i Sverige, något som är avsevärt enklare i jämförbara länder.
            Redan på idéstadiet stöter anställda som till­sammans vill ta
            över en verksamhet på svårigheter med hindrande regler och skatter
            och ett bankväsende som har stora kunskapsbrister gällande ekonomiska
            föreningar. Det största hindret idag är kort sagt tillgången till
            kapital.
          </p>
          <p xml:id="i-BDPyTMqHJEbu1T6WauYZaK">
            En enkel första åtgärd för att skapa bättre förutsättningar för
            personalövertaganden av företag i Sverige skulle kunna vara att
            staten instruerar dem som för närvarande förvaltar statligt investeringskapital,
            exempelvis Almi Invest, att avsätta medel enkom för detta ändamål
            med villkor som är anpassade för personalägda företag. Alternativt
            kan staten, regioner och kommuner avsätta medel för ändamålet
            för att förvaltas av någon organisation som redan har anknytning
            till och kunskap om personalägt före­tagande.
          </p>
          <p xml:id="i-SZXwXoVERaFKow6vXg937M">
            En organisationsmodell för personalövertagande, baserad på att
            personalen bildar en ekonomisk förening, som sedan förvärvar aktiebolaget
            (moderföretag och dotterföretag), bedöms i svensk kontext som
            lämplig organisering.
          </p>
          <p xml:id="i-CvVKFG4SRQ6u6VZxmK4gtn">
            Medel som är avsedda att investeras vid personalövertagande placeras
            förslagsvis i den ekonomiska förening som äger företaget och då
            genom att ställa ut förlagsinsatser i enlighet med lagen om ekonomiska
            föreningar.
          </p>
          <p xml:id="i-FcA3BoPMFYYRU13UmxcSKw">
            Idag har flertalet anställda inom t.ex. livsmedelssektorn, tillverkningsindustrin
            samt små och medelstora företag lokaliserade utanför städer inte
            tillgång till kapital. Även möjligheter att pantsätta sig är ytterst
            begränsade då till exempel tillgångar som fastig­heter har för
            lågt värde.
          </p>
          <p xml:id="i-9oPb6vYm8RU79kaMtukmD">
            En lösning på detta problem skulle vara att använda förlagsinsatser.
          </p>
          <p xml:id="i-HTBrFQk5vxF6EpviXC5Ncj">
            Genom förlagsinsatser kan en ekonomisk förening anskaffa eget
            kapital från personer, fysiska och juridiska, utanför medlemskretsen
            och dessa får i princip skjuta till insatser av detta slag i obegränsad
            omfattning. Med en förlagsinsats följer ekonomiska rättigheter
            gentemot föreningen (förlagsandel) men inget formellt inflytande.
          </p>
          <p xml:id="i-KCwMR35ANgBZWQ5pZ5VXeL">
            Förlagsinsatserna anses ha en mellanställning mellan skulder
            och eget kapital, eftersom förlagsinsatser ska återbetalas före
            medlemsinsatser i vissa situationer. Formellt utgör förlagsinsatserna
            dock en del av en ekonomisk förenings bundna egna kapital.
          </p>
          <p xml:id="i-AB416bnmnCBXTLJpoaNwQK">
            Rätten till utdelning på förlagsinsatser, dess löptid m.m. ska
            regleras i ett förlags­andelsbevis. I dessa bevis och föreningarnas
            stadgar ges utdelningen (insatsränta) på dessa insatser ofta företräde
            framför utdelning på medlemsinsatserna.
          </p>
          <p xml:id="i-Aa7ZggDTNZ5Tj5CYzECwSk">
            Det behövs en successiv och metodisk översyn av regler på en
            rad olika områden för att undanröja hindren och möjliggöra för
            anställda att ta över verksamhet. Anställda som ägare är ett sätt
            att underlätta det stora generationsskifte som Sveriges företag
            står inför och bidra till att minska klyftan mellan stad och land.
            Det kan även ses som ett av flera verktyg för att åstadkomma ett
            svenskt hållbart värdeskapande inom ramen för Agenda 2030.
          </p>
          <p xml:id="i-YazxGkyDe3guuh6JUq9f7z">
            Dessutom kan ett ökat antal personalägda företag likt traditionella
            familjeföretag i en regional kontext fungera som konjunkturstabilisatorer
            då deras affärslogik skiljer sig från mera traditionellt företagande.
          </p>
        </div>
        <div type="motSignatures">
          <list>
            <item xml:id="i-3EyX1CTssWaL8dwkce3ZCv" who="i-Hbf3v1uAsuSSwTgfzfDpJW">
              Azadeh Rojhan (S)
            </item>
            <item xml:id="i-RpFU46V2H8qvPUqEsVMWuE" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-GyR6HacWFJHTLLgcLy74Rg" who="i-2ugyM6pSMg5iuEaP9k2J9q">
              Louise Thunström (S)
            </item>
            <item xml:id="i-YBo8Zg8yAmhpL2HtM7TiaF" who="i-G9awhLbr4bPnUKQU3s4Xyq">
              Mathias Tegnér (S)
            </item>
          </list>
        </div>
      </div>
    </body>
  </text>
</TEI>
