<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00210">
  <teiHeader>
    <fileDesc>
      <titleStmt>
        <title>Strandskyddet</title>
        <author corresp="i-3TzUjUVop5GV6tpKYjGYGr i-Bsa1bRZ8s4aqtJquDTqLPc">av Rolf Gunnarsson och Ulf Berg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strandskyddet</title>
          <idno type="rdwebb">GU02MJ210</idno>
          <rs type="number">MJ210</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ210/text</ref>
          <ref type="dokument_url_html">http://data.riksdagen.se/dokument/GU02MJ210</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ210</ref>
          <ref type="doc">http://data.riksdagen.se/fil/3D50B4FD-321F-497C-A6CB-3B7EEC0CCEAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3TzUjUVop5GV6tpKYjGYGr</idno>
            <name>Rolf Gunnarsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3QudjU2DDij8xAgUrMjYPh" type="signed"/>
        <correspContext corresp="i-3QudjU2DDij8xAgUrMjYPh">
          <note type="signatory" corresp="i-3TzUjUVop5GV6tpKYjGYGr"/>
          <note type="signatory" corresp="i-Bsa1bRZ8s4aqtJquDTqLPc"/>
        </correspContext>
        <correspAction xml:id="i-9n6cYvck7DFkCTreW5z9my" type="referral">
          <date when="2006-11-07"/>
        </correspAction>
        <correspAction xml:id="i-GeQrjijNYXFtqK5PMVYc4z" type="dismissal">
          <date when="2006-11-07"/>
        </correspAction>
        <correspAction xml:id="i-PgF9L8cScL4PBRBUTThCkH" type="submission">
          <date when="2006-10-31"/>
        </correspAction>
        <correspAction xml:id="i-SdKsTJmwLSshKLT1RmBKym" type="numbering">
          <date when="2006-10-30"/>
        </correspAction>
        <correspAction xml:id="i-JGge1YHGUzewNBZieBLLpj" type="assigned"/>
        <correspContext corresp="i-JGge1YHGUzewNBZieBLLpj">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PLuCsUsfgmK2RgAKMHTwUA">
            Förslag till riksdagsbeslut
          </head>
          <p xml:id="i-BQc1UUqKdqqjJF7C2Npphd">
            Riksdagen tillkännager för regeringen som sin mening vad i motionen
            anförs om strandskyddslagarna.
          </p>
        </div>
        <div type="motContent">
          <head xml:id="i-PvYpgpwD3W5u48us2SdVVi" type="h1">
            Strandskyddet
          </head>
          <head xml:id="i-J2R1ubDM4Y1MMBNSfzMpuL" type="h1">
            Motivering
          </head>
          <p xml:id="i-SXRkynmPxhVV7Pg7v4YvfQ">
            Det här är en viktig fråga för Dalarna och länets utveckling.
          </p>
          <p xml:id="i-HW6vey3TDphn5xYEznMmE1">
            Strandskyddet är en stor fråga för oss ute på landsbygden. Det
            är svårt att ha samma strandskyddsbestämmelser för såväl storstad
            som glesbygd.
          </p>
          <p xml:id="i-Jv9GETnjNMUYMFVmrycDzM">
            Vissa kommuner gjorde tidigare gemensam sak med skogsindustrin
            för att försöka få till stånd en ändring i det strikta regelverket
            för strandskydd. Jag står bakom det upprop som då formades.
          </p>
          <p xml:id="i-Y9m7DZDrNWXTjQu2ndKwmj">
            En s.k. budkavle presenterades i ärendet, och jag finner att
            ärendet är så angeläget att jag tar upp denna budkavletext som
            en enskild motion även detta år. Jag instämmer i en av de rubriker
            som fanns efter att budkavlen presenterades: Strandskyddet hinder
            för regional utveckling.
          </p>
          <p xml:id="i-N8YPbMtCwjVgNyCgCX9VEV">
            Här är texten i den budkavle jag nämnde:
          </p>
          <p xml:id="i-SJ5RiV18A3JF4MVP16eL8N">
            Glesbygdens arbetstillfällen är ursprungligen skapade ur närheten
            till råvarorna framför allt malmen och skogen. Med tiden har förutsättningarna
            förändrats. Idag är det närheten till marknad och kompetens som
            styr företagens etablering snarare än närheten till råvara. Men
            det finns en bransch där råvarunärheten fortfarande är en stark
            konkurrensfördel och det är skogsindustrin och framför allt sågverksindustrin.
          </p>
          <p xml:id="i-5LDzqqSLyaNveURPGfqYJf">
            Skogsnäringen står i dag för 60 procent av det totala svenska
            handelsnettot, och sågverken för större delen, 70 procent, av
            rotnettot för skogsägarna. Sågverken är till övervägande del belägna
            i glesbygd. För att upprätthålla och utveckla kompetens och internationell
            konkurrenskraft i skogsnäringen är det viktigt att den svenska
            glesbygden kan hållas levande och erbjuda ett attraktivt och väl
            fungerande boende för unga välutbildade personer.
          </p>
          <p xml:id="i-P7HZ6P1f2U4QJLdTrKRArM">
            Viktiga förutsättningar:
          </p>
          <list style="ul">
            <item xml:id="i-WEepxBNbP5R9Lccz3ZWg2V">
              Möjlighet till inkomst från konkurrenskraftiga företag
            </item>
            <item xml:id="i-BCWZMxqz6iGd6rzPLW1hxt">
              Möjlighet för unga familjer att satsa på ett attraktivt boende
              utan orimlig ekonomisk risk
            </item>
            <item xml:id="i-SQvzX5pPD48L3tentLEoHv">
              Fungerande infrastruktur och kommunikationer
            </item>
            <item xml:id="i-9CFK8AWCuTxXKonaMJoVAd">
              Grundservice som skola och sjukvård ska fungera minst lika bra
              som i storstäderna
            </item>
          </list>
          <p xml:id="i-HqjnTeyUBvEwixYpBCb4q4">
            Strandskyddsregelverket är utformat för att skydda stränder så
            att det rörliga friluftslivet ska ha tillgång till orörda stränder
            och att djurlivets utveckling inte ska störas. Strandskyddet är
            dock inte bara en miljöfråga utan har en vidare betydelse för
            möjligheten att behålla den för företagen nödvändiga kompetensen
            i glesbygden. Anledningen till att välutbildade ungdomar väljer
            att stanna i glesbygden är i allmänhet deras preferens för naturliv
            och hembygdskänsla. I en bygd med minskande befolkning sjunker
            fastighetsvärdena och är för närvarande ofta hälften av nybyggnadsvärdet.
            Detta gör att det är en stor ekonomisk risk för en nyetablerad
            familj att bygga en ny bostad om denna inte kan förläggas till
            en attraktiv tomt.
          </p>
          <p xml:id="i-Sug1WGYQsmn87gBoucYZg1">
            Vi som lever och verkar i dessa bygder är mer än de flesta medvetna
            om värdet av att vårda, bevara och utveckla våra tillgångar. Hela
            skogsnäringen lever på just denna långsiktighet. Strandskyddet
            är en viktig del i detta och ska försvaras. Men utgångspunkten
            i all lagstiftning är, eller borde vara, en rimlig avvägning mellan
            olika intressen och den bör heller inte vara utformad så att den
            för att lösa ett akut problem som bara finns i en geografiskt
            begränsad del av landet, lägger en död hand över resten.
          </p>
          <p xml:id="i-2qruKxniNjdWFktF9DP1uT">
            I de mindre tätbefolkade delarna av landet är inte bristen på
            stränder tillgängliga för friluftsliv och djurliv ett huvudproblem,
            utan det är den sedan lång tid pågående avfolkningen som är det
            stora hotet. Detta drabbar även industrin som har svårigheter
            att rekrytera rätt kompetens. En mycket måttfull anpassning av
            regelverket och ett större lokalt inflytande skulle utan att hota
            de långsiktiga värdena kunna innebära en absolut nödvändig förbättring
            av överlevnadsmöjligheterna för regioner utanför storstäderna.
            Detta i sin tur ger både bättre livsvillkor i storstäderna, men
            också bättre möjligheter att i en levande landsbygd kunna idka
            det rörliga friluftsliv som alla har behov av.
          </p>
          <p xml:id="i-8XTqtqU35Yodoyvj8Jdahk">
            Vår klara och entydiga uppfattning är att regelsystemet måste
            ändras. Denna typ av hantering ska skötas närmare dem de berör.
            Givetvis ska samma hänsyn till både naturvårdshänsyn och allmänhetens
            tillgång till naturområden ligga till grund men en större hänsyn
            och anpassning skall ske till ortens förutsättningar.
          </p>
          <p xml:id="i-62sJnMKU5kYRYrKM7zwBLJ">
            Så här sammanfattades allt:
          </p>
          <p xml:id="i-MiW3z3X2GDtvmMgmoE6iMq">
            Att utveckla en livskraftig glesbygd är den övergripande målsättningen.
            En viktig del i detta arbete är att anpassa strandskyddsbestämmelserna.
          </p>
          <p xml:id="i-8SW6wqPiCy7vAYnuurNYuf">
            För detta krävs ett mer decentraliserat anpassat beslutsfattande
            som ger möjlighet till nybyggnation i attraktiva strandnära områden,
            vilket på sikt underlättar rekrytering till företag i glesbygden.
          </p>
          <p xml:id="i-5veZPhbmuLX7EFca6bUr4N">
            Kommunen bör, enligt min mening, vara den instans som fattar
            beslut om dispenser från strandskyddet. Dessa ska kunna överklagas,
            men länsstyrelsen bör vara sista instans.
          </p>
        </div>
        <div type="motSignatures">
          <list>
            <item xml:id="i-7EENjPzy7K5XPdTb7EVxEA" who="i-3TzUjUVop5GV6tpKYjGYGr">
              Rolf Gunnarsson (m)
            </item>
            <item xml:id="i-RJPCsWRzaD2KuZ5oWudoFQ" who="i-Bsa1bRZ8s4aqtJquDTqLPc">
              Ulf Berg (m)
            </item>
          </list>
        </div>
      </div>
    </body>
  </text>
</TEI>
