<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00788">
  <teiHeader>
    <fileDesc>
      <titleStmt>
        <title>om bibehållande av skogsinstitutet i Bispgården</title>
        <author>av herr Lindberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om bibehållande av skogsinstitutet i Bispgården</title>
          <idno type="rdwebb">FZ02788</idno>
          <rs type="number">788</rs>
          <ref type="dokument_url_text">http://data.riksdagen.se/dokument/FZ02788/text</ref>
          <ref type="dokument_url_html">http://data.riksdagen.se/dokument/FZ02788</ref>
          <ref type="dokumentstatus_url_xml">http://data.riksdagen.se/dokumentstatus/FZ02788</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-46LLWebYKm5cJqrPxg8KPw</idno>
            <name>SVEN LINDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RHMCCV1jYLX6hbav8GE2vP</idno>
            <name>BIRGER NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-967Q9DmWbuMgaG62XNQNDR</idno>
            <name>ROLAND BRÄNNSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-EnC3VHufiqpKfgXVa9Vozo</idno>
            <name>HÅKAN STRÖMBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E7bXENCGvcNsC5NKrg82mU" type="signed"/>
        <correspContext corresp="i-E7bXENCGvcNsC5NKrg82mU">
          <note type="signatory" corresp="i-46LLWebYKm5cJqrPxg8KPw"/>
          <note type="signatory" corresp="i-RHMCCV1jYLX6hbav8GE2vP"/>
          <note type="signatory" corresp="i-967Q9DmWbuMgaG62XNQNDR"/>
          <note type="signatory" corresp="i-EnC3VHufiqpKfgXVa9Vozo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__788/mot_197576__788-001.pdf"/>
      <fw xml:id="i-p9C75Qt1zK182ei23ZryT">
        Motion 1975/76: 788
      </fw>
      <div xml:id="i-FvsPUWaT1SwFBG35Usuvzu" type="motHeader">
        <div xml:id="i-McugKjqoGEpYei4qNTayAN" type="motTitle"/>
        <div xml:id="i-3FMJeHLG5vqVhYEkCpkVoL" type="motSubmissionInfo"/>
      </div>
      <div xml:id="i-R638eaZsuxCT11Y88w8zFa" type="motBody">
        <div xml:id="i-Lxs7typxdkAfH52DWuETsy">
          <p xml:id="i-BaHJ5BGEELsZQZThwp5Tko">
            av herr Lindberg m. fl. om bibehållande av skogsinstitutet i
            Bispgården
          </p>
          <p xml:id="i-Xtnckry9yovEiZsksirZBM">
            Riksdagen beslutade 1969 att skogsteknikerutbildningen skulle
            ske vid två skogsinstitut förlagda till Värnamo och Sollefteå.
            Beslutet innebar en omlokalisering av skogsinstitutet i Bispgården
            till Sollefteå. Främsta motivet för denna omlokalisering torde
            vara att Sollefteå är gymnasieort. I utbild- ningen vid skogsinstitutet
            har man behov av att anlita lärare från gymnasiet, främst matematiklärare.
            Bispgården är inte gymnasieort. För att kunna genomföra omlokaliseringen
            krävdes att nya skollokaler uppfördes i Sollefteå. Dessa lokaler
            beräknades vara klara 1973. Nu har det inträffat att dessa lokaler
            ännu inte är uppförda och heller inte pro- jekterats. Som en följd
            därav fortsätter skogsteknikerutbildningen i Bisp- gården. Ännu
            finns inget bestämt om när omlokaliseringen till Sollefteå kan
            ske. Mycket talar för att man borde behålla skogsteknikerutbildningen
            vid skogsinstitutet i Bispgården. Från skoglig synpunkt torde
            det vara svårt att finna en lämpligare plats i Norrland. Inom
            nära avstånd från skola växlar skogsbestånden mellan alla bonitetsklasser.
            Dessutom är skolan inarbetad i området och har utlagda övningsområden
            och provytor som utgör stora värden. Från kommunikationssynpunkt
            är de båda orterna tämligen likvärdiga. Vad gäller närheten till
            befintliga skogsindustrier finns det heller inte några avgörande
            skillnader. Från terräng- och klimatsynpunkt är orterna likvär-
            diga. Flera elevkullar vid skogsinstitutet vid Bispgården har
            tillfrågats om sin syn på lokaliseringsort för skolan. De har
            framhållit att studieresultatet inte kommer att förbättras om
            skolan förläggs till Sollefteå och att man från trivselsynpunkt
            föredrar att stanna kvar i Bispgården. Även andra skäl talar för
            att i fortsättningen bedriva skogsteknikerut- bildningen vid skogsinstitutet
            i Bispgården, främst kostnadsskäl. Kostna- derna för uppförande
            av skollokaler i Sollefteå beräknades till 4,3 milj. kr., räknat
            i 1967 års penningvärde. Skollokalerna i det nuvarande skogsinstitutet
            är mycket bra. För att i fortsättningen kunna bedriva utbildning
            i Bispgården behövs endast en tillbyggnad. En sådan utbyggnad
            beräknades vid tidpunk- ten för beslutet om omlokaliseringen kosta
            maximalt 1,5 milj. kr. Även denna kostnad var beräknad i 1967
            års penningvärde. Man skulle alltså med 1967 års penningvärde
            spara 3 milj. kr. Bispgården ligger i Ragunda kommun i östra Jämtland.
            Kommunen är en typisk glesbygdskommun med en stark befolkningsutflyttning.
            De sys-
          </p>
          <pb facs="riksdagen-motions-pdf/data/197576/mot_197576__788/mot_197576__788-002.pdf"/>
          <fw xml:id="i-V62gBQtUabuYzQYrZrfiYV">
            Mot. 1975/76: 788 8
          </fw>
          <p xml:id="i-3wjgzSU2vLpuvaanrJuXbU">
            selsättningstillfällen som kommunen går miste om vid en omlokalisering
            av skolan har stor betydelse för kommunen. Därför vore det från
            syssel- sättningssynpunkt av stort värde, om skogsteknikerutbildningen
            även fort- sättningsvis kunde bedrivas i Bispgården. Det kan av
            nämnda skäl finnas anledning att ompröva beslutet om förflyttningen
            av skogsinstitutet. Utbildningen vid skogsinstitutet i Bispgården
            har efter riksdagsbeslutet 1969 kunnat ske utan störningar. Skolan
            har anlitat lärare från gymnasiet i Sollefteå. Restiden mellan
            Sollefteå och Bispgården är cirka en halv timme enkel sträcka.
            På grund av den korta restiden har det inte varit några svå- righeter
            att få lärare från gymnasiet. Det bör dessutom påpekas att det
            är i mycket begränsad utsträckning man behöver en extern rekrytering
            av lärare för utbildningen. En kommitté under skolöverstyrelsen
            utreder sedan 1975 formerna för den fortsatta skogsteknikerutbildningen.
            Huruvida några väsentliga föränd- ringar av utbildningen kommer
            att föreslås är i dag svårt att förutsäga. Undertecknade har dock
            den uppfattningen att därest inga större föränd- ringar kommer
            att ske när det gäller skogsteknikerutbildningen kan den med fördel
            även i fortsättningen bedrivas vid skogsinstitutet i Bispgården.
            I avvaktan på nämnda utredning bör riksdagen besluta att inga
            skollokaler för skogsinstitutet projekteras i Sollefteå, eftersom
            det nu är svårt att över- blicka framtida lokalbehov. Projektering
            av skollokaler bör därför anstå till dess beslut fattats om formerna
            för den framtida utbildningen vid skogs- institutet. Det bör närmast
            ankomma på regeringen att besluta om hur en utredning om förläggningen
            skall ske. Med hänvisning till det anförda hemställer vi att riksdagen
            ger regeringen till känna vad som i motionen anförts beträffande
            skogsinstitutets kvarblivande i Bispgården.
          </p>
          <p xml:id="i-EgcAEyoRpqdWb1j23dy8Wj" type="date">
            Stockholm den 23 januari 1976
          </p>
          <div xml:id="i-MvEknsC1orKt4KureC9Ncw" type="signatureBlock">
            <list xml:id="i-FE22tZUfCFKGUY3w9KadUj">
              <item xml:id="i-XijqNbjvUEXoiJ5oJryyjS" who="i-46LLWebYKm5cJqrPxg8KPw" type="signature">
                SVEN LINDBERG (s)
              </item>
            </list>
          </div>
          <p xml:id="i-L7S7B7BE8bnjd7NebiA5ra">
            BIRGER NILSSON (s) HÅKAN STRÖMBERG (s) i Östersund i Vretstorp
          </p>
          <p xml:id="i-4akDhN1emnupYodhhV8PoR">
            ROLAND BRÄNNSTRÖM (s)
          </p>
        </div>
      </div>
    </body>
  </text>
</TEI>
