<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01816">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr lil angående regional</title>
        <author>av herrar Gustafsson i Stenkyrka och Nilsson i Visby</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr lil angående regional</title>
          <idno type="rdwebb">FV021816</idno>
          <rs type="number">1816</rs>
          <ref type="dokument_url_text">http://data.riksdagen.se/dokument/FV021816/text</ref>
          <ref type="dokument_url_html">http://data.riksdagen.se/dokument/FV021816</ref>
          <ref type="dokumentstatus_url_xml">http://data.riksdagen.se/dokumentstatus/FV021816</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9od8XMMEFpuGQ58mq2Csw5</idno>
            <name>TORSTEN GUSTAFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8k8THoNPECPAh4tmSxG9Mi</idno>
            <name>PER-AXEL NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JFR9eLf2Uz5aAm8dY6GzWH" type="signed"/>
        <correspContext corresp="i-JFR9eLf2Uz5aAm8dY6GzWH">
          <note type="signatory" corresp="i-9od8XMMEFpuGQ58mq2Csw5"/>
          <note type="signatory" corresp="i-8k8THoNPECPAh4tmSxG9Mi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1816/mot_1972__1816-001.pdf"/>
      <fw xml:id="i-WecU16YLL4Eaop4PE5E2GR">
        Mot. 1972:1816 17
      </fw>
      <div xml:id="i-3UHZsFAs4CRYX6CDZHg6TU" type="motHeader">
        <div xml:id="i-JntdDgq3Q36U1i1tmsMhDT" type="motTitle"/>
        <div xml:id="i-K8orWBDEf1FRvAWpvaUdQp" type="motSubmissionInfo"/>
      </div>
      <div xml:id="i-E4ME4rGHc3vBNWQxAWCHEe" type="motBody">
        <div xml:id="i-GoNh7tUV8e7nsVzc5c4f34">
          <p xml:id="i-33osgzchu2q9L3KMu7adFw">
            Nr 1816
          </p>
          <p xml:id="i-P8ZjfbqZieUtoh4odyjCqG" type="titleString">
            av herrar Gustafsson i Stenkyrka och Nilsson i Visby i anledning
            av Kungl. Maj:ts proposition nr 111 angående regional utveckling
            och hushållning med mark och vatten.
          </p>
          <p xml:id="i-Dpggga3aFADCn3m3VCHrCj">
            I proposition 1972:111 föreslås en ortsklassificering omfattande
            storstäder, primära centra, regionala centra och kommuncentra.
            I samtliga län utom Gotlands har angivits s. k. primära centra.
            Departementschefen anger att flertalet primära centra i nuläget
            karakteriseras av att de är centralorter för hela län, i några
            fall centra åtminstone inom någon samhällssektor även för en hel
            landsdel. Deras arbetsmarknad är i regel förhållandevis väl differentierad
            men motsvarar ofta inte utbudet av kvalificerad arbetskraft och
            av kvinnlig arbetskraft. Serviceutbudet är i allmänhet brett och
            den erbjudna servicen av hög kvalitet. Orterna är centra för kommunikationerna
            i län eller landsdelar. Normalt är miljöproblemen mindre än i
            storstadsregionerna. Som åtgärder för utveckling av primära centra,
            så att en ökande del av ofrånkomliga befolkningsomflyttningar
            kan gå till dessa orter i stället för till storstadsområdena,
            anges att näringslivet måste byggas ut, att omlokalisering av
            central statlig förvaltning liksom av enskild central förvaltning
            skall påverkas att flytta till orter av detta slag, att utbyggnad
            av kvalificerade samhällsfunktioner i fråga om bl. a. kommunikationer,
            utbildning och sjukvård bör ske samt att för primära centra inom
            stödområdet, som i förhållande till omlandens storlek och med
            anledning av sysselsättningsproblemen där, lokaliseringsstöd liksom
            hittills skall komma i fråga. Som en huvuduppgift för samhällsplaneringen
            under de närmaste åren anges att klarlägga förutsättningarna för
            utvecklingen av de primära centra efter olika mönster alltefter
            de skilda orternas näringsgeo- grafiska och andra förutsättningar.
            De karakteristika som anges för s. k. primära centra sammanfaller
            i stort med de funktioner som Gotland/Visby har att uppfylla i
            Gotlands län. Visserligen uppfyller inte regionen uppställda krav
            på befolkningstal — Visby med omland omfattar i dag cirka 35 000
            personer — men de åt- gärder som anses önskvärda för utveckling
            av de primära centra syns i allt väsentligt vara nödvändiga för
            att bibehålla och stärka Gotlands möjligheter att funktionera
            så att de ofrånkomliga befolkningsomflytt- ningarna i största
            möjliga utsträckning kan begränsas till omflyttningar inom länet.
            I detta sammanhang bör framhållas att den befolkningsram som i
            propositionen anges för Gotland, 52 000—55 000 invånare år 1980,
            synes vara för låg. I vart fall förefaller den undre gränsen,
            52 000 invånare 1980, vara oacceptabel om erforderlig servicegrad,
            beträffande t. ex. utbildning, vård och kommunikationer, skall
            kunna upprätthållas och förstärkas.
          </p>
          <pb facs="riksdagen-motions-pdf/data/1972/mot_1972__1816/mot_1972__1816-002.pdf"/>
          <fw xml:id="i-ER6b7z1Jy2ejStEzrdSuuT">
            Mot. 1972:1816 18
          </fw>
          <p xml:id="i-5Mj7MVjzdvkp7gnAU4SXpM">
            I några avseenden har Gotland som lokaliseringsort fördelar som
            väl kan mäta sig med andra orter dit statlig omlokalisering beslutats
            eller föreslås. Sålunda är restiden med flyg mellan Visby och
            Stockholm endast cirka 40 minuter. Vad turtätheten beträffar finns
            f. n. sju dagliga förbindelser Visby—Stockholm och i motsatt riktning
            sex. En resande från Gotland har möjlighet att tillbringa 10 timmar
            i Stockholm om vederbörande vill resa fram och åter samma dag.
            Vidare är den kommersiella servicen på Gotland god. I Visby finns
            kvalificerad regional samhällsservice bl. a. i vad avser utbildning
            och sjukvård. Boendemiljön framstår som mycket god med omedelbar
            närhet till natur och hav, vilket ger möjligheter till variationsrik
            rekreations- och friluftsverksamhet. Under sommarmånaderna uppgår
            befolkningstalet på Gotland till cirka 150 000 personer. I och
            för sig föreligger, enligt vår mening, motiveringar för att ortsklassificera
            Gotland/Visby som primärt centrum. Gotland/Visby har emellertid
            i propositionen angivits som regionalt centrum. Då det gäller
            de regionala centra anges att de regionalpolitiska åtgärderna
            i fråga om dessa orter bör syfta till att så långt möjligt bygga
            ut arbetsmarknaden och öka dess differentieringsgrad. Behovet
            anges därvidlag vara störst i regionala centra inom det inre stödområdet.
            Särskilda åtgärder i form av t. ex. förhöjt lokaliseringsstöd
            kan övervägas för regionala centra inom detta område, och de industricentra
            som kan komma att upprättas bör lokaliseras dit. Gotland tillhör
            numera stödområdet men skulle, om föreslagen ortsklassificering
            blir gällande, behöva komma i åtnjutande av de särskilda insatser
            som anges för de regionala centra inom det inre stödområdet. Arbetsmarknadsläget
            är f. n. ytterst ansträngt. Det förekommer en omfattande arbetslöshet,
            under- sysselsättning, sjunkande sysselsättningsgrad och utflyttning
            av framför allt yngre arbetskraft. Som ett ytterligare problem
            tillkommer förskjut- ningen i befolkningen mot allt högre åldrar,
            19,6 procent av gotlänningar- na är pensionärer och inte mindre
            än 60 procent av dem som uppnår 67 års ålder under de närmaste
            månaderna har redan förtidspension. Den ogynnsamma utvecklingen
            återspeglas i landets lägsta inkomst- och skatteunderlag och därmed
            i en hög utdebitering f. n. den högsta i landet med en medelutdebitering
            av 28: 08/skr. Det är därför en angelägenhet av största vikt att
            skapa fler arbetstillfällen på ön. Om Gotland skall betecknas
            som regionalt centrum vore det, enligt vår mening, befogat att
            de särskilda åtgärder som förutsättes komma att sättas in för
            det inre stödområdet också komme Gotland till del. Två vägar finns
            alltså enligt vår mening att gå. En är att Gotland/Visby i konkreta
            åtgärder likställes med primära centra, en annan att länet, om
            det klassificeras som regionalt centrum, likställes med inre stödområdet.
            Vi har för vår del stannat för det förstnämnda alternativet.
          </p>
          <pb facs="riksdagen-motions-pdf/data/1972/mot_1972__1816/mot_1972__1816-003.pdf"/>
          <fw xml:id="i-Mcs2eAxTQiBSLrWWwiWZFc">
            Mot. 1972:1816 19
          </fw>
          <p xml:id="i-AAsvZCDAZkpn6sMjLDzmtm">
            Med stöd av det anförda hemställes att riksdagen till Kungl.
            Maj:t uttalar att Gotland/Visby då det gäller regionalpolitiska
            åtgärder likställes med primära centra.
          </p>
          <p xml:id="i-Vfnkavp2Kp2BizBjjEPj1z" type="date">
            Stockholm den 16 november 1972
          </p>
          <div xml:id="i-SZ88h1vAkvkop2n1XpNEw2" type="signatureBlock">
            <list xml:id="i-DfuUWJgEmogc1Qak98gD5C">
              <item xml:id="i-EXfjcRBKpGpajWR4pHEFir" who="i-9od8XMMEFpuGQ58mq2Csw5" type="signature">
                TORSTEN GUSTAFSSON (c)
              </item>
              <item xml:id="i-U1DKUbtF8TRL2z4HBpoLvC" who="i-8k8THoNPECPAh4tmSxG9Mi" type="signature">
                PER-AXEL NILSSON (s)
              </item>
              <item xml:id="i-QotKBBi7xX6hx5bZmTSgAa">
                i Stenkyrka
              </item>
              <item xml:id="i-4AKMaTw7yUuVq9G2x1EgjN">
                i Visby)
              </item>
            </list>
          </div>
          <pb facs="riksdagen-motions-pdf/data/1972/mot_1972__1816/mot_1972__1816-004.pdf"/>
          <p xml:id="i-4dZfshHGDZm9jK1r8PKHG6">
            Göteborgs Offsettryckeri AB 72 1887 S Stockholm 1972
          </p>
        </div>
      </div>
    </body>
  </text>
</TEI>
