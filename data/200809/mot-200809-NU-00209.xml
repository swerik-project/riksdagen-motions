<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00209">
  <teiHeader>
    <fileDesc>
      <titleStmt>
        <title>Mötesindustrin, idrotts- och kulturevenemang och miljön.</title>
        <author corresp="i-7YbH6oTUwG4Qn94QEVE6as">av Gunvor G Ericson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mötesindustrin, idrotts- och kulturevenemang och miljön.</title>
          <idno type="rdwebb">GW02N209</idno>
          <rs type="number">N209</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N209/text</ref>
          <ref type="dokument_url_html">http://data.riksdagen.se/dokument/GW02N209</ref>
          <ref type="dokumentstatus_url_xml">http://data.riksdagen.se/dokumentstatus/GW02N209</ref>
          <ref type="doc">http://data.riksdagen.se/fil/B00DC5D5-FFCA-4779-B877-0A3AC39CBE93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PzhitL9nKBvVDqjEcFxoni" type="signed"/>
        <correspContext corresp="i-PzhitL9nKBvVDqjEcFxoni">
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-QPM7BSnXSxRhYdhpcTwLWL" type="numbering">
          <date when="2008-10-02"/>
        </correspAction>
        <correspAction xml:id="i-CebLYpukceXyjGXxaEpj68" type="submission">
          <date when="2008-09-25"/>
        </correspAction>
        <correspAction xml:id="i-Mjnis8NZTdbivBdoQgz6kk" type="transfer">
          <date when="2008-09-24"/>
        </correspAction>
        <correspAction xml:id="i-76XD7cu4vvg1HHTWroo5yA" type="assigned"/>
        <correspContext corresp="i-76XD7cu4vvg1HHTWroo5yA">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G2XVCnrmF24vi1K7euqZgm" type="motBody">
        <div xml:id="i-RQcSN5tQjcMT4VGhUZQ7GA" type="motProposal" subtype="förslag">
          <head xml:id="i-YVRxCBdjd67JcFcwdkMTJb">
            Förslag till riksdagsbeslut
          </head>
          <list xml:id="i-CN87qHRptKfwZcASGsGWwn" style="ol">
            <item xml:id="i-5JvGCLoNatBY8hAweuVa4B">
              Riksdagen tillkännager för regeringen som sin mening vad som
              anförs i motionen om att staten bör ta fram en nationell strategi
              med klar inriktning på hållbar utveckling både ekologiskt, socialt
              och ekonomiskt för stora internationella evenemang inom idrott
              och kultur och för stora internationella sammankomster inom mötesindustrin.
            </item>
            <item xml:id="i-MeQibivHDVwXfJGynVEJVk">
              Riksdagen tillkännager för regeringen som sin mening vad som
              anförs i motionen om att när eventuella statliga garantier ges
              till stora evenemang ska de bidra till miljöteknisk utveckling
              och omställning till ett klimatsmart samhälle.
            </item>
          </list>
        </div>
        <div xml:id="i-3QekikLve5NkDQKgNhYNVM" type="motContent">
          <head xml:id="i-CqaGFentoMcxoQgMj7U3KN" type="h1">
            Motiv
          </head>
          <p xml:id="i-4QngDie42pdfcsm9fht52E">
            Det arrangeras allt fler idrotts-, musik-, och kulturevenemang
            i Sverige och utomlands. Dessa evenemang styr ofta människors
            resande och semesterplaner. Men vilka konsekvenser får alla dessa
            evenemang? Vid stora idrottsevenemang samlas många människor,
            både deltagare och publik. Det innebär miljöbelastning genom transporter,
            mat, avfall m.m. Men det innebär också arbetstillfällen med huvudsaklig
            produktion av tjänster istället för varor samt möjlighet till
            upplevelser.
          </p>
          <p xml:id="i-6dicxgpw9tSsjkLbU99kE3">
            Vid stora idrottsevenemang efterfrågas ofta statliga eller kommunala
            garantier i form av borgen eller investeringar i infrastruktur.
            I många länder finns det nationella strategier med visioner och
            målsättningar för stora evenemang. I Sverige finns det inte någon
            strategi för stora internationella evenemang inom idrott och kultur
            och inte heller för stora internationella sammankomster inom mötesindustrin.
          </p>
          <p xml:id="i-BseF93ugitj5hUy5GgmWgn">
            Miljöpartiet anser att en nationell strategi ska antas av riksdagen
            där myndigheter, organisationer, ambassader och generalkonsulat
            som arbetar Sverigefrämjande får tydligare riktlinjer om att stödja
            arrangörer av större evenemang inom idrott och kultur samt större
            sammankomster inom mötesindustrin, under förutsättning att de
            jobbar miljöutvecklande. I strategin ska det vara tydligt att
            evenemangen ska vara klimatsmarta och bidra till en långsiktigt
            hållbar utveckling både ekologiskt, socialt och ekonomiskt.
          </p>
          <p xml:id="i-BDR4DLEH9y4tMNaLCyiwRj">
            En statlig utredning har kartlagt och analyserat förutsättningar
            för att ställa ut statliga garantier och andra former av stöd.
            I betänkandet Tillväxt genom turistnäringen (SOU 2007:32) föreslås
            ett stöd för stora internationella evenemang som leder till utländska
            gästnätter och ökad konsumtion och därmed ökade intäkter för såväl
            stat som näringsliv. Det är ett typiskt kortsiktigt tillväxtperspektiv
            utan hänsyn till hållbar utveckling.
          </p>
          <p xml:id="i-8GuuHeuhtpCy8AkkQZoz9J">
            När det gäller riktigt stora evenemang som OS, fotbolls-VM och
            friidrotts-VM är det vanligt att staten går in som garant eller
            borgenär. Här finns en möjlighet att främja miljöutveckling. Om
            staten för att godkänna garantier ställer krav på miljöutveckling
            skulle det kunna bidra till nytänkande och möjligheter för miljöinnovationsföretag
            att få utveckla sina idéer.
          </p>
          <p xml:id="i-UE6st8pHm55WH86bBB8kME">
            Idrotts- och kulturevenemang kan ge möjlighet till miljövänligare
            konsumtion, dvs. att köpa tjänster och upplevelser istället för
            prylar. Därför är det också viktigt vad som erbjuds på arenorna:
            vilken typ av mat och dryck som serveras, hur transporterna ordnas
            mellan och till evenemangen etc. Vid friidrotts-EM i Göteborg
            2006 var det t.ex. märkligt svårt att hitta annat än läsk, chips,
            öl och hamburgare vid försäljningsplatserna på Ullevi. Det kommunala
            bolaget som äger Ullevis kiosker borde kunna erbjuda bättre, t.ex.
            ekologiskt, närodlat och kranvatten som tappas upp istället för
            på flaska. Idrottsaktiva är förebilder, därför borde det serveras
            näringsriktig mat utan massa tillsatser vid arrangemang.
          </p>
          <p xml:id="i-Gg9v6J3xfp1G7nZZQ8AcdF">
            Vid OS i London 2012 utlovades i ansökan att det ska erbjudas
            lokal, sä songs­anpassad och ekologisk mat. I Sydney-OS 2000 serverades
            75 000 liter mjölk, 19 ton ägg, 21 ton ost, 100 ton kött så det
            handlar om stora mängder.
          </p>
          <p xml:id="i-N25oNeraZcsXxd72EXV7aV">
            Inför fotbolls-VM i Tyskland gavs uppdrag till industrin att
            ta fram nya fordon, för transport mellan olika anläggningar, som
            kunde drivas med alternativa bränslen.
          </p>
          <p xml:id="i-UURks6jcNn992Ym8w5cQ2i">
            I Sverige omsatte alpina VM i Åre, februari 2007, över 400 miljoner
            kronor varav ca 190 miljoner avser infrastrukturinvesteringar
            som kommunen och bolaget som stod som arrangör finansierat. Arrangemanget
            har gett stora spridningseffekter, med nya jobb för turism och
            övrigt näringsliv, men det går inte att utläsa av utvärderingar
            att de tänkt miljöutvecklande eller att det funnits incitament
            till att göra det. Mittuniversitetet har räknat ut att evenemang
            som alpina VM lockar till sig många besökare som omsätter mycket
            pengar, ungefär en tusenlapp per person och dygn. Den genomsnittliga
            VM-besökaren var 32 år gammal och kom till Åre med bil. Fördelningen
            mellan män och kvinnor var relativt jämn.
          </p>
          <p xml:id="i-AmV4mY94W9q2o6i4Ypmi4N">
            Idrottsevenemang kan bidra till ekologisk omställning av samhället,
            om samhället ger incitament till det. Riksdagen bör därför tillkännage
            för regeringen som sin mening att ge sådana incitament i en nationell
            strategi för stora internationella evenemang inom idrott och kultur
            och för stora internationella sammankomster inom mötesindustrin.
          </p>
        </div>
        <div xml:id="i-K65qLYsGqCg7PWzf4nb7hE" type="signatureBlock">
          <list xml:id="i-Pu2JG95DcfY151rdDyEhpP">
            <item xml:id="i-9KKi9EfGdZf963hJcubWUf" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
