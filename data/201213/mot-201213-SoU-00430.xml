<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00430">
  <teiHeader>
    <fileDesc>
      <titleStmt>
        <title>Bättre patienträttigheter med större valfrihet</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre patienträttigheter med större valfrihet</title>
          <idno type="rdwebb">H002So430</idno>
          <rs type="number">So430</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So430/text</ref>
          <ref type="dokument_url_html">http://data.riksdagen.se/dokument/H002So430</ref>
          <ref type="dokumentstatus_url_xml">http://data.riksdagen.se/dokumentstatus/H002So430</ref>
          <ref type="doc">http://data.riksdagen.se/fil/DF61E22E-FA24-42FF-9011-36EA79AF0AF6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-EgsVb5tTQDmSD3RGoxHA3R</idno>
            <name>Eva Bengtson Skogsberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-532oVGqkHuMNLj8DuUS4Ka" type="signed"/>
        <correspContext corresp="i-532oVGqkHuMNLj8DuUS4Ka">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-EgsVb5tTQDmSD3RGoxHA3R"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-LgFMvUURDjyQwjdF7VjQzv" type="numbering">
          <date when="2012-10-05"/>
        </correspAction>
        <correspAction xml:id="i-Gg3mTFA7Did8UVYmwTaJd6" type="submission">
          <date when="2012-10-04"/>
        </correspAction>
        <correspAction xml:id="i-3jjdFN7XeuxsBN5zZUiRva" type="transfer">
          <date when="2012-10-03"/>
        </correspAction>
        <correspAction xml:id="i-FieZu5qfTdWDvtgidwmiA" type="assigned"/>
        <correspContext corresp="i-FieZu5qfTdWDvtgidwmiA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-G3N8qC6XTDTebyNQ4u6Enw">
            Förslag till riksdagsbeslut
          </head>
          <p xml:id="i-LxTGz64d7hbLBLzWthbYoe">
            Riksdagen tillkännager för regeringen som sin mening vad som
            anförs i motionen om bättre patienträttigheter med större valfrihet.
          </p>
        </div>
        <div type="motContent">
          <head xml:id="i-9j5BiuKmsFQieodHZb3UF2" type="h1">
            Bakgrund
          </head>
          <p xml:id="i-EbeS28XndsM5TQTcVkGJPJ">
            Ökad egenmakt och kontroll för patienter och enskilda vårdgivare
            över sin situation jämfört med sjukvårdshuvudmännens (idag landstingens)
            dominans, som närmast har monopol på utförarsidan av svensk hälso-
            och sjukvård, ligger efter långvarigt socialdemokratiskt styre
            med vänsterpolitiskt stöd kraftigt på efterkälken i förhållande
            till hur det ser ut i flertalet jämförbara länder i Europa.
          </p>
          <p xml:id="i-29cjymEARchYk3nhji46QD">
            Med en kort borgerlig regeringsperiod 19911993 förbättrades valfriheten
            såväl för patienter som för alternativa vårdgivare, något som
            återigen konsekvent motverkades under det socialdemokratiska regeringsinnehavet
            1994 till 2006.
          </p>
          <p xml:id="i-EpBCCYUmTUutGfryMibQRT">
            Men med alliansregeringens valseger 2006 påbörjades ett hälsosamt
            återtagande av patient- och utförarmakt med efterlängtade reformer
            som exempelvis lett fram till att vi nu har ett nationellt lagstadgat
            fritt vårdvalssystem till gagn för enskilda patienter och en etableringsfrihet
            för privata vårdgivare i primärvården till gagn för små och stora
            entreprenörer utanför landstingens verksamhet.
          </p>
          <p xml:id="i-86eXt4oYF4CYJ2tVLqzshb">
            För att ytterligare stärka patienträttigheterna vad gäller tillgänglighet
            till vården införde alliansregeringen också en lagstadgad vårdgaranti
            för det som tidigare enbart var en frivillig garanti och därmed
            till intet förpliktigande för landstingen. I den lagstadgade vårdgarantin
            kombineras stimulans och tvång så att en rimligare standard för
            tillgänglighet till vården nu upprätthålls. Stimulansen innebär
            ekonomisk ersättning (från den så kallade kömiljarden) enbart
            till de landsting som uppfyller vårdgarantins krav på att gränser
            för maximala tider inte överskrids innan sjukvårdsbesök, besök
            hos en specialistläkare respektive beslutade behandlingsåtgärder
            insätts. Tvånget innebär att patienten, i de fall landstingen
            inte lever upp till vårdgarantin, kan välja att motta denna vård
            någon annanstans men att det ansvariga landstinget ändå blir skyldigt
            att ersätta för de kostnader detta medför. På så sätt har de orimliga
            sjukvårdsköerna i Sverige successivt börjat kortas ner.
          </p>
          <p xml:id="i-58bvwYRgZ4e6RHmQLQMzr6">
            Sammanfattningsvis är alliansregeringens hittillsvarande goda
            reformagenda för att utvidga rättigheterna för patienter och vårdgivare
            uppskattad, men mer återstår att göra för att ytterligare förbättra
            förhållandet på den redan inslagna positiva reformambitionen.
            Redan tidigare har förslag om utvidgade rättigheter för patienter
            och vårdgivare lämnats i motion 2011/12:So577 som behandlades
            i betänkande 2011/12:SoU14. Utskottet yrkade då avslag på motionen
            utan vare sig någon specifik eller allmän skrivning som kommenterade
            förslaget som lagts fram i denna motion. För att därför få en
            rättvisare beredning av förslaget i 2011/12:So577 läggs i denna
            motion åter en likalydande motivering fram med förslag till riksdagen
            att överväga besluta ge regeringen tillkänna.
          </p>
          <head xml:id="i-NuBrGMgqnMRJXRcG4CUUep" type="h1">
            Motivering
          </head>
          <p xml:id="i-TUZMbDgvs65GXa8tDJL8Qx">
            Det finns ingen anledning att begränsa valfrihet inom vården
            enbart till primärvården. Den specialiserade vården bör på samma
            sätt erbjudas frihet att välja och att utföra, inom ramen för
            en solidarisk finansiering. Vi föreslår därför att det fria vårdvalet
            för patienter utvidgas till att gälla all hälso- och sjukvård.
            I analogi med detta är det rimligt att etableringsfrihet införs
            även för utbildade specialister inom vården (läkare, sjuksköterskor
            m.fl. kategorier där specialisering på viss typ av vård förekommer).
          </p>
          <p xml:id="i-2CszVLCziWTxPUegcR1eMu">
            Inom ramen för lagen om valfrihet är även i fortsättningen kommuner
            och landsting de som sätter ramarna för vilka avtal om ersättning
            för hälso- och sjukvård som ska gälla för en vårdproducent. Sådan
            ersättning kan därför variera påtagligt över landet, vilket gör
            att likvärdigt utförd hälso- och sjukvård då kan ersättas olika
            beroende på i vilken geografisk region den utförs. Detta är i
            grunden ett orättvist system, som har sina rötter i att sjukvårdshuvudmännen
            idag fortfarande har egen skatteuppbördsrätt och därigenom själva
            i allt för stor omfattning kan välja att definiera vilken typ
            av hälso- och sjukvård man är beredd att tillhandahålla i den
            aktuella regionen. Inte sällan kommer detta i konflikt med hälso-
            och sjukvårdslagen (HSL) som i portalparagrafer tydliggör att
            hälso- och sjukvården i Sverige i grunden ska bedrivas på ett
            rättvist och likvärdigt sätt för alla medborgare efter behov.
            I sin tur uppkommer denna konflikt mellan olika regioners olika
            prioriteringar av vilken hälso- och sjukvård som man tillhandahåller
            och HSL:s intentioner om en mera likvärdig hälso- och sjukvård
            över landet i det faktum att HSL fortfarande idag är en så kallad
            skyldighetslagstiftning (ur sjukvårdshuvudmännens synvinkel) och
            inte en rättighetslagstiftning (ur patientsynvinkel).
          </p>
          <p xml:id="i-XJt4WA116zsyMwT7h3PbYD">
            För att därför öka sjukvårdsproducenternas och sjukvårdskonsumenternas
            makt för en rättvisare och mera jämlik ersättning för och tillgång
            till hälso- och sjukvård över hela Sverige föreslår vi vidare
            följande:
          </p>
          <list style="ul">
            <item xml:id="i-JCfc18t52wjFXQQnCWdMgL">
              Det är rimligt att en mera likvärdig ersättning än idag utgår
              för lika hälso- och sjukvård som utförs över hela landet. Detta
              bör gälla såväl i primärvården som i den specialiserade vården.
              En översyn av möjligheterna till att utvidga och modernisera den
              så kallade nationella taxan för ersättning till alla vårdyrkesetablerade
              från statens sida är därför motiverad att göra.
            </item>
            <item xml:id="i-2ELMW1yu9FyPaKTTRbe1eZ">
              På samma sätt, för att öka patienternas rättigheter i hälso-
              och sjukvården, bör en översyn göras i syfte att se om dagens
              skyldighetslagstiftning i form av HSL kan skärpas till att övergå
              till en rättighetslagstiftning så att makten över hälso- och sjukvårdens
              utbud flyttas från kommuner och landsting till patienterna. Vid
              en sådan översyn är syftet också att överväga om man på detta
              sätt kan få HSL i riktning mot en mera likvärdig tillämpning över
              hela landet, något som vi tror i sig skulle öka den långsiktiga
              legitimiteten för denna viktiga trygghetslagstiftning.
            </item>
          </list>
          <p xml:id="i-QrL1EtEthpS9QrJdCwBXFH">
            När det gäller prioriteringar av solidariskt finansierad hälso-
            och sjukvård bör denna vara tydligare centraliserad till ett statligt
            ansvar än ligga ute på enskilda kommuner och landsting att bedöma.
            I detta sammanhang bör påminnas om den tidigare Prioriteringsutredningens
            slutbetänkande Vårdens svåra val (SOU 1995:5). Utredningen sammanfattade
            sin syn på prioriteringar i en etisk plattform bestående av tre
            generella principer: människovärdesprincipen, behovs- och solidaritetsprincipen
            och kostnadseffektivitetsprincipen. Med utgångspunkt från detta
            arbete beslöt riksdagen 1996 (prop. 1996/97:60) om riktlinjer
            för prioriteringar i hälso- och sjukvården. Riksdagen kompletterade
            utredningen med en allmän prioriteringsregel i 2 § HSL som fastlägger
            målet för hälso- och sjukvården. Det uttrycks som att den som
            har det största behovet av hälso- och sjukvård ska ha företräde
            till vården. Lagen ger också alla medborgare rätten till en första
            bedömning, varefter den enskildes behov av hälso- och sjukvård
            kan bedömas om det inte är uppenbart obehövligt.
          </p>
          <p xml:id="i-AWv831m84vMZ8S3sKnLG1X">
            Prioriteringscentrum i Linköping har sedan på Socialstyrelsens
            uppdrag kartlagt och analyserat hälso- och sjukvårdens arbete
            med prioriteringar från år 2003 som löpande rapporterats, nu senast
            med en erfarenhetsuppföljning av arbetet över åren i Östergötland
            (rapport 2008:6) som påtalar ett antal fel och brister som begåtts
            under resans gång. Detta i sin tur reser ett behov av att ånyo
            uppdatera de nationella riktlinjerna för prioriteringar i hälso-
            och sjukvården baserat bland annat på de många olikheter i vården
            som successivt utvecklats sedan riksdagsbeslutet fattades 1996
            vad gäller såväl tillgängligheten till vård i allmänhet runt om
            i landet som nu, under senare tid, ett antal rapporter om betydande
            regionala skillnader på vårdutbud och vårdkvalitet för olika sjukdomsgrupper
            såsom cancervården, hjärt-kärlsjukvården och barnsjukvården i
            Sverige.
          </p>
          <p xml:id="i-Bkvq1WvDfAKTvB7AdRYYxs">
            För att bättre kunna leva upp till HSL:s intentioner om en lika
            och rättvis vård i hela Sverige bör en översyn göras av möjligheten
            att det nationella arbetet med centrala prioriteringsmodeller
            återupptas. Detta för att den nationella tillsynen av all hälso-
            och sjukvård som sker via Socialstyrelsens försorg ges möjligheter
            att även följa upp att ett lika och rättvist sätt att prioritera
            till vård över hela Sverige tillmötesgår lagstiftarens samlade
            intentioner för våra nationella lagar som reglerar svensk hälso-
            och sjukvård, inte minst till gagn för den viktiga samlade patientsäkerhetslagstiftningen
            som togs fram av alliansregeringen och beslutades om under 2010.
          </p>
          <p xml:id="i-A3QDCWJRga5igH3ZyPePj7">
            Vidare är det i prioriteringssammanhang viktigt att se över hur
            den gynnsamma utvecklingen av förebyggande hälsovård och habiliterings-
            eller rehabiliteringsinsatser inom medicinen under senare år bättre
            kan komma patienterna till del än som det är idag. Trots att alliansregeringen
            haft behjärtansvärt fokus på att på olika sätt stimulera till
            bättre och tidigare insatta förebyggande likaväl som rehabiliterande
            åtgärder i vården, så är dessa områden fortsatt eftersatta av
            kommuner och landsting. En kartläggning från Neurologiskt Handikappades
            Riksförbund (NHR) har exempelvis visat på stora regionala skillnader
            i rehabiliteringsmöjligheter för en lång rad neurologiska sjukdomar
            och skador och en, för vissa kommuner och landsting, alarmerande
            nivå med brist på ansvar och engagemang för att förbättra en oacceptabelt
            försummad möjlighet till rehabilitering i allmänhet.
          </p>
          <p xml:id="i-4FPAFo9komyJoMGM442GZA">
            Detta är särskilt allvarligt eftersom alliansregeringens kanske
            främsta reform på arbetsmarknadens och socialförsäkringarnas område
            relaterar till påtagliga brister i bland annat arbetslivsinriktad
            och medicinsk rehabilitering. Genom en ny process för att aktivt
            möjliggöra återgång i arbete för många som inte tidigare erbjöds
            detta har alliansregeringen under 2010 infört en flerstegsmodell
            för utvärdering av behovet av sjukskrivning parad med en rehabiliteringsgaranti
            för dem med identifierat sådant behov.
          </p>
          <p xml:id="i-UU5AujySZEEzLU5kcx2Et4">
            Men då rehabiliteringsinsatser generellt har kommit i skymundan
            för gängse hälso- och sjukvårdsuppgifter inom landstingens och
            kommunernas respektive ansvarsområde måste ytterligare arbete
            till. Detta visas som mest tydligt genom att bland vedertagna
            prioriteringsgrupper av patienter inom hälso- och sjukvården kommer
            i praktiken alla patienter med en någorlunda tydlig sjukdom (prioriteringsgrupp
            I) att ställas före dem som har behov av habilitering eller rehabilitering
            (prioriteringsgrupp II). Krav på förebyggande åtgärder och prevention
            reses ofta i samband med diskussioner om hur sjukvård bör bedrivas,
            men denna typ av åtgärder prioriteras fortfarande lägre än aktiv
            (reaktiv) sjukvård när sjukdom finns. Men när sådant reaktivt
            rehabiliteringsbehov finns, på grund av sjukdom eller skada, prioriteras
            detta patetiskt nog fortfarande lika lågt som förebyggande åtgärder
            och prevention. Det vill säga att för individer som har visat
            behov av rehabilitering och nu är sjukskrivna men där också bevisat
            effektiva åtgärder finns att tillgå för att hjälpa dem till högre
            grader av funktion, så kommer detta i andra hand jämfört med människor
            som uppvisar en sjukdom eller skada där behovet inte primärt är
            rehabilitering utan sjukvård. Konsekvensen av denna marginalisering
            av de många människor som har ett rehabiliteringsbehov istället
            för ett traditionellt sjukvårdsbehov är att de förra oftast tvingas
            kvar i onödiga och oönskade situationer av sjukskrivning som,
            i värsta fall, pågår livet ut. Utan att detta synsätt förändras
            i grunden finns inga egentliga förutsättningar för att den goda
            tanken från alliansregeringen med införandet av en rehabiliteringsgaranti
            ska kunna förverkligas i praktiken.
          </p>
          <p xml:id="i-CJp4U4ZMwFkggVnATYfokS">
            För att ändra synsätt och prioritering av behov för rehabiliteringsåtgärder
            inom hälso- och sjukvården i syfte att fler ska kunna återgå i
            arbete på en fungerande arbetsmarknad som inte utesluter någon
            som vill och kan arbeta efter möjlig förmåga, bör såväl en etisk
            plattform för prioriteringsgrunder som en nationellt likvärdig
            tillsyn av att detta i praktiken efterlevs av hälso- och sjukvården
            införas. Vi föreslår därför följande:
          </p>
          <list style="ul">
            <item xml:id="i-EVfYuZws5RUTcLw5MfNEWY">
              En översyn görs av möjligheten att återuppta det nationella arbetet
              i syfte att uppdatera och ta fram nya centrala prioriteringsmodeller
              inom hälso- och sjukvården i allmänhet.
            </item>
            <item xml:id="i-EqF493rcKC87xPHAVwxeHm">
              En översyn av möjligheterna för att i synnerhet inom HSL prioritera
              upp förebyggande hälsovård och rehabiliteringsåtgärder till samma
              nivå som idag gäller för prioritetsgrupp I. Detta i syfte att
              med ett starkare lagstöd likställa proaktiva förebyggande och
              rehabiliterande hälsobefrämjande åtgärder med idag högre prioriterade
              reaktiva åtgärder för att omhänderta sjukdom.
            </item>
          </list>
        </div>
        <div type="motSignatures">
          <list>
            <item xml:id="i-P5cLGcRJ5hwnHMgjLQXjpM">
              Finn Bengtsson (M)
            </item>
            <item xml:id="i-Hoq2VCQgoWsxqQNQ83VfAS">
              Boriana Åberg (M)
            </item>
            <item xml:id="i-79o8P6wR86hDStYHQA3tdT">
              Ann-Britt Åsebol (M)
            </item>
            <item xml:id="i-kdRUZxp36LyiS5oVNVKTN">
              Eva Bengtson Skogsberg (M)
            </item>
            <item xml:id="i-Q3xAreNxL3nuDFzZfa6g6w">
              Per Bill (M)
            </item>
          </list>
        </div>
      </div>
    </body>
  </text>
</TEI>
