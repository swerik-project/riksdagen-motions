<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--fk--00369">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__369/mot_1950__fk__369-001.pdf"/>
      <fw xml:id="i-HD2t6YpSdCBm2UZeLYwhKW">
        2 Motioner i Första kammaren, nr 369.
      </fw>
      <div xml:id="i-7F31Y6Pfz5XRccwLCxC45S" type="motHeader">
        <div xml:id="i-FCcRwTjrzD3EdH7RCpRWrn" type="motTitle"/>
        <div xml:id="i-CqWmnT1RJdj5AWKRooHYit" type="motSubmissionInfo"/>
      </div>
      <div xml:id="i-PVSeaZ3zMyvWdCAvAKM1kY" type="motBody">
        <div xml:id="i-4j1gcH69uYSqjRGUoPR8ZR">
          <p xml:id="i-JNds2fTGGApEXgxXHMrbuc">
            Nr 369.
          </p>
          <p xml:id="i-NFpi9XbCgvoxevNWebjrRJ">
            Av herr Wistrand m. fl., i anledning av Kungl. Maj:ts proposition
            angående riktlinjer för det svenska skolväsendets ut- veckling.
          </p>
          <p xml:id="i-EUq9y4vLuVrQJDdEFbMx8Q">
            I Kungl. Maj:ts proposition till riksdagen angående riktlinjer
            för det svenska skolväsendets utveckling beröres i allmänhet endast
            med lätt hand de olika ämnenas ställning på skolschemat. Ett undantag
            göres för de moderna språken i så måtto, att engelskan skall inträda
            som obligatoriskt språk redan i enhetsskolans 5:e klass och skulle
            bli det enda språk, vari obligatorisk skriftlig prövning sker
            i studentexamen, således en förstärk- ning av detta språks ställning
            1) i avseende på antalet skolår under vilka samtliga lärjungar
            måste läsa ämnet, 2) beträffande den obligatoriska skrivningen
            i studentexamen även på latinlinjen. Tyskan synes få behålla sin
            nuvarande plats på schemat. Franskan är det ämne på skolschemat,
            som skulle bli föremål för den våldsammaste nedskärningen; dess
            studium skulle påbörjas ett år senare än f. n. inom enhetsskolans
            ram, valfritt för dem som icke ämna fortsätta fram till studentexamen
            — som nu — men med obestämt timantal. Det förtjänar i detta sammanhang
            att påpekas, att ett språk måste ha ett relativt stort antal veckotimmar
            till sitt förfogande under första studieåret; engelskan har nu
            6, tyskan 5, latinet 8 (6), gre- kiskan 7. Franskan har i närvarande
            stund 4, sedan skolöverstyrelsen förra våren föreslagit en minskning
            till 3 timmar, medan Kungl. Maj:t, beak- tande de pedagogiska
            synpunkterna, fastställde status quo. Redan av peda- gogiska skäl
            bör franskan således i nybörjarklassen icke ha ett lägre tim-
            antal per vecka än i närvarande stund. Ämnets ställning på schemat
            under följande skolår är icke behandlad i propositionen, men det
            kan befaras, att det för en stor procent av lärjungarna blir valfritt
            under de två sista skol- åren, och — detta utsäges klart — i detta
            språk skulle tydligen inga skriv- ningar på lärosalen äga rum.
            Skolkommissionen kritiserar de skriftliga översättningarna från
            svenska till främmande språk men glömmer dels att de äro ett nödvändigt
            hjälpmedel för bibringande av grammatisk säkerhet, dels att de
            innebära självverksamhet i högsta grad, fordra personligt om-
            döme och äro raka motsatsen till själlöst plugg. »De äro intet
            självändamål. Detta hindrar icke att de, i synnerhet av mindre
            kunniga lärare, stundom missbrukas, så att språket skymmes bort
            av grammatiska regler. Det gäller här att hålla den gyllene medelvägen
            mellan kommissionens ensidiga syn på språkundervisningen och den
            överdrivna grammatiska drill, som språk-
          </p>
          <pb facs="riksdagen-motions-pdf/data/1950/mot_1950__fk__369/mot_1950__fk__369-002.pdf"/>
          <fw xml:id="i-9pvabTMRnG4oiBbd9rJZ47">
            Motioner i Första kammaren, nr 369. 3
          </fw>
          <p xml:id="i-EoPbqq5MXaPDa6R88wAfQ9">
            censorerna på vissa håll kunnat iakttaga och haft anledning att
            reagera emot.&gt; (Skolreformen, Göteborgs lärareråds yttrande
            över skolkommissio- nens betänkande, Gbg 1949 s. 22.) Man kan
            diskutera frågan om hur dessa officiella skrivningar skola vara
            beskaffade, och de vid många läroverk införda s. k. kombinerade
            skrivningarna motverka genom sin natur en ensidig grammatisk drill,
            men att officiella skolskrivningar kraftigt bidraga till fasta
            kunskaper i ett språk är ett oomtvistligt faktum. Franskan skulle
            bli det enda främmande språk, vari dylika skrivningar helt skulle
            saknas. Genom en stark minskning av franskans plats på skolschemat
            skulle samma katastrofala försämring av våra förbindelser med
            Frankrike och övriga romanska länder åstadkommas, som var ett
            faktum under den period på omkring trettio år, som föregick den
            nuvarande läroverksorga- nisationen. Frågan blir då, om Sverige
            i nuvarande stund saklöst kan finna sig i en dylik försämring.
            Svaret kan utläsas redan genom ett studium av nam- nen på undertecknarna
            av den petition angående franskans ställning, som omnämnes i propositionen,
            s. 213—214. Det stora antal företagsledare inom skilda områden,
            som där återfinnes, visar att franskan måste beredas en tillfredsställande
            plats på den allmänna linjen. På reallinjen äro förhål- landena
            nu synnerligen otillfredsställande; särskilt är att beakta, att
            de blivande högskoleingenjörerna i allmänhet icke, på grund av
            realgymna- siets nuvarande konstruktion, kunnat medtaga något
            annat språk än eng- elskan under de två sista gymnasieåren. Om
            franskan skulle sätta in ett år senare, riskerar man än sämre
            resultat. Den mycket stora procent av tekniska högskolans och
            Chalmers tekniska högskolas professorer, som un- dertecknat petitionen,
            utvisar otvetydigt, att bättre kunskaper i franska än sådana,
            som de teknologie studerandena nu i allmänhet äga, är ett krav
            som reses från deras lärares sida. Det enda förslag, som tagit
            fasta på att även realarna behöva goda allmänna språkkunskaper,
            är rektor Nordhults, själv civilingenjör, och detta förslag har
            helt kommit bort i propositionen. De allt fastare band, som knutits
            mellan svensk och fransk medicinsk forskning efter kriget, återspegla,
            bland mycket annat, nödvändigheten av att medicinarna icke, som
            ofta nu, avskäras från förbindelse med fransk forskning. De talrika
            namnen på medicine professorer och överläkare, som stå att läsa
            på petitionens listor, visa att sakkunskapen icke är till freds
            med ämnets nuvarande ställning. Betydelsen av goda kunskaper i
            franska för studium av exempelvis matematik och astronomi är odiskutabel.
            För humanistiska studier blir en minskning av skolkunskaperna
            i franska en mycket allvarlig sak, som dessutom kommer att med
            nödvändighet för- länga de akademiska studierna. Det är självklart,
            att om studenterna komma till universiteten med mindre skolkunskaper
            i franska, måste detta ämne ta längre tid för avläggande av examen.
            Emellertid skulle återverk- ningarna drabba en rad, för att icke
            säga samtliga, humanistiska ämnen.
          </p>
          <pb facs="riksdagen-motions-pdf/data/1950/mot_1950__fk__369/mot_1950__fk__369-003.pdf"/>
          <fw xml:id="i-T73KqL8Z2qPTirimz1bR87">
            4 Motioner i Första kammaren, nr 369.
          </fw>
          <p xml:id="i-LEBBjSiHoQb3KgueyRYwLm">
            Ett särskilt besvärligt kapitel bli studierna i litteraturhistoria,
            vilka redan nu, särskilt genom att ämnet ger lärarkompetens först
            sedan det kombine- rats med examen i nordiska språk, äro ett av
            de mest tidskrävande vid avläggande av akademisk examen. Många
            erinra sig sakernas läge före den nuvarande skolordningens införande:
            studenterna kunde endast med stor möda och tidsspillan läsa de
            franska verk, som en litteraturhistoriker ound- gängligen måste
            känna till; det hände, att franska klassiker lästes i tyska översättningar;
            vid åtminstone ett svenskt universitet infördes en särskild tentamen
            i franska, innan studenterna fingo börja sina studier i allmän
            litteraturhistoria. Det förtjänar understrykas, att ämnet litteraturhistoria
            är ett av de ämnen, som ha den största tillströmningen av studenter,
            ett av de ämnen, som ha behov av det största antalet utbildade
            lärare. Genom minskning av skolkunskaperna i franska skulle i
            detta och andra huma- nistiska ämnen den redan dryga studietiden
            ytterligare förlängas. Franskans vikt för alla högre studier understrykes
            genom att man i ovannämnda petition återfinner namnen på rektorerna
            för universiteten i Uppsala och Lund, för Stockholms och Göteborgs
            högskolor. Här må endast erinras om att 75 Z av studenterna gå
            till universiteten eller andra hög- skolor. Universitetskanslern
            skriver i sitt yttrande: »Förmåga att utan större svårighet kunna
            tillgodogöra sig facklitteratur på engelska, franska och tyska
            synes oavvisligen nödvändig för akademiska studier.&gt; Den högre
            undervisningens främsta målsmän äro ense om att goda kunskaper
            även i franska äro »oavvisligen nödvändiga för akademiska studier».
            Franskan är en utomordentlig tuktomästare, när det gäller att
            bibringa eleverna förmåga till klarhet och pregnans i uttryckssättet,
            den fostrar till intellektuell reda, precision och känsla för
            stil, som gynnsamt återverka på Övriga studier, på personligheten.
            Det klagas understundom över detta språks svårighet, liksom det
            talas om engelskans lätthet. Engelskan har den egenheten, att
            de första stegen i kunskapsförvärvandet äro de enklaste, men ju
            mer man tränger in i språket, dess svårare blir det: allt upplöses
            i särregler och konstruktionsegenheter. Franskan har, då man ej
            sätter målet för högt, helt andra egenheter. Föret i portgången
            är värst. Form- systemet är rikt — dock ej så besvärligt som exempelvis
            i spanskan —- men då man kommit över det allra första stadiet,
            är ämnet snarast mindre mödosamt än engelskan. Det har också visat
            sig, att med den målsättning t. ex. för studentskrivningarna,
            som hittills tillämpats, resultaten i franska i allmänhet blivit
            bättre än i engelska. Emellertid förhåller det sig så, att vid
            den tidpunkt, då eleverna haft möjlighet till fritt val, ha de
            ännu ej övervunnit föret i portgången med avseende på franskan.
            Alla vackra ord till trots välja oerhört många skolungdomar sin
            ämnesgrupp icke med tanke på sin blivande levnadsbana, som de
            ännu ej valt, ej heller i avsikt att förvärva sig största mått
            av allmänbildning, utan efter vad de i valets ögonblick tro vara
            det lättaste. Med den roll en hög betygspoäng spelar
          </p>
          <pb facs="riksdagen-motions-pdf/data/1950/mot_1950__fk__369/mot_1950__fk__369-004.pdf"/>
          <fw xml:id="i-Kxp1To9MLy6B2Bzxysxq7c">
            Motioner i Första kammaren, nr 369. 5
          </fw>
          <p xml:id="i-JU9mCpBJtWFrcJBSfidfqQ">
            för inträde på vissa fackhögskolor, för förvärvande av vissa
            stipendier, är det ävenledes naturligt, att elever skola välja
            de ämnen, där de tro sig lät- tast kunna förvärva en hög betygssumma,
            ett val som betingas av deras erfarenheter i det ögonblick, då
            valet skall ske. Eleverna kunna i allmän- het ej heller förväntas
            äga den kringsyn, att de på det utvecklingsstadium de då befinna
            sig skola förstå värdet av franskstudierna. Det är myndig- heternas
            sak att genom klokt konstruerade utbildningslinjer ge dem den
            utbildning, som de i framtiden komma att få nytta av.
          </p>
          <p xml:id="i-W8S182JDQX7Rn44YbeJGq">
            En sak bör ytterligare påpekas: med större kunskaper i franska
            följa automatiskt ökade insikter i engelska. Det oerhört stora
            antalet franska ord, som engelskan innehåller, hjälper upp kunskaperna
            i det senare språ- ket. Språkcensorerna ha ideligen vid de muntliga
            studentexamina kunnat konstatera, att latinarna ha lättare att
            reda sig med en okänd text än rea- larna. Det är icke blott latinet
            och de vidsträcktare allmänna språkkun- skaperna, som äro orsaken
            härtill, utan i hög grad elevernas kunskaper i franska språket.
          </p>
          <p xml:id="i-WYVnbWMRhjXws8aBDhshKU">
            Frankrike har icke mist sitt inflytande vare sig materiellt eller
            andligt. Det intar en oförändrad rangplats inom litteraturens,
            konstens och veten- skapens områden. Det kan förtjäna ett omnämnande,
            att studiet av frans- kan vid brittiska universitet ökat oerhört
            efter kriget. Trots stora svårig- heter på grund av pappersbrist,
            krigsförstörda tryckerier etc. var år 1948 exporten av böcker
            till Storbritannien 420 400 kg mot 121 400 kg år 1938, en ökning
            av 299 000 kg, vartill kommer den osynliga bokexporten från otaliga
            brittiska turister, som de sista åren sökt sig till Frankrike.
            En kraftig höjning visar även bokexporten till Tyskland. Trots
            dessa siffror, som visa landets intellektuella livaktighet, ligga
            många värdefulla veten- skapliga arbeten otryckta, då t. ex. temporärt
            doktorsavhandlingar endast maskinskrivas i några få exemplar på
            grund av de dryga tryckningskost- naderna och den begränsade kundkretsen
            för specialavhandlingar. Bilden av det intellektuella arbetet
            inom Frankrike skulle ställa sig än ljusare, om man kunnat få
            ut många av dessa verk i bokmarknaden. Frankrikes främsta exportvara
            har alltifrån medeltiden intill de yttersta av dessa dagar varit
            idéer. Denna export har för vårt lands vidkommande hittills icke
            hindrats av några kontingenteringar, men den kan äventyras genom
            att vårt lands ungdom får se sina kunskaper i franska språket
            kraftigt försäm- rade.
          </p>
          <p xml:id="i-Ti1VQCWQrsmeHCbfPBjcdv">
            Genom franskan går inkörsporten till den övriga romanska världen,
            genom kännedom om franskan blir studiet av italienska och spanska
            oer- hört underlättat; å andra sidan kan man i de flesta fall
            använda franskan som meddelelsemedel inom dessa språkområden,
            liksom franskan är exem- pelvis Främre Orientens tungomål. Särskilt
            må framhållas franskans bety- delse för hela det latinamerikanska
            området.
          </p>
          <pb facs="riksdagen-motions-pdf/data/1950/mot_1950__fk__369/mot_1950__fk__369-005.pdf"/>
          <fw xml:id="i-UuK4FSdeEA9RwW4d4H3Wdu">
            6 Motioner i Första kammaren, nr 369.
          </fw>
          <p xml:id="i-MFA2xD4zSt4pAMBeo9CTbs">
            Det är onekligen anmärkningsvärt, att man just nu vill minska
            läroverks- ungdomens utbildning i franska, just nu, då intresset
            för franskan inom det frivilliga bildningsarbetet är större än
            någonsin förr (Folkuniversitetet redovisar i fjol 3 500 franskstuderande),
            just nu, då svenskar i allt större skaror söka sig till Frankrike,
            då fransmän allt oftare komma till vårt land: under 1948 uppvisar
            statistiken 25 000 svenskar, som besökt Frank- rike, 12 000 fransmän,
            som kommit till Sverige. Saken har en allvarligare kulturell bakgrund.
            Vi erinra oss, hur tyskan med sitt massiva timantal härskat på
            skolschemat och detta pedagogiska tyskherravälde riskerade att
            göra vårt land till en andlig tysk provins: impulser och signaler,
            liksom handböcker och kurslitteratur, strömmade över vårt land
            från tyskt språk- och kulturområde. Nu skall engelskan få en lika
            privilegierad ställning. Det är förvisso gott och välbetänkt,
            att vi knytas med fasta band till den engelsktalande världen,
            men det är icke bra för ett litet land att vara för fast knutet
            enbart till ett språkområde, till en kulturkrets, att hämta sina
            impulser och ideal enbart från ett främ- mande område. Ett litet
            land bör både ge och ta impulser i skilda rikt- ningar. Om skolkunskaperna
            i främmande språk skäras ned så att ett enda får för stark övervikt,
            finnas risker för att vi andligt och kulturellt bli ett lydland
            till de länder, som tala detta tungomål, i föreliggande fall ej
            blott England utan även Amerika. Vi vilja icke vara utan dessa
            påverkningar, men vi vilja, att ett så stort antal medborgare
            som möjligt skola kunna direkt hämta sina intryck och draga sina
            lärdomar även från annat håll. Kungl. Maj:ts proposition tillåter
            ett dylikt inflytande och utbyte även när det gäller tyskt språkområde,
            den minskar i alltför hög grad denna kontakt med avseende på det
            franska. Med stöd härav få vi hemställa,
          </p>
          <p xml:id="i-HmXPWAB5w5qHnKzbbybzfL">
            att riksdagen måtte uttala sig för att under försökstiden och
            vid den definitiva kursplanens fastställande åtgärder vidtagas
            för skapande av en starkare ställning för franska språket än som
            framgår av det principbetänkande, som ligger till grund för den
            kungl. propositionen.
          </p>
          <p xml:id="i-AqmQbXn8QVF76N13M81ng2" type="date">
            Stockholm den 22 februari 1950.
          </p>
          <div xml:id="i-PzTQ78m69eYFMZqfMYWvyN" type="signatureBlock">
            <p who="i-WxcGYe8AGVMcCyHJTSEui2" type="signature">
              Karl Wistrand
            </p>
            <p who="i-Fdo3AEU8rkoPNuq1CJd5L6" type="signature">
              Georg Branting
            </p>
            <p who="i-KT2UA8hC1LWZ3pQJRawYHv" type="signature">
              Carl Eskilsson
            </p>
            <p who="i-5jvc79PehcxtyUuivZivQ5" type="signature">
              Axel Mannerskantz
            </p>
            <p who="unknown" type="signature">
              Hjalmar Nilsson
            </p>
            <p who="i-N9AjjY11HAeYEZv7pS9mmC" type="signature">
              Erik Arrhén
            </p>
            <p who="unknown" type="signature">
              Alnarp K. G. Ewerlöf
            </p>
            <p who="i-EUDRv3EqvNVr8K5AXzVcTU" type="signature">
              Bengt Elmgren
            </p>
            <p who="i-VqHqFtpMi7Xi5LGov8xWcU" type="signature">
              Rickard Lindström
            </p>
            <p who="i-9p3zYcCAyeaFU6YTz9qtsw" type="signature">
              Carl Eric Ericsson
            </p>
            <p who="unknown" type="signature">
              Gerard De Geer
            </p>
            <p who="i-3R5C8vQo1FXLQaqX7yYqq8" type="signature">
              Leif Cassel
            </p>
            <p who="unknown" type="signature">
              Ebon Andersson
            </p>
            <p who="i-J1t9h26sQkG9Da62Wr45W6" type="signature">
              Ernst Wehtje
            </p>
            <p who="i-PHRNhFwHoTM7WGoisPA8cq" type="signature">
              Hugo Osvald
            </p>
            <p who="i-2V2EbVqnAgYRK1wwG246WS" type="signature">
              Ture Nerman
            </p>
            <p who="i-4MLoPTDbwLWtGDABBS365x" type="signature">
              Hardy Göransson
            </p>
          </div>
          <p xml:id="i-7QhPgu2fWb5Kgp5KsLM6Jf">
            Emil Kihlströms Tryckeri A.-B. Stockholm 1950. 500453
          </p>
        </div>
      </div>
    </body>
  </text>
</TEI>
