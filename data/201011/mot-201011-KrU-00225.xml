<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00225">
  <teiHeader>
    <fileDesc>
      <titleStmt>
        <title>Modern Drottningholmsmusik</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Modern Drottningholmsmusik</title>
          <idno type="rdwebb">GY02Kr225</idno>
          <rs type="number">Kr225</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr225/text</ref>
          <ref type="dokument_url_html">http://data.riksdagen.se/dokument/GY02Kr225</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr225</ref>
          <ref type="doc">http://data.riksdagen.se/fil/F63093CC-EEFE-401E-89CA-9709EEFB285A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Evzo5ySKJcGHFA5NAg7hU" type="signed"/>
        <correspContext corresp="i-8Evzo5ySKJcGHFA5NAg7hU">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-UpYZtWxxTXsPXdmDkZgMYp" type="numbering">
          <date when="2010-10-28"/>
        </correspAction>
        <correspAction xml:id="i-HkfqVTXrSxrNySDWnYQ1JB" type="submission">
          <date when="2010-10-25"/>
        </correspAction>
        <correspAction xml:id="i-MFByq87xTxiZZvqy1mRSkw" type="transfer">
          <date when="2010-10-25"/>
        </correspAction>
        <correspAction xml:id="i-Tsi3qhC396QG9uqJfTDztZ" type="assigned"/>
        <correspContext corresp="i-Tsi3qhC396QG9uqJfTDztZ">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D6DJnicMkc8CoLCSpJFnWf" type="motBody">
        <div xml:id="i-XhQdNQy1J5qBTY4r493MvP" type="motProposal" subtype="förslag">
          <head xml:id="i-4pK2Cx4dC23DaTa1Hcdrtk">
            Förslag till riksdagsbeslut
          </head>
          <p xml:id="i-Y4iDEfgJjtBbX1ZVR69Hen">
            Riksdagen tillkännager för regeringen som sin mening vad som
            anförs i motionen om behovet av att uppmärksamma Drottningholmsteaterns
            250-årsminne 2016.
          </p>
        </div>
        <div xml:id="i-WQA2tGJf6RFcJsCr8H5idS" type="motContent">
          <head xml:id="i-PBozAQngWw7PDbQaSEUrM5" type="h1">
            Motivering
          </head>
          <p xml:id="i-Pfowwy6B66baNkh6BRKMWJ">
            År 2016 fyller Drottningholms Slottsteater 250 år. Nästa jubileum
            blir troligen 2066; det är oklart hur många av den nuvarande riksdagens
            ledamöter som får uppleva det jubileet.
          </p>
          <p xml:id="i-VMzcSMrpoywnA99yARuM2P">
            Drottningholms Slottsteater uppfördes 1766 för drottning Lovisa
            Ulrika. Det vi i dag benämner Drottningholmsmusiken utgörs av
            Johan Helmich Romans (16941758) välbekanta orkestersvit Bilägers
            musiquen, komponerat till bröllopet mellan Adolf Fredrik och Lovisa
            Ulrika på Drottningholm 1744.
          </p>
          <p xml:id="i-TyaHg4S9JYYugE6JNaJG6B">
            Inför 2016 bör, med uruppförande på Drottningholm, skrivas modern
            Drottningholmsmusik, som anknyter till klassiskt musikaliska strömningar
            i vår tid.
          </p>
          <p xml:id="i-7JvY1JEwj3ZxsPzcZwdvWd">
            Det är inget som Nämnden för Drottningholms Slottsteater, den
            stiftelsestyrelse som från den 1 januari 2010 fick ansvaret för
            förvaltningen och nyttjandet av Drottningholms Slottsteater, själv
            kan bekosta.
          </p>
          <p xml:id="i-TK7dcr6Qphcm9Bj1BWdmkc">
            I nämnda stiftelse utser Hans Majestät Konungen ordförande, regeringen
            ett antal ledamöter, därtill finns några självskrivna med anknytning
            till Kun gahuset och Kungliga Operan.
          </p>
          <p xml:id="i-J2vsCjQShmefe1Vqt9KrK3">
            Drottningholms Slottsteater är unik, vilket också Unescos världsarvsutnämning
            konstaterat.
          </p>
          <p xml:id="i-AEysuRiFVV9USS93SKCAqA">
            Teatern är intakt från 1700-talets mitt, inte minst vad gäller
            det fantastiska scenmaskineriet helt i trä, drivet för hand och
            alltså utan elektricitet och liknande nymodigheter. Gångspel,
            valsar, trummor, block, rep och motvikter får det stora maskineriet
            att arbeta.
          </p>
          <p xml:id="i-EMFDTCAuZBnH6sjH4goSCs">
            I salongen finns målade marmoreringar, konsoler i papier maché
            och pilastrar av gips. Ett trettiotal bevarade scenbilder finns
            som var anpassade till 1700-talets repertoar.
          </p>
          <p xml:id="i-BrnWpuaRnXfbMyk4GkECL4">
            Drottningholms Slottsteaters glansperiod inleddes 1777 av Gustaf
            III. Med hjälp av skådespelare som Monvel, kompositörer som Naumann
            och Kraus, balettmästaren Gallodier och arkitekten Desprez skapade
            han svensk teater- och operakonst. Här spelades Glucks senaste
            operor, fransk opéra comique och pantomimbaletter fram till Gustaf
            III:s död 1792.
          </p>
          <p xml:id="i-3AdxdhtxXpVMWKC5i6sDTD">
            Därefter föll teaterbyggnaden i glömska.
          </p>
          <p xml:id="i-D6UvzTKJzCDHwH3hzLE1t5">
            Litteraturhistorikern Agne Beijer fann år 1921 teatern orörd
            sedan 1700-talets slut. Efter byte av rep i maskineriet, installation
            av elektriskt ljus och varsam rengöring öppnades teatern igen.
            Under 1920- och 30-talen gavs divertissement och changements à
            vue, scenbyten inför öppen ridå, för att visa upp den återigen
            glansfulla teatern.
          </p>
          <p xml:id="i-JPwM57PWGbCVgGXHJz8bZt">
            Säsongen 2010 har varit lysande, utsålt vid alla föreställningar.
          </p>
          <p xml:id="i-TsHxbQbujxSvBd6cH4RU99">
            Föreställningsverksamhet är Drottningholms Slottsteaters huvuduppgift.
            Sedan 1991, många år utan uppräkning för ens penningvärdeförsämringen,
            har det statliga engagemanget varit konstant, det vill säga fallande.
            I gengäld har engagemanget och det ekonomiska tillskottet från
            stödföreningen Drottningholmsteaterns Vänner varit ständigt växande
            och lett till produktionens höga klass och därtill möjliggjort
            internationella gästspel.
          </p>
          <p xml:id="i-BfjmkKxJVZGYgtb772nQy5">
            För teaterledningen, liksom den nämnd som leder verksamheten,
            har ekonomiska problem, tillsammans med organisatoriska förändringar
            som gått mycket långsamt, varit starkt hämmande. I en tradition
            av svenska mycket kända internationella operaartister från Jenny
            Lind och Christina Nilsson via Jussi Björling och Birgit Nilsson
            till dagens stjärnor Ann-Sophie von Otter och Malena Ernman finns
            möjligheter att också i framtiden skapa föreställningar som möter
            konstnärligt högsta krav i den unika miljön. 2010 års säsong präglades
            av ett gästspel i en Mozartopera inför utsålda hus av Loa Falkman.
          </p>
          <p xml:id="i-5o42Ecvx3TLmuq9km3PCDT">
            På ett område behövs dock stöd och samverkan med utomstående
            och där måste regeringen medverka. Det gäller kompositionsverksamheten
            med anknytning till Drottningholm.
          </p>
          <p xml:id="i-Y7PGfRNMDTZp2Y233HZs5z">
            År 2016 250-årsjubileumsåret av Slottsteaterns tillkomst är tillfället
            att skriva ny, modern Drottningholmsmusik, som knyter an till
            de stämningar som finns på platsen, historien, dagens moderna
            klassiska musik. För att fira jubileet bör ny musik skrivas, att
            spelas i kanske ytterligare 250 år.
          </p>
          <p xml:id="i-28nhwYL3gmEAaiehF7h2yp">
            Exakt hur detta skall gå till, genom tävling, specialinbjudan
            eller på annat sätt, är omöjligt och oklokt att ha någon mening
            om. Med stor sannolikhet kan Drottningholmsteaterns Vänförening
            komma att bidra till tillkomsten av modern Drottningholmsmusik.
            Detta är ju inte bara en investering för 2016 utan för svensk
            kultur i åtskilliga årtionden framåt. Värdet är långt större än
            de kronor det kommer att kosta de närmaste åren.
          </p>
          <p xml:id="i-WLh5PszFGinE4BQGKBighm">
            Däremot bör riksdagen ge regeringen till känna vad som i denna
            motion anförs om vad som bör ske på musikområdet 2016 i anknytning
            till Drottningholms Slottsteaters 250-årsjubileum.
          </p>
        </div>
        <div xml:id="i-KEPwxWWKDet5X1CWUwrUsv" type="motSignatures">
          <list xml:id="i-58A5ftsTMZpbcCnZity3g9">
            <item xml:id="i-MjeQ797QYFzoPcRiVLC7uR" who="i-XcAqMe3ntVBboWUxqACfz">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
