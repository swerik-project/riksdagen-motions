<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UbU-00235">
  <teiHeader>
    <fileDesc>
      <titleStmt>
        <title>Kårobligatorium</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kårobligatorium</title>
          <idno type="rdwebb">GU02Ub235</idno>
          <rs type="number">Ub235</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GU02Ub235/text</ref>
          <ref type="dokument_url_html">http://data.riksdagen.se/dokument/GU02Ub235</ref>
          <ref type="dokumentstatus_url_xml">http://data.riksdagen.se/dokumentstatus/GU02Ub235</ref>
          <ref type="doc">http://data.riksdagen.se/fil/33D331E7-971C-455A-AE25-26EF4071F8CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TfKyJJxYKPJSN7tNrQa4fi" type="signed"/>
        <correspContext corresp="i-TfKyJJxYKPJSN7tNrQa4fi">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-4mfULjFRHWV8u9eRkPSLQT" type="referral">
          <date when="2006-11-07"/>
        </correspAction>
        <correspAction xml:id="i-SnpVeLupjSrMm2nC6YBGuf" type="dismissal">
          <date when="2006-11-07"/>
        </correspAction>
        <correspAction xml:id="i-DdTJHygxBVyaZpszgpbhpe" type="numbering">
          <date when="2006-10-31"/>
        </correspAction>
        <correspAction xml:id="i-V7ByMHzXy1UTRFhAng6HFh" type="submission">
          <date when="2006-10-31"/>
        </correspAction>
        <correspAction xml:id="i-9fDUdSq5UUS2Y4ahKzEtgW" type="transfer">
          <date when="2006-10-27"/>
        </correspAction>
        <correspAction xml:id="i-F89cBnypxDWNgSFfRYmuZT" type="assigned"/>
        <correspContext corresp="i-F89cBnypxDWNgSFfRYmuZT">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SAJL95BkYddTWzQmoKg9mH" type="motBody">
        <div xml:id="i-BpwuvXXSTQUzbhTipQey4" type="motProposal" subtype="förslag">
          <head xml:id="i-EJbcBNzuHi8njieDn12Vx6">
            Förslag till riksdagsbeslut
          </head>
          <p xml:id="i-FDxSWuVEWekgudk5aZNe6r">
            Riksdagen tillkännager för regeringen som sin mening vad i motionen
            anförs om avskaffande av kårobligatoriet.
          </p>
        </div>
        <div xml:id="i-96DLefWJxRDu41eUdE34BG" type="motContent">
          <head xml:id="i-4WvGmyxohz7U8Qe41uFbdf" type="h1">
            Kårobligatorium
          </head>
          <head xml:id="i-9PzAs7LqE3eWakbggNoVyr" type="h1">
            Motivering
          </head>
          <p xml:id="i-RiQLKpDQ9yn4Qyr8xAfio8">
            Två gånger per år tvingas omkring 300 000 svenskar att lösa medlemskap
            i en organisation som gör illa dolda politiska uttalanden, har
            en klar monopolställning i sin bransch samt många gånger ägnar
            sig åt verksamheter som endast en minoritet av de tvångsanslutna
            kan eller vill ta del av. Dessutom har denna organisation en i
            det närmaste fri taxeringsrätt på sina tvångsanslutna medlemmar.
          </p>
          <p xml:id="i-FUM7eP5rP7Rx3GRirQL8hw">
            Det handlar om tvångsrekryteringen till studentkårerna som drabbar
            samtliga studenter det så kallade kårobligatoriet. Samtliga studerande
            vid Sveriges universitet och högskolor omfattas av skyldigheten
            att tillhöra en studentkår, som bestäms i förordningen (1983:18)
            om studerandekårer, nationer och studentföreningar för fakultet.
          </p>
          <p xml:id="i-U88bFNVmHvyeCMm2dKEsFX">
            Kårobligatoriet måste avskaffas! Primärt därför att det är principiellt
            fel att i ett demokratiskt land tvinga medborgarna att ingå i
            en sammanslutning. Men kårobligatoriet måste också avskaffas därför
            att det skadar studenternas intressen.
          </p>
          <p xml:id="i-CCiRNtTu18G4hPZfebpXq1">
            Som f.d. fullmäktiges ordförande för Uppsala studentkår vet jag
            att engagemanget för kårens verksamhet är lågt bland studenterna
            och att deltagandet i kårfullmäktige­valen är minimalt. Endast
            ca 10 procent valde att rösta vid 2004 års val till Uppsala studentkår
            (som är Sveriges största med sina ca 33 000 medlemmar). Så har
            bilden sett ut under många år, och bilden är densamma runtom i
            landet. Det vittnar om att studentkårerna saknar den legitimitet
            som ofta åberopas som ett skäl för kårobligatoriets existens.
          </p>
          <p xml:id="i-w7ZApYQVpMp1i1RvDBHfG">
            Men legitimitet växer inte ur tvångsrekryteringens digra medlemsrullor.
            Att 100 procent av studenterna vid en given högskola är medlemmar
            i studentkåren är irrelevant information ur ett legitimitetsperspektiv
            när vi vet att medlemsvärvningen helt saknar inslag av frivillighet.
            Legitimitet nås endast när människor frivilligt sluter sig samman
            i syfte att verka för sina intressens tillvaratagande.
          </p>
          <p xml:id="i-4UWiWx5goEmfhd6zSGk38t">
            Med ett frivilligt kårmedlemskap gör den enskilde studenten ett
            eget, aktivt val. Det ger legitimitet åt kåren studenten har självmant
            visar intresse och engagemang för studentkårens verksamhet. Med
            ett frivilligt kårmedlemskap skulle studentkårerna få ett nyttigt
            incitament att ägna sig åt sådan verksamhet som medlemmarna efterfrågar.
            Med ett frivilligt kårmedlemskap skulle studentkåren vara studenternas
            representant på riktigt till skillnad från i dag.
          </p>
          <p xml:id="i-KfL3pr6fATaBUWY1ZCMwCt">
            Frivilligheten erbjuder möjligheter för Sveriges studentkårer
            att modernisera sina arbetsmetoder, utveckla sina kontaktytor
            samt genom en bättre marknadsföring skapa kännedom om kårens verksamhet.
            En studentkår som bygger på frivilligt deltagande får större tyngd
            i sina beslut än en kår som, med tio procents valdeltagande, egentligen
            inte vet hur många studenter den har bakom sig.
          </p>
          <p xml:id="i-Y2NQEzayAHWkUDKN7wJZPU">
            Vad gäller representation och inflytande utses detta idag via
            indirekta val. Vid Uppsala studentkår väljs t.ex. studentrepresentanten
            till konsistoriet av kårfullmäktige. Det innebär att det fullmäktige
            som endast ca 10 procent av medlemmarna varit med att tillsätta
            har den fulla makten att utse studentrepresentanterna till universitetets
            högsta organ. Bättre vore om denna och andra tillsättningar skedde
            via fria direkta val hos berörda studenter. För fakultetsråd är
            en lämplig valkrets fakultetsnivån, för studieråd är institutionen
            lämplig valkrets osv.
          </p>
          <p xml:id="i-FPaqkYwUqAUCqm9bM7U2Jk">
            Detta är ett exempel på hur studentinflytandet genom ett avskaffande
            av obligatoriet skulle kunna utvecklas. Viktigast av allt är att
            det nya systemet för utseende av studentrepresentanter innehåller
            en viss flexibilitet så att varje enskilt universitet eller högskola
            kan hitta den ur studentinflytandesynpunkt maximala effekten.
          </p>
          <p xml:id="i-Kuozb7SE21ELmfkgS6R3r7">
            På flera studieorter, som t.ex. Uppsala och Lund, finns nationer
            som bedriver en god och gedigen studiesocial verksamhet. Nationernas
            attraktionskraft finns i det utbud av aktiviteter och studiesociala
            verksamheter som de erbjuder. För att inte slå undan benen för
            nationerna och för att värna deras fortlevnad är det viktigt att
            nuvarande förmånliga skattemässiga behandling behålls. Nationerna
            bör undantas från skyldigheten att betala fastighetsskatt för
            sina lokaler samt befrias från skyldighet att redovisa moms. Detta
            uppnås enklast via undantag i skattelagstiftningen.
          </p>
          <p xml:id="i-BfNPrUpocVgsnsxkYQoHCN">
            Det är anmärkningsvärt att ett lands akademiker inte anses kapabla
            att själva besluta om var någonstans de vill, eller inte vill,
            vara medlemmar. När studenterna utexaminerats hamnar de i arbetslivet
            där det inte skulle komma ifråga att acceptera en tvångsanslutning
            till exempelvis facket. Men när studenterna fortfarande är studenter,
            anses det acceptabelt att pådyvla dem ett medlemskap i studentkåren.
            Det är ett paradoxalt och förnedrande sätt att behandla vuxna
            människor på.
          </p>
          <p xml:id="i-DhTpBwqJKa2Dt41JTe2Kdi">
            Det är ingen tillfällighet att föreningsfriheten är en av de
            allra mest grundläggande fri- och rättigheterna i en demokrati.
            Övertygelsen om att individer själva är kapabla att fatta sådana
            beslut har ansetts så fundamental att den i vårt land skrivits
            in i grundlagen. Det är en självklarhet att människor som anses
            vuxna nog att skaffa banklån, köra bil och ingå äktenskap också
            skall anses kapabla att välja i vilka organisationer de vill vara
            medlemmar.
          </p>
          <p xml:id="i-Ljx6Muj7RiwpH8enLrrEvz">
            Kårobligatoriet är principiellt felaktigt och bör därför avskaffas
            så snart som möjligt!
          </p>
        </div>
        <div xml:id="i-UGXsqSgg5LoPs9XQjgAViZ" type="motSignatures">
          <list xml:id="i-N49AeFrCChfc2jJaYqNGdK">
            <item xml:id="i-Hx5jnzoDCjbY1619Ny6F7T" who="i-LmthhHLPxzMMpEiXSys13u">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
