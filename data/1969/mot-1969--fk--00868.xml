<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00868">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__868/mot_1969__fk__868-001.pdf"/>
      <fw xml:id="i-M9GsDT7QJ4hH8QJTX3KWh4">
        Nr 868—884 Motion i Första kammaren, nr 868 år 1969 1
      </fw>
      <div xml:id="i-CGfC6apXgfX5YF1B3wbAr1" type="motHeader">
        <div xml:id="i-NrFnkLjFra5Ho6VduVHavT" type="motTitle"/>
        <div xml:id="i-5Fztbt4sTveM8BpknPDH8E" type="motSubmissionInfo"/>
      </div>
      <div xml:id="i-GDJL6zWhyPfyfBQdzkXN9x" type="motBody">
        <div xml:id="i-F2vMV9UE1vGxa3bnXUgd1C">
          <p xml:id="i-W2AeALPnde8Gj66cua5XSs">
            Nr 868 Av herr Dahlén m. fl., om ett miljövårdspolitiskt program.
            (Lika lydande med motion nr 482 i Andra kammaren)
          </p>
          <p xml:id="i-SDctoQVWTzWNf9Pryferz8">
            1. Hotet mot miljön
          </p>
          <p xml:id="i-3NTL4nYCQMVUoDvh1HBDyJ">
            Hur vi i dag behandlar våra naturliga miljöresurser blir i vissa
            delar avgörande för hur kommande generationers existens kommer
            att gestalta sig. Det finns alltså inga tvivel om vilken avgörande
            samhällsfråga miljö- vården utgör. De effekter en alltför snabb
            och kraftig exploatering av naturresurserna medför kan uppdelas
            i tre huvudgrupper: de estetisk-sociala, de naturkapi- talminskande
            och de medicinska. Till de estetiska skadeverkningarna hör förluster
            av skönhetsvärden och uteblivna möjligheter till rekreation. För
            framtidens människor, som i ökad utsträckning kommer att bo i
            tätorter, måste möjligheterna till friluftsliv och vila i naturskön
            miljö tillmätas stor betydelse. Naturkapital förstörs t. ex. genom
            grundvattensänkningar, som resulte- rar i minskad avkastning av
            skog och jordbruk. På flera håll är grundvat- lenproblemet redan
            mycket stort. Vattenföroreningar genom tillförsel av organisk
            substans, närsalter och giftämnen blir allvarliga genom den övergödning
            av sjöar och vattendrag de förorsakar. Syrebristen i vattnet leder
            till fiskdöd och andra förändringar av flora och fauna som blir
            ekonomiskt påfrestande. Halten av föroreningar i den luft som
            omger oss har ökat mycket kraftigt på senare år i samband med
            industrialisering och urbanisering. Under de senaste tio åren
            har energiförbrukningen nära nog fördubblats i Sverige, och ökningen
            tycks fortsätta i minst oförändrad takt. I större städer över-
            skrids årligen de godtagbara halterna av sot och svaveldioxid.
            Industrin svarar enbart i Sverige för ett årligt utsläpp på 300
            000 ton svaveldioxid. Svavlet ger upphov till rost och annan söndervittring
            som år- ligen medför skador för mångmiljonbelopp på hus, broar,
            bilar m. m. Till detta kommer ytterligare en rad giftiga och frätande
            ämnen, som fluor, klor och kväve. Föroreningar förs vidare via
            luft och vind in över Sverige även från Europas stora industriområden.
            Genom avgaser från motorfordon tillföres atmosfären en mängd kemiska
            ämnen som koloxid, kolväten, nitrösa gaser och blyföreningar.
            Vissa av äm- nena har ren giftverkan, andra kan samverka och bidraga
            till sjukdomar
          </p>
          <p xml:id="i-GHnmo3iDNS8BwTHsq8uFrX">
            1 Bihang till riksdagens protokoll 1969. 3 saml. Nr 868—884
          </p>
          <pb facs="riksdagen-motions-pdf/data/1969/mot_1969__fk__868/mot_1969__fk__868-002.pdf"/>
          <fw xml:id="i-7mNRuEUHDPpJohBXHHouTC">
            2 Motion i Första kammaren, nr 868 år 1969
          </fw>
          <p xml:id="i-3w7VEpa1Mbr73vnQchR9Tt">
            i luftrör och andningsorgan, allergier, cancer eller lindrigare
            åkommor som huvudvärk och trötthet. även biociderna, vilkas uppgift
            är att öka produk- tionen, kan i många fall få klart negativa
            verkningar genom förgiftning av födoämnen. Oljeskador på grundvatten
            och kustområden är andra allvar- liga hot mot en god miljö. Medicinska
            skador uppstår genom att vi inandas nedsmutsad luft eller förtär
            livsmedel och vatten som innehåller giftämnen av olika koncentra-
            tionsgrad. Var för sig kan de, utan att vara direkt farliga, vara
            besvärande och verka nedsättande på allmäntillståndet. Kombinationseffekter
            är mera svåröverskådliga och skrämmande. Bullerproblemen förorsakar
            irritation och psykiska besvär med betydande återverkningar i
            form av nedsatt arbets- förmåga och psykisk ohälsa. Miljöförstöring
            är ingen ny företeelse. Grundvattensänkning, skogssköv- ling och
            erosion har förekommit under århundraden. Det finns historiska
            exempel på kulturer som blomstrat genom intensivt användande av
            natur- tillgångar och som sedan när utnyttjandegraden blivit för
            hög stagnerat eller förtvinat. I dag har slitaget på miljön genom
            bl. a. modern industri- produktion och urbanisering fått en annan
            dimension. Gemensamma na- turresurser som grundvatten, sjöar,
            vattendrag och luft används på ett sätt som inte sällan kan betraktas
            som rovdrift. Användningen av biocider och andra bekämpningsmedel
            ger ofta upphov till skador som blir långtidsver- kande. Transportmedlens
            expansion påskyndar nedsmutsningen av vatten och luft. Enligt
            vår uppfattning har samhället hittills inte inskridit med tillräcklig
            kraft mot den fortgående miljöförstöringen. De åtgärder som vidtagits
            har också i alltför många fall präglats av kortsiktiga bedömningar.
            Miljövården borde redan för länge sedan ha inpassats i ett långsiktigt
            program för hela riket och samhällslivet. Vi skisserar i denna
            motion några målsättningar och medel som bör ingå i ett miljövårdspolitiskt
            program.
          </p>
          <p xml:id="i-K42rfWJyPcuDa8ojH2mpBR">
            2. Några mål för miljöpolitiken
          </p>
          <p xml:id="i-VPR32M7KRBjdMmmGLXASbH">
            a) Boendemiljö, arbetsmiljö, trafikant- och fritidsmiljö bör
            utformas så att primära fordringar på sundhet och trivsel uppfylles.
            Tekniken skall här- vid vara ett verksamt medel och inte en allena
            styrande faktor. Den psy- kiska hälsans och den sociala anpassningens
            krav måste ges större tyngd än för närvarande vid miljöutformningen.
            b) Lokalisering av miljöpåverkande industrier bör göras med hänsyn
            tagen till de följdverkningar som uppkommer. Samhället bör få
            företagen att i sina kalkyler räkna in miljöverkningar av alternativa
            lokaliseringar. Merkostnaden för en från driftsynpunkt sämre lokalisering
            kan utgöra ett mått på det annars så svårbedömda ekonomiska värdet
            av god miljö. ec) Riktlinjen för användning av vatten i kommuner
            och industrier bör vara att vattnet bör återlämnas till recipienten
            med en såvitt möjligt likvär-
          </p>
          <pb facs="riksdagen-motions-pdf/data/1969/mot_1969__fk__868/mot_1969__fk__868-003.pdf"/>
          <fw xml:id="i-FDVLunjhTERraKW2FyJz4e">
            Motion i Första kammaren, nr 868 år 1969 3
          </fw>
          <p xml:id="i-Rs49WFytC61Zw6D1j8AUqS">
            dig reningsgrad. Motsvarande regel kan uppsättas även för användning
            av luft för industriell verksamhet och för bilarnas avgaser.
          </p>
          <p xml:id="i-69gpD1Wg3raTEwdYB2ZKNm">
            3. Några medel i miljöpolitiken
          </p>
          <p xml:id="i-VeUxm5AKdJToStNbvLisYQ">
            Samhället, dvs. stat och kommun, har flera olika medel till sitt
            förfogande för att påverka utvecklingen mot en bättre miljö. Kravet
            på de politiska instanserna bör vara att de handlar med nödvändig
            skyndsamhet och efter en plan som ger en rimlig avvägning mellan
            olika metoder.
          </p>
          <p xml:id="i-H2q8cQndwhEYr9EvM5bBUc">
            a) Välståndsmåttet
          </p>
          <p xml:id="i-JWQg2b1aNpV5MykX99cJ17">
            Miljöfaktorer såsom tystnad, rent vatten, frisk luft, estetiska
            naturvärden måste också ingå i det vi kallar levnadsstandard och
            standardhöjning. Stat, kommuner och enskilda måste handla i medvetenhet
            om att dessa miljö- faktorer är nyttigheter som liksom varor och
            tjänster kan öka välfärden och även medverka till högre effektivitet
            i arbetslivet. Miljöförsämringar innebär kostnader för samhället
            i dess helhet, men dessa kostnader påver- kar i dag endast i mycket
            begränsad utsträckning priser och prisrelationer på varumarknaden.
            Konsumenternas efterfrågan på varor och tjänster, vil- kas produktion
            eller användning medför miljöförslitning, blir större än om full
            samhällsekonomisk kostnadstäckning funnits. Prissättningen på
            miljö- farliga produkter kan påverkas av bl. a. skatter och avgifter.
            En målsättning bör vara att dessa problem blir föremål för internationell
            samverkan.
          </p>
          <p xml:id="i-ECceefRF3DEjkqot9EGnvY">
            b) Forskning och utredning
          </p>
          <p xml:id="i-CrNqC2Z7rc133fumjMrPzS">
            Till forskningens mest angelägna uppgifter hör att från medicinska
            och biologiska utgångspunkter fastställa normer och toleransvärden
            för olika sorters föroreningar och buller samt upprätta varningssystem
            som ger larm i tid för att man ska kunna sätta in motåtgärder.
            Sambandet mellan miljö- faktorer och sociala och ekonomiska förhållanden
            är andra forskningsom- råden som kräver ökade insatser. Forskning
            för t. ex. framställning av me- del som kan ersätta biocider,
            metoder för utveckling av miljöskyddande processer och apparatur
            är områden där samhället t.ex. genom initiativ och utvecklingsarbete
            kan stimulera. Universitet och andra vetenskapliga institutioner
            bör i ökad grad engageras i miljöarbetet, t. ex. genom att ut-
            redningsuppdrag systematiskt läggs ut på lämpliga institutioner.
          </p>
          <p xml:id="i-kZULrbjKVWF526Y7K4mHc">
            c) Utbildning i miljötänkande Flera av de befattningshavare som
            bland sina arbetsuppgifter har att handlägga miljövårdsärenden
            har aldrig fått tillfälle att utbilda sig för den- na uppgift.
            För dem bör snarast utbildning ordnas i form av fortbildnings-
            kurser, gärna i anslutning till någon universitetsinstitution.
            Förutom ren miljövårdsundervisning bör kurserna omfatta administrativa
            och organisa-
          </p>
          <pb facs="riksdagen-motions-pdf/data/1969/mot_1969__fk__868/mot_1969__fk__868-004.pdf"/>
          <fw xml:id="i-3Js8cy3EP1zqFjdo6FNmWk">
            4 Motion i Första kammaren, nr 868 år 1969
          </fw>
          <p xml:id="i-UQhDAWQFezXB8WfxoLaixQ">
            toriska frågor. För blivande samhällsplanerare bör det i ämnena
            sociologi, psykologi och socialmedicin upprättas särskilda kursplaner.
            De som utbildas till företagsledare, främst ingenjörer och ekonomer,
            bör få utbildning i miljövård. I arkitektutbildningen bör miljövården
            ges en mera framskjuten plats. Miljövårdsutbildning bör också
            få ökat utrymme i grundskolan, exempelvis inom ramen för det fria
            valet, och i yrkesskolan. I denna undervisning bör understrykas
            varje människas ansvar för natur- och miljövård.
          </p>
          <p xml:id="i-FWzdZ73Na1TURPH57NF8DB">
            d) Medinflytande på miljöutformningen Allmänhetens tydliga intresse
            för miljöutformningen bör tillvaratas och göras konstruktivt.
            Olika former för opinionsyttringar bör prövas och ut- nyttjas
            redan i det förberedande planeringsarbetet. Enligt nu gällande
            pla- neringsregler och praxis kommer lekmannasynpunkterna in på
            ett sent sta- dium. Administrativt har genom tillkomsten av statens
            naturvårdsverk en sam- ordning skapats på riksplanet. Av landets
            kommuner har endast ett fåtal in- rättat särskilda naturvårdsnämnder.
            Ofta handläggs kommunens natur- och miljövårdsärenden antingen
            av kommunstyrelsen eller av något organ som främst inrättats för
            andra uppgifter, t. ex. byggnadsnämnden eller park- nämnden. Med
            hänsyn till natur- och miljövårdsfrågornas stora och växande bety-
            delse bör kommunerna även administrativt svara för en del av ansvaret.
            I en partimotion till årets riksdag angående samhällets vårduppgifter
            begär folk- partiet en översyn av kommunernas förebyggande hälsovårdsuppgifter.
            Folkpartiet konstaterar där att miljövård kan betraktas som en
            grundläg- gande, förebyggande vårduppgift. Exempel ges på hur
            dessa uppgifter skulle kunna handhas av en kommunal nämnd eller
            arbetsgrupp.
          </p>
          <p xml:id="i-XYXF5mPBNLNE9XvdPQKiJo">
            4. Miljöpolitiska instrument
          </p>
          <p xml:id="i-M2WwHHRYBq4p7bytJThCiN">
            Vårt inledande resonemang om värdering av miljökostnader och
            dessas samband med konsumtion och produktion pekar på behovet
            av nya kost- nadsrelationer mellan olika varor. Dessa kan uppnås
            på olika sätt — bl. a. via avgifter, skatter, lagstiftning, planering
            och ekonomiskt stöd. Nödvän- digheten av en internationell samverkan
            framstå här åter som klar. Svårigheterna att mäta miljökostnaden
            är givetvis stora. även ofullkom- liga kostnadsberäkningar kan
            dock ge en bättre vägledning än nu då inga som helst försök görs
            att inkalkylera miljökostnader. Behov av forsk- ning föreligger
            på detta område. Detta hindrar dock inte att avgiftsmeto- den
            kan användas på områden där det redan i dag finns viss möjlighet
            att göra kostnadsberäkningar som fallet är t. ex. när det gäller
            tjockolja av olika kvalitet, blytillsatser i bensin, avvägningen
            mellan syntetiska tvätt-
          </p>
          <pb facs="riksdagen-motions-pdf/data/1969/mot_1969__fk__868/mot_1969__fk__868-005.pdf"/>
          <fw xml:id="i-A7RKs29amLpuy7wjitMzKZ">
            Motion i Första kammaren, nr 868 år 1969 5
          </fw>
          <p xml:id="i-BgmA9WdqKd3fLwzu3JMpHg">
            medel och tvåltvättmedel, engångsglas, sophantering, renings-
            och destruk- tionsprocesser. Vissa steg i denna riktning har också
            tagits. Lagstiftning kan vara ett mycket verksamt medel i statsmakternas
            hand. En olägenhet är dock att det ibland är svårt att i förväg
            veta vilka det blir som på kort och lång sikt får betala de åtgärder
            som lagstiftningen för med sig. Förbud mot användande av vissa
            medel i en produktionsmetod kan te sig helt rimliga från miljövårdssynpunkt
            men medföra svåröverskåd- liga konsekvenser för de företag, dessas
            anställda och de bygder som be- rörs, allrahelst om ingripandet
            skett utan eller med kort varsel. För kommunal, industriell och
            individuell planering krävs dessutom sam- manhang och viss beständighet
            i lagstiftningen. Vidare står det klart att regleringsåtgärder
            inte innebär samma incitament till utvecklingsfrämjande åtgärder
            som påverkan via avgifter. Det måste alltså bli en avvägningsfråga,
            om miljöskyddande ingripanden kan göras via avgiftsmetoden eller
            via olika former av regleringar. Lagstiftning kan vara motiverad
            exempelvis vad avser tidsplan för övergång till avsvavlade oljor
            eller effektivare svavelavskilj- ning genom rökaggregat, koncessionsplikt
            för kloakutsläpp från tätorter av viss storlek och krav på reningsverk
            när nybebyggelse tas i bruk, skyldighet för fastighetsägare att
            anvisa plats för skrymmande sopor samt för kommunerna att sörja
            för att mottagningsanläggningar för sådana sopor anordnas, förbud
            mot överflygningar av Sverige i överljudsfart av de nya »super-
            sonicplanen&gt; så länge bullermattan kan väntas påtagligt störa
            människorna på marken. Lagstiftning om uppgiftsskyldighet beträffande
            importtillverkning och distribution av biologiska och kemiska
            gifter bör förberedas. En översiktlig riksplan för markutnyttjandet
            bör utarbetas. Det är också nödvändigt med insyn i kommunikationsdepartementets
            arbete på detta område och offentlig diskussion om metoder och
            målsättning. Arbetet kan ej heller ses isolerat från den övriga
            regionalpolitiska planeringen. I detta skede kommer helt naturligt
            många intressekonflikter att göra sig gällande. Hur skall man
            avväga frågor som t. ex. var industrier och atom- kraftverk skall
            lokaliseras, vilka områden som skall anslås för fritidsända- mål,
            hur kuststräckorna bäst skall användas, naturreservat bildas ete.
            För att man snabbt, men ändå med hänsynstagande till olika uppfatt-
            ningar, skall kunna ta ställning i de många avvägningsfrågorna
            bör det fort- satta utredningsarbetet ledas av en parlamentariskt
            sammansatt kommitté. Det är rimligt och önskvärt att en riksplan
            får stor vägledande betydelse. Det är därför också naturligt att
            arbetet med riksplanen ges en fast parla- mentarisk förankring
            och inte styrs enbart av regeringen och administra- tiva experter.
          </p>
          <pb facs="riksdagen-motions-pdf/data/1969/mot_1969__fk__868/mot_1969__fk__868-006.pdf"/>
          <fw xml:id="i-Tq54CCUNF3gRhZj1gki5Cx">
            6 Motion i Första kammaren, nr 868 år 1969
          </fw>
          <p xml:id="i-CBWsvgNCU8B1ffmeiWhFY2">
            Naturvård, antingen det gäller att från social eller vetenskaplig
            syn- punkt bevara naturområden eller att hushålla med våra naturtillgångar,
            är på lång sikt nödvändig för god samhällsekonomi. Detta synsätt
            har ut- gjort grunden för ny lagstiftning, nyinrättade statsorgan
            och påbörjad forsk- ningsorganisation. De naturområden som redovisas
            i regionplaner och ge- neralplaner får naturligtvis inte betraktas
            som reservområden för kom- mande exploatering. Sådana naturområden
            blir mer nödvändiga i en alltmer urbaniserad miljö. Planeringssystemet
            bör utformas så att miljöfrågorna får en representa- tiv ställning
            i planeringsverksamheten. Mark för friluftsändamål ger möj- lighet
            till rekreation som inte bör betraktas enbart som en nöjeskonsum-
            tion utan också som en investering för en bättre folkhälsa. Hushållningsplaner
            för knappa resurser på olika områden måste snabbt fram. Behov
            av färskvatten såväl inom landet som i Nordeuropa måste till-
            godoses. Som exempel kan nämnas att minst 700 000 människor under
            den närmaste tioårsperioden blir beroende av Vättern för sin vattenförsörjning.
            Danskar och tyskar har visat intresse för att köpa vatten från
            Vänern. En del av den framtida standardstegringen kommer att tas
            ut i form av förbättrad miljö. De ekonomiska stödåtgärderna kan
            betraktas som ett av de medel stat och kommun äger. Den delen
            av kostnadstäckningen bör be- kostas solidariskt av samhället.
            Det ekonomiska stödet kan utgöras av t. ex. stimulansbidrag, vilket
            redan sker i viss utsträckning. För att komma till rätta med föroreningar
            från redan existerande anlägg- ningar bör särskilt statligt stöd
            kunna utgå. Enskilda investeringar i an- ordningar för vatten-
            och luftvård bör också ges en välvilligare behand- ling i skattehänseende,
            t. ex. genom införande av rätt till väsentligt höjda värdeminskningsavdrag
            liknande dem som tillämpas för avskrivning för maskininvesteringar.
            Avdragsregler av det slaget finns i dag i t.ex. Tysk- land och
            Frankrike. Som ovan i flera sammanhang framhållits är det angeläget
            att våra mil- jövårdsproblem löses tillsammans med eller i nära
            kontakt med andra län- der. Förorening av luft och vatten känner
            inga gränser. Ett första steg togs genom det svenska FN-initiativet.
            Detta bör fullföljas genom en samverkan på det europeiska planet.
            De stora industriområdena på kontinenten och i England förorsakar
            luftföroreningar som påverkar även vårt land. Ned- smutsningen
            av Östersjön kan stoppas endast genom samarbete mellan alla berörda
            strandägarländer. Det är vidare väsentligt att miljökostnader
            via avgifter etc. får en sådan konstruktion att de inte stör den
            internationella konkurrenssituationen. Sverige bör verka för att
            man i lämpligt europaorgan kartlägger källor och förflyttningsvägar
            för skadliga avfallsprodukter som sprids genom vatten och luft.
            Kartläggningen bör följas av diskussioner på skilda nivåer i syfte
            att komma fram till ett gemensamt uppträdande i kampen mot mil-
          </p>
          <pb facs="riksdagen-motions-pdf/data/1969/mot_1969__fk__868/mot_1969__fk__868-007.pdf"/>
          <fw xml:id="i-YLEuKk1KVfJ8UyDKrCu4dp">
            Motion i Första kammaren, nr 868 år 1969 7
          </fw>
          <p xml:id="i-H5q1B81b2ouiceQ3VM4brY">
            jöförstöringen. Sverige bör också förklara sig intresserat av
            att tillsammans med andra länder i Europa medverka till en resursplanering
            av ländernas miljötillgångar. Ansvaret för vår miljö måste läggas
            på oss alla som enskilda individer, på företag, kommuner och statsorgan.
            Ansvarsfördelningen bör i princip vara sådan att den som påverkar
            miljön i försämrande riktning också skall ha ansvaret för återställningsarbeten
            eller för åtgärder som neutrali- serar verkningarna av de gjorda
            ingreppen. De frågor som här berörts är endast några exempel på
            mångfalden av de problem som kan innefattas i miljövårdspolitiken.
            En del av problemen hör till naturvårdsverkets arbetsområde och
            till den dit knutna naturvårds- forskningen, andra regleras med
            lagstiftning och andra hör till den ad- ministrativa beslutsordningen
            i kommuner och statsorgan. Vad som behövs är ett genomtänkt program
            nu när såväl allmänhetens som politikernas och vetenskapsmännens
            intresse för dessa frågor är så påfallande stort. Ris- ken med
            ett dröjsmål är att dyrbara åtgärder vidtas utan att avsedd miljö-
            vårdseffekt uppnås och att miljöförstöring fortgår på grund av
            okunnighet om såväl mål som medel. Under åberopande av vad som
            i motionen anförts får vi hemställa, att riksdagen måtte besluta
            att i skrivelse till Kungl. Maj:t hemställa om utarbetande av
            ett miljövårdspolitiskt pro- gram till ledning för forskning,
            lagstiftning och åtgärder i övrigt på miljövårdens område.
          </p>
          <p xml:id="i-8XXFCUKiFPFtdtjaUqdYyv" type="date">
            Stockholm den 28 januari 1969
          </p>
          <div type="signatureBlock" id="i-EQ56cNHXmryW5uK3vgqnMe">
            <p who="i-DYgzAT37kBVShgAsK7YzHQ" type="signature">
              Olle Dahlén (fp)
            </p>
            <p who="i-LqZVb6hLZp6CQ14f85xa4x" type="signature">
              Birger Lundström (fp)
            </p>
            <p who="i-Pka4CXHW3YtrSzJvu8F17s" type="signature">
              Ruth Hamrin-Thorell (fp)
            </p>
          </div>
          <p xml:id="i-9u7WEMcUuF3RxwmB2JHDgL">
            Axel Andersson (fp) Eric Peterson (fp) Stig Stefanson (fp)
          </p>
        </div>
      </div>
    </body>
  </text>
</TEI>
