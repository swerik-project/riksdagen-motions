<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UbU-00471">
  <teiHeader>
    <fileDesc>
      <titleStmt>
        <title>Vuxnas lärande</title>
        <author corresp="i-BUsYTbnmyQrtHXSA2gEp9T">av Torsten Lindström m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vuxnas lärande</title>
          <idno type="rdwebb">GS02Ub471</idno>
          <rs type="number">Ub471</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GS02Ub471/text</ref>
          <ref type="dokument_url_html">http://data.riksdagen.se/dokument/GS02Ub471</ref>
          <ref type="dokumentstatus_url_xml">http://data.riksdagen.se/dokumentstatus/GS02Ub471</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F35RTiRRWM3vnCGiES217Q" type="signed"/>
        <correspContext corresp="i-F35RTiRRWM3vnCGiES217Q">
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction xml:id="i-Mgim7FmMidbPGfPf2X1VBM" type="referral">
          <date when="2004-10-14"/>
        </correspAction>
        <correspAction xml:id="i-WF7Yc1USMWMsoPE7Cv2uxf" type="dismissal">
          <date when="2004-10-14"/>
        </correspAction>
        <correspAction xml:id="i-McmJtL2egTdMij5KuPynPP" type="submission">
          <date when="2004-10-05"/>
        </correspAction>
        <correspAction xml:id="i-CmPGzqpEECMwDpJZxu6dER" type="assigned"/>
        <correspContext corresp="i-CmPGzqpEECMwDpJZxu6dER">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ub_471/mot_200405_Ub_471-0001.pdf"/>
      <div xml:id="i-QL6KMxwhqtW4xA57VubXZ9" type="motHeader">
        <div xml:id="i-8PLdN6qDkGJfSCaRSu4SEc" type="motTitle"/>
        <div xml:id="i-rNv7b3U8ueo8UbnUVEgc3" type="motSubmissionInfo"/>
      </div>
      <div xml:id="i-9FzEQk1TiF6AEf3ybULHxz" type="motBody">
        <div xml:id="i-UoM2K1SEtpUvoXa4WeHxji">
          <p xml:id="i-YXG3uD15eXtS3t5cc2BEZL">
            2004/05 mnr: Ub471 pnr: kd401
          </p>
          <p xml:id="i-Qbmsi26t8fVy7j4UZH386r">
            Motion till riksdagen 2004/05:Ub471
          </p>
          <p xml:id="i-VVXFkoQibnD49EvexSLrDd">
            av Torsten Lindström m.fl. (kd)
          </p>
          <p xml:id="i-7kiMpb4FGU5jSZ6s7WLhNe">
            Vuxnas lärande
          </p>
          <p xml:id="i-9tgfmd8ydRnLuucAby7eEy">
            1 Förslag till riksdagsbeslut
          </p>
          <p xml:id="i-LqscsxDCg12d7axqwiybLj">
            motionen
          </p>
          <p xml:id="i-S5BHdjE2fo3TZhLK1QF38x">
            1. Riksdagen tillkännager för regeringen som sin mening vad anförs
            om rätten till gymnasieutbildning. 2. Riksdagen tillkännager för
            regeringen som sin mening vad i motionen anförs om handikappades
            möjligheter till vuxenutbildning. 3. Riksdagen tillkännager för
            regeringen som sin mening vad anförs om en stabil infrastruktur
            för vuxenutbildning. 4. Riksdagen tillkännager för regeringen
            som sin mening vad i motionen anförs om en strategi för vuxenutbildning.
            5. Riksdagen tillkännager för regeringen som sin mening vad i
            motionen
          </p>
          <p xml:id="i-5PjncUyCv1icJSXiY8Aepi">
            motionen
          </p>
          <p xml:id="i-SpjioWVYYtP3f8dgDNn2Ae">
            anförs om validering. 6. Riksdagen tillkännager för regeringen
            som sin mening vad anförs om Valideringsdelegationen.
          </p>
          <p xml:id="i-5HRDhCd3ky3ZxEwJUJFhxL">
            motionen
          </p>
          <p xml:id="i-Xdwm23923X4kWftjFD6P84">
            2 Inledning
          </p>
          <p xml:id="i-SXDbqx4q7hsHcgkCBcqaM4">
            Det kunskaps- och informationssamhälle som vi lever i präglas
            av en ständigt pågående förändring och utveckling. Dagligen möter
            vi ny information och ny kunskap som vi på olika sätt får reflektera
            över. Detta kunskaps- och informationsflöde ställer nya krav på
            oss som medborgare. Vi måste lära oss att hantera all den information
            som vi möter och vi måste vara öppna för förändring. Kunskap och
            utbildning har därför fått en helt ny betydelse. För de flesta
            människor räcker det inte längre med utbildning i ungdomsåren
            utan utbildning och kompetens måste förnyas genom hela livet.
            Vuxenutbildning kräver en mängd olika utbildningsformer. En politik
            för vuxenutbildning måste utformas med mångfald som utgångspunkt
            där varje del får fylla sin funktion och komplettera varandra.
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0002.pdf"/>
          <p xml:id="i-A6Q6fqMYoPb5WMrjYUdb6W">
            2004/05:Ub471
          </p>
          <p xml:id="i-1d3gv3ozn635hsyKdZZgu">
            3 Tryggheten i värdegrunden
          </p>
          <p xml:id="i-UxRUkydju1kvRFzrA22qhm">
            Vårt samhälle bygger på en värdegrund som har sina rötter i kristen
            tradition och västerländsk humanism. En gemensam värdegrund gör
            att ett mångfacetterat samhälle i ständig förändring ändå håller
            samman och ger förutsättningar för en god utveckling. Skolans
            värdegrund finns formulerad i de av riksdagen antagna läroplanerna
            för grundskolan och de frivilliga skolformerna. I vår tradition
            är det de värden som förvaltats av den kristna etiken och västerländska
            humanismen: människans unika och lika värde, människolivets okränkbarhet
            och individens frihet är grundpelarna i denna etik som också ska
            ligga till grund för skolans verksamhet. Till statens särskilda
            uppgifter på utbildningsområdet hör att ombesörja att den gemensamma
            värdegrund som samhället bygger på aktualiseras och förankras.
            Den bör klargöras och praktiskt tillämpas i alla verksamheter,
            inklusive vuxenutbildningen.
          </p>
          <p xml:id="i-2S5VqYgf4f3Ljs9qeNwGkB">
            4 Gymnasieutbildning för alla
          </p>
          <p xml:id="i-WgH7ag996Q4e83HUTx8az7">
            Idag har alla vuxna, som saknar utbildning motsvarande grundskolenivå,
            laglig rätt att komplettera sin utbildning i vuxen ålder. Det
            är en mycket viktig lagstiftning, men långt ifrån tillräcklig.
            I likhet med den så kallade Kunskapslyftskommittén anser vi att
            alla medborgare bör få rätt till minst gymnasieutbildning. Gymnasieutbildningen
            faller idag inte under skolplikten men att ha en gymnasieutbildning
            är en självklarhet och nödvändighet inom de flesta yrken idag.
            Vi anser därför att rätten till utbildning för vuxna bör utsträckas
            och gälla inte bara grundläggande utbildning utan även utbildning
            motsvarande gymnasienivå. Att ge alla vuxna rätt till utbildning
            på gymnasienivå är av stor betydelse för den enskilde men också
            för samhället. Om en ökad andel av befolkningen uppnår gymnasiekompetens
            blir också antalet personer som kan fortsätta till högskolan större.
          </p>
          <p xml:id="i-YWf3xMfgsCtZoQEsrDLR7N">
            4.1 - Funktionshindrade
          </p>
          <p xml:id="i-TicQCzqowBARtfuKaoTT3S">
            Det finns uppenbara problem för studerande med olika typ av funktionshinder
            att få en utbildningssituation som är anpassad efter deras behov.
            Det gäller personligt stöd i form av stödundervisning, assistans
            eller tolktjänst för döva och förflyttning till och från utbildningslokalerna.
            Dessa problem måste lösas. Människor med funktionshinder av olika
            slag ska ha lika möjligheter och samma rätt till en högkvalitativ
            utbildning som övriga medborgare. Kristdemokraterna anser att
            enskilda individers behov alltid ska tillgodoses utifrån vars
            och ens förutsättningar.
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0003.pdf"/>
          <p xml:id="i-Jm9868Lg5LTGVMTTMwvV3z">
            4.2 — Särvux — en del av särskolan
          </p>
          <p xml:id="i-44fSKKWPijBd8CcgxLGCaL">
            Allas lika rätt till utbildning är en av regeringens viktigaste
            utgångspunkter när det gäller vuxenutbildningen. Regeringen har
            tidigare slagit fast att kommunal vuxenutbildning har varit och
            även fortsättningsvis skall vara ett alternativ för alla vuxna.
            Trots detta förverkligar inte regeringen dessa ambitioner. Rätten
            till utbildning gäller nämligen inte alla. Vuxna med en utvecklingsstörning
            eller som av andra skäl har gått i särskola som barn har inte
            samma rätt till grundläggande utbildning som andra vuxna. Detta
            vill Kristdemokraterna ändra på. Även särskolelever som vill och
            kan ska ha rätt till vuxenutbildning. Vi utvecklar våra tankar
            i vår motion om elever med behov av särskilt stöd.
          </p>
          <p xml:id="i-Bb8f6BPP6AdXLQGjJr1mUC">
            5 Strategi och struktur för vuxenutbildning
          </p>
          <p xml:id="i-EyjHYG43CJZjk8oTJmMcb1">
            Att ge alla en god grund för utbildning är det viktigaste och
            mest grundläggande steget i ett livslångt lärande eftersom det
            är en förutsättning för i stort sätt allt annat formellt lärande.
            Basen i en infrastruktur för utbildning är en god ungdomsskola.
            Det är därför ett stort problem att så många av Vuxenutbildningens
            elever kommer direkt från gymnasieskolan för att göra en konkurrenskomplettering
            «inför högskolestudierna. Vuxenutbildningen räcker då inte till
            för dem som är den egentliga målgruppen. Vuxenutbildningen får
            inte och kan aldrig bli en ersättning för uppgifter som ungdomsskolan
            inte lyckats lösa, och Kristdemokraterna har därför motsatt sig
            möjligheten till konkurrenskomplettering. Målet för utbildningspolitiken,
            ”att Sverige skall vara en ledande kunskapsnation som präglas
            av utbildning av hög kvalitet och livslångt lärande för tillväxt
            och rättvisa” slogs fast i riksdagen hösten 2000. De senaste fem
            åren har inneburit en rad olika kortlivade stödformer för vuxenutbildning,
            nu senast rekryteringsbidraget. Kristdemokraterna är mycket kritiska
            till att regeringen återkommande gör riktade men tillfälliga satsningar
            på vuxenutbildning snarare än att bygga upp beständiga och hållbara
            strukturer. Nu behövs strukturella förbättringar utifrån en genomtänkt
            strategi. Vi menar att utbildningen måste byggas utifrån människors
            behov, eftersom samhället då kommer att skapas utifrån mänskliga
            förutsättningar. Om människors behov blir tillfredsställda kommer
            också arbetsmarknadens behov att fyllas. Behovet av kunskap ställer
            nya krav på samhället som utbildningsanordnare. Samhället måste
            kunna erbjuda utbildning inom nya områden, på nya platser och
            vid nya tider. För att uppfylla detta krav krävs en infrastruktur
            för utbildning i hela landet. Flexibilitet och individanpassning
            är viktigare än någonsin tidigare. En infrastruktur för utbildning
            av vuxna ska inrymma alla typer av formell utbildning från studiecirklar
            och = arbetsmarknadsutbildningar = till högskolekurser och kvalificerad
            yrkesutbildning i yrkeshögskola. För att
          </p>
          <p xml:id="i-VKJuR7cBMztC4HTc4TqveH">
            2004/05:Ub471
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0004.pdf"/>
          <p xml:id="i-JRnQZfyJNMujmdZxriqeDE">
            2004/05:Ub471
          </p>
          <p xml:id="i-XuP6MMMxTjiauvH3Vhux6p">
            utarbeta en strategi för vuxenutbildning anser Kristdemokraterna
            att en parlamentarisk utredning bör tillsättas.
          </p>
          <p xml:id="i-G8cbRNwpy7TVy816RKPjU3">
            6 Validering
          </p>
          <p xml:id="i-92tHv8HLuk1mMUvLFFYbHV">
            Validering används för att kartlägga en persons kunskaper oavsett
            hur och var dessa har förvärvats. Genom att validera kan innehållet
            i en utbildning anpassas efter vad den enskilde redan kan och
            vet, och därmed kan studietiden förkortas. Validering kan användas
            för att finna rätt utbildningsnivå och göra det möjligt att gå
            in på en högre nivå utan att man har de formella betygen. Validering
            kan även användas för att underlätta möjligheten till arbete.
            Många har värdefulla kunskaper förvärvade genom lång arbetslivserfarenhet,
            eller genom utbildning i ett annat land. Dessa kunskaper kan genom
            validering tas till vara och användas vid rekryteringen till en
            tjänst. Att kunna validera kunskaper från såväl formellt som informellt
            lärande är avgörande för en framgångsrik vuxenutbildning. Kristdemokraterna
            har därför länge drivit frågan om att utveckla ett väl fungerande
            system för validering. Det är av stor betydelse, såväl för personer
            med låg formell utbildning och en hög grad av erfarenhetsbaserad
            kunskap som för personer som har genomgått utbildning i otraditionella
            former, här hemma eller utomlands. I budgetpropositionen 2003/04:1
            gjorde Socialdemokraterna bedömningen att en särskild delegation
            för att främja utvecklingen av legitimitet, kvalitet och metoder
            för validering utanför högskoleområdet borde inrättas under en
            fyraårsperiod. Valideringsdelegationens övergripande mål är att
            initiera, organisera och genomföra utvecklings- och spridningsinsatser
            i syfte att höja kvaliteten, stärka legitimiteten och öka likvärdigheten
            avseende validering av vuxnas kompetens och kunskaper. Kristdemokraterna
            är dock kritiska till inflationen i inrättandet av myndigheter.
            Valideringsdelegationen är rent lokalmässigt inhyst hos Centrum
            för flexibelt lärandes (CFL) avdelning i Norrköping. Vi anser
            att det varit lämpligare om delegationen inrättats som en avdelning
            inom CFL.
          </p>
          <p xml:id="i-D8cfgjy9W7z2tmgAxvqT9k">
            7 Distansutbildning
          </p>
          <p xml:id="i-15axbiYXDRnWpT8axuzfaH">
            Kunskapssamhället ställer nya krav på utbildning och utbildningsanordnare.
            Kraven från vuxenutbildningsstudenterna kommer att växa på att
            kunna studera vad, var, när och i den takt man kan och vill. Avstånd
            utgör ofta ett hinder för att skaffa sig utbildning. Om så är,
            måste utbildningen komma närmare studenterna eller ansträngningar
            göras för att kompensera det hinder avståndet utgör.
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0005.pdf"/>
          <p xml:id="i-7NjyuiaetheBoAAQHBr5Qc">
            En viktig insats för utbildning på distans görs vid de kommunala
            lärcentren. Lärcenter är lokala centra för högre utbildning och
            kompetensutveckling med syfte att tillgodose näringslivets, offentliga
            organisationers och invånarnas behov av utbildning och kompetensutveckling
            för att stärka och utveckla kommunens och regionens konkurrenskraft.
            Genom distansstudier och tillgång till lärcentra, som år 2003
            fanns i 241 kommuner, har det blivit lättare att arbeta och studera
            samtidigt. Denna verksamhet borde utökas för att göra vuxenutbildning
            tillgänglig för fler. Vi utvecklar våra tankar om detta i en särskild
            motion om universitet och högskola.
          </p>
          <p xml:id="i-B56e8ocku66shjHyErXwiG">
            8 Yrkeshögskola
          </p>
          <p xml:id="i-RtRUyMdwps8h5xVxpaAwLm">
            Besluten att föra in praktisk kunskap i högskolesystemet togs
            under borgerliga regeringar genom högskolereformerna 1977 och
            1993. Dessa har inte förvaltats utan snarare misskötts under de
            socialdemokratiska regeringarna. Kvalificerad yrkesutbildning,
            KY, har inneburit ett steg i rätt riktning men har inte fått tillräckligt
            genomslag, eftersom den inte fått de rätta förutsättningarna.
            Regeringens politik har skapat en utbildningsform som är otydlig
            och splittrad och som knappast kan jämföras med den reguljära
            högskolan. Vi föreslår en ny enhetlig utbildningsform av hög kvalitet
            som benämns yrkeshögskola. Den ska fungera som en paraplyorganisation,
            där de olika aktörerna samverkar, men ändå behåller sin egenart.
            Redan idag finns kommunala paraplyorganisationer för KY-utbildningar
            som kallas yrkeshögskolor. Parallellt med dessa ”yrkeshögskolor”
            har regeringen gett tre högskolor i uppdrag att organisera yrkeshögskoleutbildning.
            Det bör rimligen vara så att begreppet yrkeshögskola endast betyder
            en sak. Eftersom begreppsförvirring inträtt, finns ytterligare
            skäl för att termen yrkeshögskola bör användas som samlande begrepp.
            Dagens KY blir därmed en del av den nya yrkeshögskolan. De goda
            erfarenheter som finns därifrån, bland annat av samverkan med
            näringslivet, måste tas till vara. Ytterligare en poäng med den
            yrkeshögskola vi föreslår är att det blir ett enhetligt system
            för bedömning och examination. I dagens splittrade modell med
            olika KY så kan det finnas problem med att exempelvis få en jämförbarhet
            mellan olika utbildare. Det problemet undanröjs med införandet
            av yrkeshögskolan. Det är viktigt att det finns goda möjligheter
            att växla mellan olika former av utbildning, på samma sätt som
            sker i högskolan idag. Vi utvecklar våra tankar i en särskild
            motion om yrkesutbildning.
          </p>
          <p xml:id="i-Y2Jf1FTWii9yac1YZmcoC3">
            2004/05:Ub471
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0006.pdf"/>
          <p xml:id="i-ArVxZRcX81ysV2e1AnLeKS">
            2004/05:Ub471
          </p>
          <p xml:id="i-KzEE1o9j2rS3aSeTZG9wKg">
            9 Folkbildning
          </p>
          <p xml:id="i-MN5UE7cwHNKqJnUFadFULN">
            Folkbildningen är en unik utbildningsform vars roll inom det
            livslånga lärandet inte får underskattas. För många som har haft
            det svårt i den vanliga skolan har folkhögskolornas fria pedagogiska
            former och metodik inneburit en ny chans, ofta med goda resultat
            för den enskilde. Totalt samlar folkhögskolorna runt 100 000 deltagare
            varje år och verksamheten är värd ett starkt stöd från samhället.
            Folkbildningen skapar möjligheter för människor att studera inom
            i stort sett vilket område som helst, vilket skiljer denna utbildningsform
            från den institutionella utbildningen. Folkbildningen har dessutom
            utarbetat goda möjligheter för funktionshindrade att få utbildning
            anpassad efter sina behov och folkbildningens kunnande på detta
            område borde tas till vara bättre. Regeringens politik det senaste
            året har inneburit nya problem för folkbildningen. Den första
            januari 2003 trädde ett nytt bidrag i kraft, rekryteringsbidraget,
            som kommunerna fördelar. Folkbildningen ligger inte under någon
            kommunförvaltning och har ofta elever från hela regioner eller
            är till och med riksrekryterande. Dessutom ska Skolverket fördela
            medel för kompetensutveckling av lärare med inriktning på vuxenpedagogik
            och specialpedagogik. Eftersom = folkbildningen inte tillhör Skolverkets
            ansvarsområde är det inte självklart att folkbildningen får del
            av dessa resurser heller. Detta måste regeringen beakta så att
            inte folkbildningen missgynnas. Ett annat problem som också rör
            folkbildningen är examinationsrätten för alternativa utbildningsanordnare.
            Idag har de alternativa utbildningsanordnare som driver utbildning
            på grund- eller gymnasienivå inte rätt att sätta betyg på sina
            — elever, utan betygen måste sättas av en komvuxrektor. Skollagskommittén
            har föreslagit att enhetliga bestämmelser skall gälla även vuxenutbildningen.
            Lärare ska vid entreprenad få utföra den myndighetsutövning som
            hör till lärarens åligganden, till exempel betygssättning. Skollagskommitténs
            förslag bereds i Regeringskansliet. Vi anser att det är orimligt
            att inte de utbildningsanordnare som planerar och genomför undervisningen
            också ges rätten att utdela betyg. För att öppna möjligheten för
            alternativa utbildningsanordnare att få betygsätta sina elever
            vill vi se ett utökat antal friskolor även inom vuxenutbildningen.
            Vi utvecklar våra tankar i en särskild motion om den ideella sektorn
            och folkbildningen.
          </p>
          <p xml:id="i-6bEaTmE6HT2nVAfjVRdnqh">
            10 Studiemedel
          </p>
          <p xml:id="i-6rATPQhQmuqo8CKZ2NGoMB">
            Den som står i begrepp att börja studera måste kunna planera
            sin ekonomi. Kraven på utbildning och kontinuerligt lärande, där
            den enskilde uppmuntras till återkommande studier, ställer stora
            krav på studiefinansieringssystemen. Det är nödvändigt att ett
            samlat grepp tas över hur människor i olika faser i livet skall
            kunna finansiera sina studier. Dagens system präglas av oklara
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0007.pdf"/>
          <p xml:id="i-8jeFCBA6yVUBWeaVg4w3n5">
            gränsdragningar mellan arbetsmarknads- och utbildningspolitik,
            vilket drabbar den enskilde. Många, särskilt kvinnor, faller mellan
            stolarna när det gäller stöd till studier efter arbete och barnafödande.
            Kristdemokraterna vill ha ett system som innebär att utbildningsplats
            och studiefinansiering följs åt. Det är viktigt att reglerna kring
            studiefinansiering är tydliga. Det gäller i frågan om hur stort
            bidrag den enskilde skall kunna få av staten, hur länge detta
            delas ut och vilka krav som skall vara kopplade till bidraget.
            Ett andra krav på finansieringssystemet är förutsägbarhet. De
            regler som gäller när den enskilde beslutar sig för att börja
            studera får inte kraftigt försämras under studiernas gång. Vi
            utvecklar våra tankar i en särskild motion om studiestödet.
          </p>
          <p xml:id="i-2ZusAnv1nYKZh6g2m7QGc5">
            11 Rekryteringsbidraget
          </p>
          <p xml:id="i-74X8LKc95DWFu2aoKMxJuV">
            Rekryteringsbidraget infördes den 1 januari 2003 samtidigt som
            Kunskapslyftet och det särskilda = utbildningsbidraget avvecklades.
            Ambitionen med rekryteringsbidraget är att skapa en andra chans
            för de vuxna som behöver kompetensutveckling på grundskole- eller
            gymnasienivå. Det är en mycket bra ambition men Kristdemokraterna
            anser inte att förslaget är tillräckligt långtgående. Det finns
            en rad olika spärrar som Kristdemokraterna opponerat sig emot.
            Bland annat anser regeringen att bidraget kan ges under maximalt
            50 veckor utan möjlighet till dispens. En sådan absolut gräns
            ställer orimliga krav på att alla ska kunna lära sig samma saker
            på lika lång tid vilket tyder på en likhetsideologi som vi inte
            kan acceptera. Det måste finnas möjlighet att av särskilda skäl
            göra undantag från 50-veckorsregeln. Rekryteringsbidraget fördelas
            årsvis till varje kommun utifrån bestämda nyckeltal. Om en kommun
            bedömer att hela anslaget inte kommer att utnyttjas så kan CSN
            omfördela dessa pengar till kommuner som har behov av ytterligare
            medel. Men högst 20 procent av en kommuns anvisade medel får omfördelas
            på detta sätt. Kristdemokraterna anser också att rekryteringsbidraget
            bör ges till det kalenderår då den studerande fyller 55 år, inte
            till 50 år, som nu är fallet.
          </p>
          <p xml:id="i-2TssTf8FadjMGGXqwrwenq">
            11.1 Det vidgade rekryteringsbidraget
          </p>
          <p xml:id="i-HMDqZc71mKyJfYDwpHfcZZ">
            I proposition 2003/04:138 föreslogs att regeringen får meddela
            föreskrifter som innebär ett avsteg från lagen om rekryteringsbidrag
            för vuxenstuderande. Bidraget får ges vid minst 20 procent av
            heltid, med en minimilängd om tre veckor, endast för studietid
            som omfattas av kursplan eller motsvarande för utbildningen samt
            att deltidsstudenter får 20, 50 eller 75 procent av helt bidrag.
            Omfattningen av studierna kan nu vara kortare tid än tre veckor.
            När studietiden totalt sett i genomsnitt förväntas uppgå till
            40 veckor för dem som uppbär det tillfälligt vidgade studiebidraget
            så menar Kristdemokraterna att detta riskerar att bidra till ”snuttifierade”
            kunskaper. Det är allvarligt. Den
          </p>
          <p xml:id="i-M3JT89fKEf4ovTUAGmKEVN">
            2004/05:Ub471
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0008.pdf"/>
          <p xml:id="i-TgmcLGvo6oPz97oF7fSAJA">
            2004/05:Ub471
          </p>
          <p xml:id="i-HhqUpcps21w27r3pp5mrmB">
            genomsnittliga studietiden beräknas ligga på 40 veckor med halvtidsstudier.
            Kristdemokraterna menar att det är orimligt. Förslaget tar ingen
            hänsyn till individens behov av eller kapacitet till studier.
            I propositionen finns ingen ordentlig beskrivning av de behov
            som motiverar en tillfällig satsning 2004/05, det vill säga strax
            före valet 2006. Det finns heller ingen beskrivning av varför
            just 6 000 personer ska få det nya stödet. Kristdemokraterna har
            föreslagit att det utökade rekryteringsbidraget bör ske i form
            av en tydlig vårdsatsning, eftersom det finns tydligt beskrivna
            behov av kompetensutveckling i vården och omsorgen. Vi utvecklar
            våra tankar i en särskild motion om studiestödet.
          </p>
          <p xml:id="i-R95YC13eqsVkwJHoVthL6B">
            12 Individuellt kompetenssparande
          </p>
          <p xml:id="i-BPhmvnQgpqWwSJwYjgP5Ek">
            Idag är det få människor med fast arbete som ser det som ekonomiskt
            möjligt att ta ledigt för studier. Ett individuellt kompetenssparande
            skulle ge den enskilde möjlighet att ta större ansvar för sitt
            eget lärande. Det ligger naturligtvis i den enskilda människans
            intresse att finna utbildningar som efterfrågas på arbetsmarknaden.
            En del av dagens flaskhalsproblematik, d v s det faktum att vi
            trots hög arbetslöshet har skriande brist på visst yrkeskunnande,
            kan bemötas genom införande av ett individuellt kompetenssparande.
            Varje år faller cirka 10 procent av antalet arbetstillfällen bort.
            Det är de okvalificerade jobben som försvinner först. Samtidigt
            tillkommer ungefär 10 procent nya jobb, men de kan endast sökas
            av nyutbildade som i sin tur uppgår till endast två till tre procent
            av arbetsstyrkan, eftersom nya jobb ofta kräver ny kunskap. Problemet
            är således bristen på kunskaper som matchar den nya tekniken.
            När teknik byts ut blir kunskaper föråldrade, den som inte har
            uppdaterat sina kunskaper blir lätt den som får gå. Förutsättningarna
            för ett långt arbetsliv är återkommande utbildning. Vi anser att
            individuellt kompetenssparande är en uthållig finansieringsväg
            som möjliggör lärande under hela livet och som bör införas så
            snart som möjligt. Grundtanken med individuellt kompetenssparande
            är att både arbetsgivare och arbetstagare betalar en del av löneökningsutrymmet
            till ett utbildningskonto som disponeras av arbetstagaren. Arbetstagaren
            tar med sig kontot vid byte av arbetsgivare. Medel som ej används
            för studier förstärker pensionen. Detta skulle möjliggöra återkommande
            kompletterande utbildning som många idag inte har råd med. Vi
            utvecklar våra tankar i en borgerlig fyrpartimotion om individuell
            kompetensutveckling.
          </p>
          <p xml:id="i-JNbpwQQDNNsnL2gbW6nUEv">
            12.1 Regeringens hantering av individuellt kompetenssparande
          </p>
          <p xml:id="i-XPC3n4pBEV5h6UjMwLMap">
            Efter att frågan om individuellt kompetenssparande diskuterats
            under lång tid lade en statlig utredning sitt förslag i början
            av år 2000. Från och med
          </p>
          <pb facs="riksdagen-motions-pdf/data/200405/mot_200405_Ub_471/mot_200405_Ub_471-0009.pdf"/>
          <p xml:id="i-4AVNtHP3VPCVADX6rZjeBq">
            budgetåret 2000 beslutade också riksdagen att avsätta ca 1,15
            miljarder kronor för att finansiera ett individuellt kompetenssparande.
            Våren 2002 kom propositionen som föreslog riktlinjer för ett sådant
            system. Regeringen aviserade att man under hösten 2002, skulle
            återkomma med detaljer och lagförslag för att införa ett individuellt
            kompetenssparande under 2003. Riksdagen var enig om vikten av
            ett sådant system, den politiska debatten handlade om hur systemet
            skulle utformas och vilka tekniska lösningar som skulle väljas.
            Trots riksdagsbeslutet kom inga besked eller ytterligare förslag
            från regeringens sida vare sig under 2002 eller 2003. Inte förrän
            nu, i budgetpropositionen för 2005, redovisas hur regeringen hanterat
            frågan. Beskedet är att de medel som avsatts för individuellt
            kompetenssparande ska användas till att delfinansiera slopandet
            av arvs- och gåvoskatten (900 miljoner kr), stöd till kommuner
            och landsting för kompetensutveckling av personal inom äldreomsorgen
            (300 miljoner kr) samt förbättrade studiemedel för äldre (250
            miljoner kr). De föreslagna reformerna är vällovliga men har varken
            något samband med idén om individuellt kompetenssparande eller
            de riktlinjer som riksdagen fastslog 10 juni 2002. Det unika i
            detta ärende är att riksdagen så tydligt beslutat om riktlinjer
            för ett system med individuellt kompetenssparande och angivit
            en tidsplan för reformens fortsatta hantering, utan att regeringen
            har följt den. Regeringens hantering av denna fråga är nu under
            beredning av konstitutionsutskottet.
          </p>
          <p xml:id="i-TwUuctrr4MqeFv2ferh6cn" type="date">
            Stockholm den 5 oktober 2004
          </p>
          <p xml:id="i-TTEhVtrS1qAmTJFqwDsPCK" type="signatureBlock">
            Torsten Lindström (kd)
          </p>
          <p xml:id="i-EzieVw22vs5SBi9csDGgzy">
            Inger Davidson (kd) Sven Brus (kd) Dan Kihlström (kd) Kenneth
            Lantz (kd) Ulrik Lindgren (kd) Chatrine Pålsson (kd) Rosita Runegrund
            (kd) Olle Sandahl (kd)
          </p>
          <p xml:id="i-4eZca5tNrZAgs8pTk2m74c">
            Gunilla Tjernberg (kd)
          </p>
          <p xml:id="i-YJN1vcWk9wsazzKh2bBYhn">
            2004/05:Ub471
          </p>
        </div>
      </div>
    </body>
  </text>
</TEI>
