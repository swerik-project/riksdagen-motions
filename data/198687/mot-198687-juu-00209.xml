<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-juu-00209">
  <teiHeader>
    <fileDesc>
      <titleStmt>
        <title>Polishus i Stockholms län</title>
        <author corresp="i-DMh3exABdyie4FuycG7Nae">Lennart Andersson m. fl. (s) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polishus i Stockholms län</title>
          <idno type="rdwebb">GA02ju209</idno>
          <rs type="number">ju209</rs>
          <orgName type="comitteeAbbreviation">juu</orgName>
          <ref type="dokument_url_text">http://data.riksdagen.se/dokument/GA02ju209/text</ref>
          <ref type="dokument_url_html">http://data.riksdagen.se/dokument/GA02ju209</ref>
          <ref type="dokumentstatus_url_xml">http://data.riksdagen.se/dokumentstatus/GA02ju209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DMh3exABdyie4FuycG7Nae</idno>
            <name>Lennart Andersson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-4zgkigyuo3a2meU92gcyAk</idno>
            <name>Anita Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Bio8tbASRyri8PZeHWMU4D</idno>
            <name>Aina Westin</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-LGQUkpmiQ6oDhxSqppCmq7</idno>
            <name>Sören Lekberg</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WofHzvC91QXm1zodrY8bue</idno>
            <name>Hans-Eric Andersson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Un9nRNDH9kNE2Wzwvu95fB" type="signed"/>
        <correspContext corresp="i-Un9nRNDH9kNE2Wzwvu95fB">
          <note type="signatory" corresp="i-DMh3exABdyie4FuycG7Nae"/>
          <note type="signatory" corresp="i-4zgkigyuo3a2meU92gcyAk"/>
          <note type="signatory" corresp="i-Bio8tbASRyri8PZeHWMU4D"/>
          <note type="signatory" corresp="i-LGQUkpmiQ6oDhxSqppCmq7"/>
          <note type="signatory" corresp="i-WofHzvC91QXm1zodrY8bue"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ju_209/mot_198687_ju_209-001.pdf"/>
      <div type="motHeader" xml:id="i-SWbvKFmG2hZN9j67Qx4932">
        <div type="motTitle" xml:id="i-5p4GyTJF1zsxpCKcfqoKX5"/>
        <div type="motSubmissionInfo" xml:id="i-BUpzrPEkNfD6gk8aTzdNPu"/>
      </div>
      <div type="motBody" xml:id="i-4ssbtpD4spw91oa1dJoNRd">
        <div xml:id="i-HdaBUhMBjYj5GzubACUzqH">
          <p xml:id="i-XHfS9rB5QMQACzsGA4wdQ6">
            Motion till riksdagen 1986/87:Ju209
          </p>
          <p xml:id="i-Sdt5KzQo1ZJJZNUBynA8f8">
            Lennart Andersson m. fl. (s) Polishus i Stockholms län
          </p>
          <p xml:id="i-6FaE6G8TdkZ695R7gzardE">
            Sedan polisen förstatligades 1965 har det byggts 90 nya polishus
            i vårt land. Det finns totalt 118 polisdistrikt i riket. Stockholms
            län har emellertid inte fått del av denna nybyggnation. I stort
            behov av sådan är Huddinge, Handen, Södertälje och Nacka polisdistrikt
            i den södra delen av Stockholms län samt Solna polisdistrikt i
            den norra delen av länet. Stockholms län är vid sidan av Göteborg
            och Malmö den utan jämförelse mest brottsdrabbade delen av vårt
            land. I exempelvis Huddinge polisdistrikt har brottsligheten under
            den senaste tioårsperioden mer än tredubblats och antalet ingripanden
            under samma period mer än fördubblats. I 1987 års budgetproposition
            sägs att ”antalet brott som har kommit till polisens kännedom
            år 1986 synes bli i stort sett oförändrat i förhållande till föregående
            år”. Detta gäller dock inte här aktuella polisdistrikt. Det kan
            exempelvis nämnas att brottsbalksbrotten under perioden den 1
            januari—den 30 september 1986 ökade med följande procenttal i
            förhållande till motsvarande period 1985: Huddinge +12,5 20, Handen
            +8,1 96, Söder- tälje +8,5 20, Nacka +12,6 20 och i Solna +9,2
            20. Tendensen är i huvudsak likartad även vad gäller övrig brottslighet.
            De i denna motion angivna polisdistrikten visar således en mycket
            oroande bild av en fortsatt ökad brottslighet. Samtidigt som brottskurvorna
            pekat uppåt har personalomsättningen varit mycket hög. Arbetssituationen
            för polispersonalen har varit utomordentligt krävande. Rikspolisstyrelsen
            har den 19 december 1986 redovisat en utredning av polisdistrikt
            (FUP — fördelningsutredning avseende polismanstjänster). Förslagen
            i utredningen syftar till att fördela de befintliga polistjänsterna
            i riket mer rättvisande med utgångspunkt från det kända behovet.
            Utredning- en är för närvarande ute på remiss. Rikspolisstyrelsen
            föreslår i utredningen att (1) Huddinge med för närvarande 211
            polistjänster bör tillföras ytterligare 53 tjänster, (2) Handen
            med för närvarande 161 tjänster bör tillföras 23 tjänster, (3)
            Södertälje med för närvarande 149 tjänster bör tillföras 24 tjänster,
            (4) Nacka som nu har 109 tjänster bör få 12 tjänster ytterligare
            samt (5) Solna som har 187 tillförs 26 nya tjänster. Av rikspolisstyrelsens
            utredning framgår att om enbart behovet av poliser hade fått ligga
            till grund för förslaget hade styrelsen måst föreslå att drygt
            200 polistjänster omfördelas till här aktuella polismyndigheter.
            Nu har dock rikspolisstyrelsen i sin utredning tagit även andra
            hänsyn och därför har
          </p>
          <pb facs="riksdagen-motions-pdf/data/198687/mot_198687_ju_209/mot_198687_ju_209-002.pdf"/>
          <p xml:id="i-LvqX3zWDwWSwqYGTGPRgeF">
            i det remitterade förslaget antalet ”nya” tjänster till här nämnda
            polismyn- digheter begränsats till 113. Bristen på polispersonal
            hos här aktuella myndigheter kan rimligen inte framstå tydligare
            än vad som framgår av rikspolisstyrelsens utredning. Förutom den
            mycket stora bristen på polispersonal tillkommer att samtliga
            här aktuella polismyndigheter saknar ändamålsenliga lokaler. Polismyndigheten
            i Huddinge saknar ett polishus. De centrala polisresur- serna
            är uppsplittrade på ett mycket olyckligt sätt på två olika platser.
            Myndigheten förfogar för närvarande över sju anhållningsplatser
            och fyra Övriga arrester. Det aktuella behovet av arrestplatser
            för myndighetens egen del har bedömts vara 25—30 anhållningsplatser
            och tio övriga arrester. Bristen på arrestplatser innebär att
            Huddingepolisen dagligen måste nyttja arrester hos andra polismyndigheter.
            I första hand måste Kronobergshäktet i Stockholm och övriga polismyndigheters
            arrester i Stockholms län utnyttjas. Men på grund av att det råder
            utomordentligt stor brist på arrestplatser i Storstockholm som
            helhet, måste Huddingepolisen regelbundet nyttja arrestplatser
            även hos avlägset belägna polismyndigheter, exempelvis Visby,
            Norrköping, Falun, Västerås, Karlstad och Härnösand. Den rådande
            situationen är naturligtvis orimlig, inte minst ur kostnads- och
            effektivitets- synpunkt. Dessutom har antalet anhållna inom Huddinge
            polisdistrikt ökat med hela 17,3 90 under 1986 i förhållande till
            1985. Enbart för Huddingepolisens del kostar transporterna med
            anhållna och häktade minst åtta polisiära årsarbetskrafter. Därtill
            kommer kostnader för fordon, drivmedel m.m. Vidare har under 1986
            åklagarmyndigheten i Huddinge flyttat — ca 8 km från polismyndighetens
            nuvarande lokaler — till Huddinge centrum, vilket innebär ytterligare
            olägenheter och kostnader för verksamheten. Transporterna av anhållna
            och häktade innebär självfallet också stora nackdelar ur effektivitetssynpunkt
            vad gäller utredningsarbetet. Det är många förhör med misstänkta
            som inte blir hållna vid rätt tidpunkt, då ett förhör ofta kräver
            att utredningsmannen måste sätta till avsevärd tid för långa resor.
            För polishusbygget i Huddinge har staten tidigare inköpt en tomt
            för 22 milj. kr. Sedan snart fyra år har ett nytt polishus varit
            färdigprojekterat. Drygt 16 milj. kr. har hittills nedlagts i
            projekteringskostnader. Det nya polishuset — där också åklagarna
            skall inrymmas — har dimensionerats för 80 anhållningsplatser
            och 10 övriga arrester. Eftersom Huddingepolisen för egen del
            behöver 25—30 anhållningsarrester, skulle ett genomförande av
            polishusbygget säkra hela regionens akuta behov av arrestlokaler.
            Vi anser att det finns ett utomordentligt stort behov av ett nytt
            polishus i Huddinge. Även i Handens polisdistrikt saknas ett polishus,
            och de centrala polis- funktionerna är inrymda i två olika byggnader
            inom Handens centrum. Enligt polismästaren i Handen saknas dessutom
            15—20 rum för att verksam- heten på polisstationen skall kunna
            klaras på ett bra sätt. Trångboddheten är därför ett mycket stort
            problem för Handenpolisen. Vidare är arresterna oacceptabelt placerade
            ur skyddssynpunkt. Om någon måste bäras ut på bår från arrestavdelningen,
            ryms inte båren i hissen utan en trång och besvärlig
          </p>
          <p xml:id="i-WgYtduJYQCRY6Vx3tQeguq">
            Mot. 1986/87 Ju209
          </p>
          <pb facs="riksdagen-motions-pdf/data/198687/mot_198687_ju_209/mot_198687_ju_209-003.pdf"/>
          <p xml:id="i-VwSkvn1HrWx76UHBMtLLFD">
            trappa måste användas. Polismyndigheten är dessutom hårt ansträngd
            på grund av bristen på främst personal, men även materiella resurser.
            Vi anser att det är uppenbart att också Handenpolisen har ett
            mycket stort behov av ett nytt polishus. Polismyndigheten i Södertälje
            har sedan lång tid tillbaka en mycket besvärande lokalsituation.
            Lokalytorna är otillräckliga och den centrala verksamheten har
            splittrats upp på i huvudsak tre olika platser. Arrestloka- lerna
            är otidsenliga och arrestintaget är så beläget att det inte är
            möjligt att på ett tillfredsställande sätt skydda den personliga
            integriteten. Rikspolisstyrel- sen och byggnadsstyrelsen har sedan
            länge planerat för ett nytt polishus i Södertälje. Markfrågan
            är löst genom en överenskommelse med kom- munen. Vi finner att
            det inte råder någon tvekan om att även Södertäljepolisen har
            ett mycket stort behov av ett nytt polishus. Byggnadsstyrelsen
            bör omgående erhålla uppdrag att påbörja projekteringen och anslag
            bör anvisas härför. För närvarande har polismyndigheten i Nacka
            föga ändamålsenliga lokaler. Även Nackapolisen har knapphet vad
            gäller arrestplatser och behöver ganska ofta låna platser hos
            andra polismyndigheter. Dessutom är lokalerna uppdelade på flera
            olika platser inom samma kvarter vilket allvarligt försvårar de
            interna kommunikationerna inom myndigheten samt servicen till
            allmänheten. Planeringen av det nya Nacka centrum pågår för närvarande.
            Tanken har hittills varit att dit skulle lokaliseras såväl tingsrätt
            som åklagare och polis. Situationen är nu sådan att staten snarast
            måste bestämma sig hur det skall bli i polishusdelen. Vi finner
            att även Nackapolisen har stort behov av ett nytt polishus. Vi
            anser att det är anmärkningsvärt att den södra delen av Stockholms
            län, som omfattar ca 0,5 miljoner invånare, är i det närmaste
            i total avsaknad av ändamålsenliga polislokaler. Än märkligare
            blir detta förhållande mot bakgrund av den mycket betungande och
            kraftigt ökande brottsligheten i berörda distrikt. Denna situation
            innebär bl. a. att mycket stora krav ställs på polispersonalen.
            Situationen belastar nu personalen i berörda distrikt nästan till
            bristningsgränsen. I Solna polisdistrikt är polishuset klart underdimensionerat
            och ytterst bristfälligt och yrkesinspektionen har dömt ut det.
            I snart 20 år har man väntat på ett nytt polishus. Trängseln vid
            receptionen är mycket stor. Där kan alla som väntar höra när någon
            gör en anmälan eller framför sitt ärende. 80 anställda skall dela
            på ett litet personalutrymme, där man inte ens kan värma mat.
            Det finns behov av 25 arrestceller, men det finns bara 8. Anhållna
            som inte får plats i polisarresten i Solna, tvingas man transportera
            till andra distrikt. Kostnaderna för detta beräknas till 4 milj.
            kr. om året. Projektering med inriktning på ombyggnad har igångsatts.
            Men i årets budgetproposition föreslås inga medel för genomförandet
            av ombyggnaden trots att kostnaderna härför inte är särskilt stora.
            De har tidigare beräknats till ca 25 milj. kr. Brottsligheten
            i vårt land är i mycket stor utsträckning koncentrerad till Stockholmsområdet.
            Ingen annan region i landet har så omfattande och avancerad brottslighet
            som Stockholmsområdet. Inte minst gäller det den
          </p>
          <p xml:id="i-R5VtRUjqKbsXk1vke4koyK">
            Mot. 1986/87 Ju209
          </p>
          <pb facs="riksdagen-motions-pdf/data/198687/mot_198687_ju_209/mot_198687_ju_209-004.pdf"/>
          <p xml:id="i-DmscwUMhCTaWTzeFfMrmqr">
            ekonomiska och organiserade brottsligheten, narkotika-, vålds-
            och trafik- brottsligheten. Vi anser det angeläget att detta måste
            få styra resursfördel- ningen inom polis- och åklagarväsendet.
            En helt avgörande förutsättning för att poliser och åklagare skall
            kunna fylla sina uppgifter är att de dels är tillräckligt många,
            dels kan få arbeta under rimliga villkor i fråga om lokaler. Samtliga
            angivna polismyndigheter har orimligt höga transportkostnader
            för bl.a. anhållna och häktade. Här kan mycket stora besparingar
            göras genom ny- och ombyggnad av aktuella polishus. Med hänsyn
            till det statsfinansiella läget borde regeringen snabbutreda en
            lösning av ny- och ombyggnation av polishus i Stockholms län.
            Därvid bör möjlighet ges för resp. kommun eller allmännyttigt
            bostadsföretag att svara för byggnationen samt att byggnadsstyrelsen
            hyr lokalerna i fråga. I framtiden skulle byggnadsstyrelsen vid
            en sådan lösning kunna förvärva byggnaden om så anses lämpligt.
            Det är enligt vår mening inte möjligt att avvakta eventuella svängningar
            i konjunkturen och sysselsättningen för byggnadsarbetare. Situationen
            är nu så allvarlig att det krävs omedelbara åtgärder.
          </p>
          <p xml:id="i-LyRFrYBoaKEWkisuGSZud9">
            Hemställan
          </p>
          <p xml:id="i-4Jj3upTbU9uvPbZL5195MA">
            Med hänvisning till det ovan anförda hemställs att riksdagen
            som sin mening ger regeringen till känna vad som anförts i motionen
            om nödvändigheten av åtgärder för att skapa ändamålsenliga polislokaler
            inom de i motionen angivna distrikten i Stockholms län.
          </p>
          <p xml:id="i-JQ6JtvrjdKCAW52aKnbc1K" type="date">
            Stockholm den 21 januari 1987
          </p>
          <p xml:id="i-DrVh18dFXyhT4yoHvP41kY">
            Lennart Andersson (s)
          </p>
          <p xml:id="i-JDjufK72Rfn2EVRAd2xESx">
            Anita Johansson (s) Aina Westin (s)
          </p>
          <p xml:id="i-TkgEencY5dWod7MBWYkytA">
            Sören Lekberg (s) Hans-Eric Andersson (s)
          </p>
          <p xml:id="i-Nin1rUMmfGNBpEjZp5XVWb">
            Mot. 1986/87 Ju209
          </p>
        </div>
      </div>
    </body>
  </text>
</TEI>
