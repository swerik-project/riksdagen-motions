<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-02256">
  <teiHeader>
    <fileDesc>
      <titleStmt>
        <title>Arbetskraftsinvandringen</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2256 av Maria Malmer Stenergard m.fl. (M)</title>
          <idno type="rdwebb">H7022256</idno>
          <rs type="number">2256</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7022256/text</ref>
          <ref type="dokument_url_html">http://data.riksdagen.se/dokument/H7022256</ref>
          <ref type="dokumentstatus_url_xml">http://data.riksdagen.se/dokumentstatus/H7022256</ref>
          <ref type="docx">http://data.riksdagen.se/fil/117B4FB8-D1CD-4248-A2AA-F5DD576D2058</ref>
          <ref type="pdf">http://data.riksdagen.se/fil/C438ADFE-CC36-4620-BC5B-FA954B189BBF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3hF4dzxP1JuS4PWoEEBurW" type="signed"/>
        <correspContext corresp="i-3hF4dzxP1JuS4PWoEEBurW">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-K8j1Q9AHKJEUHAUyNjX7e" type="submitted">
          <date when="2019-10-03"/>
          <time when="09:53:08"/>
        </correspAction>
        <correspAction xml:id="i-ADZiGHZzqf1z6j5MJLXvC" type="reviewed">
          <date when="2019-10-03"/>
          <time when="10:36:51"/>
        </correspAction>
        <correspAction xml:id="i-HRxrqCzsryymWYbQ7LqF2y" type="referred">
          <date when="2019-10-11"/>
        </correspAction>
        <correspAction xml:id="i-UyMXGdJAZmzP7qzVeUeR34" type="assigned">
          <date when="2020-05-15"/>
          <time when="15:19:31"/>
        </correspAction>
        <correspContext corresp="i-UyMXGdJAZmzP7qzVeUeR34">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-PdLFUd3Fqpd6zqYZ1JpgfC" type="behandlas_i"/>
        <correspContext corresp="i-PdLFUd3Fqpd6zqYZ1JpgfC">
          <ref type="uppgift">2019/20:SfU25</ref>
          <ref type="ref_dok_id">H701SfU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU25</ref>
          <ref type="ref_dok_titel">Nya direktiv till utredningen om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RFdH4Hvwt4CbjajLDDukZw" type="behandlas_i"/>
        <correspContext corresp="i-RFdH4Hvwt4CbjajLDDukZw">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WPagiaNHwvnktLp7DBSKXP" type="behandlas_i"/>
        <correspContext corresp="i-WPagiaNHwvnktLp7DBSKXP">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BsF9cBHN19ct3eqJbEkPqN" type="behandlas_i"/>
        <correspContext corresp="i-BsF9cBHN19ct3eqJbEkPqN">
          <ref type="uppgift">2019/20:SfU10</ref>
          <ref type="ref_dok_id">H701SfU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU10</ref>
          <ref type="ref_dok_titel">Nya regler om uppehållstillstånd för forskning och studier inom högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2256 av Maria Malmer Stenergard
          m.fl. (M) Arbetskraftsinvandringen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7vy7ATPESzxWjvbbtsSxG5">
            Förslag till riksdagsbeslut
          </head>
          <list style="ol">
            <item xml:id="i-9CMzFaybwV8AfGv78aa9p3">
              Riksdagen ställer sig bakom det som anförs i motionen om att
              reformera regelverket för arbetskraftsinvandring för att undvika
              att personer med arbete och försörjning utvisas, och detta tillkännager
              riksdagen för regeringen.
            </item>
            <item xml:id="i-ByEYkvSpGk7wULySs31MtT">
              Riksdagen ställer sig bakom det som anförs i motionen om att
              förändra kravet på utannonseringen av en tjänst vid arbetskraftsinvandring
              så att lagen blir mer anpassad efter dagens arbetsmarknad och
              tillkännager detta för regeringen.
            </item>
            <item xml:id="i-AyW3428awTrazTK58Pa9A1">
              Riksdagen ställer sig bakom det som anförs i motionen om att
              förändra försörjningskravet vid arbetskraftsinvandring från ett
              fast belopp till ett krav på att personen under sin tid i Sverige
              inte ska behöva försörjningsstöd eller annat stöd för att klara
              ett skäligt uppehälle genom arbete och tillkännager detta för
              regeringen.
            </item>
            <item xml:id="i-UzDh7gdFdN1MPFnT5kkDop">
              Riksdagen ställer sig bakom det som anförs i motionen om att
              ersätta kravet på kollektivavtalsenlig lön vid arbetskraftsinvandring
              med en lön kopplad till lönestatistiken och tillkännager detta
              för regeringen.
            </item>
            <item xml:id="i-G7oZD9ucp5AGxh7VyZRP6j">
              Riksdagen ställer sig bakom det som anförs i motionen om att
              Migrationsverket bör få öronmärkta anslag för handläggning av
              ansökningar om arbetstillstånd och tillkännager detta för regeringen.
            </item>
            <item xml:id="i-X5fTLF5ViAH2jsKiPeRXo">
              Riksdagen ställer sig bakom det som anförs i motionen om att
              införa en ”one-stop shop” gällande myndighetskontakter för högkvalificerad
              arbetskraft och tillkännager detta för regeringen.
            </item>
            <item xml:id="i-Q9iKAmpjH94DVQwHSx79JM">
              Riksdagen ställer sig bakom det som anförs i motionen om att
              införa ett speciellt visum för högkvalificerad arbetskraft som
              vill komma till Sverige för att söka jobb, och detta tillkännager
              riksdagen för regeringen.
            </item>
            <item xml:id="i-Pw3eqXAcVG5FytAauVAUdE">
              Riksdagen ställer sig bakom det som anförs i motionen om att
              utvärdera reglerna för uppehållstillstånd och arbetstillstånd
              för utomeuropeiska studenter, forskare och deras medföljande och
              vid behov genomföra åtgärder för att fler ska utnyttja möjligheten
              att stanna och arbeta i Sverige och tillkännager detta för regeringen.
            </item>
            <item xml:id="i-Sjk3mpjiVVN6cp9tUkr7R7">
              Riksdagen ställer sig bakom det som anförs i motionen om att
              se över reglerna för skattelättnader för utländska experter, specialister,
              forskare och andra nyckelpersoner och tillkännager detta för regeringen.
            </item>
            <item xml:id="i-7KeTS8TsSeqpCRbEfeE6qW">
              Riksdagen ställer sig bakom det som anförs i motionen om att
              förenkla reglerna kring visum för dem som vill investera och starta
              företag i Sverige, och detta tillkännager riksdagen för regeringen.
            </item>
            <item xml:id="i-Frp1xsjJaaPuCvd1R4QbL8">
              Riksdagen ställer sig bakom det som anförs i motionen om att
              skärpa straffet för den som missbrukar reglerna för arbetskraftsinvandring
              genom att införa ett helt nytt brott, arbetskraftsmissbruk, och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TdMFNtJtwYEBt1s7k1178k" type="h1">
            Motivering
          </head>
          <p xml:id="i-EQdjmhW8XDU5JuFpdxsFv">
            I dag ser vi en omfattande brist på arbetskraft inom flera sektorer,
            vilket förhindrar många företag att utnyttja sin fulla potential.
            Svenska arbetsgivare letar med ljus och lykta efter allt från
            programmerare och ingenjörer till tekniker. Samtidigt ser vi att
            utvisningarna av kompetent arbetskraft fortsätter. Eftertraktade
            och skötsamma medarbetare har under de senaste åren tvingats lämna
            Sverige på grund av ofta rent bagatellartade fel långt tillbaka
            i tiden. Det är en orimlig ordning som försämrat Sveriges konkurrenskraft.
          </p>
          <p xml:id="i-7mqsccQWMDe3AeEUA2V6wD">
            Tyvärr pekar mycket på att skadorna av kompetensutvisningarna
            är större än vad som tidigare antagits. Bilden av Sverige som
            ett land med ett omodernt och överdrivet byråkratiskt regelverk
            kommer att ta tid att reparera. För att Sverige ska kunna hävda
            sig och attrahera duktiga personer behövs bra, enkla och rättssäkra
            villkor för arbets­kraftsinvandring.
          </p>
          <p xml:id="i-Nta46JumPtdZdxqJGjVGXQ">
            Arbetskraftsinvandring bidrar till att ett land utvecklas och
            till en växande ekonomi. Det innebär också en laglig väg från
            ett land till ett annat. Men regelverk måste vårdas, och det har
            nu uppstått ett antal problem kopplade till regelverket som får
            orimliga konsekvenser för den enskilde. Små misstag från seriösa
            arbetsgivare, marginella skillnader mellan den egna och den kollektivavtalsenliga
            lönen och detaljer kring hur den anställde fick jobbet har i vissa
            fall blivit avgörande för rätten till uppehållstillstånd.
          </p>
          <p xml:id="i-6NJD9Qu8N8xQhbxf7GP8Xj">
            Samtidigt förekommer missbruk av regelverket i form av dåliga
            villkor, falska anställningar och handel med anställningsavtal,
            oftast i samband med mindre kvalificerade jobb. Regelverket om
            arbetskraftsinvandring måste därför också skärpas för att motverka
            alla former av missbruk. I det följande redogör Moderaterna för
            en rad förslag för att förbättra förutsättningarna för arbetskraftsinvandring
            till Sverige och för att missbruk av regelverket ska beivras.
          </p>
          <head xml:id="i-LEn26cYCuSqrfxhhMsDPwd" type="h2">
            Modernisera regelverket
          </head>
          <p xml:id="i-WxiNwdTrdcfQAHrHDGuqmh">
            Det är ett växande problem att eftertraktad arbetskraft utvisas
            ur Sverige endast på grund av mindre fel som inte sällan begåtts
            långt tillbaka i tiden. Detta drabbar inte bara den enskilde mycket
            negativt utan försämrar också Sveriges rykte och förutsättningar
            som tillväxtnation. Lagstiftningen bör därför kompletteras med
            en regel om att helhetsbedömningar ska göras vid omprövning av
            arbetstillstånd. Mindre fel från seriösa arbetsgivare som kan
            rättas till ska inte regelmässigt behöva leda till att arbetstagaren
            utvisas ur landet. Detta har socialförsäkringsutskottet också
            påtalat vid flertalet tillfällen.
          </p>
          <p xml:id="i-F1MmFTbH925eSP1mUGyKmt">
            Villkoren för den tjänst som ligger till grund för en ansökan
            om arbetstillstånd ska vara kollektivavtalsenliga. Att använda
            kollektivavtal som grund för rättsliga bedömningar har fått kritik
            från bland andra Advokatsamfundet. Då kollektivavtal inte går
            att kontrollera på ett säkert sätt förespråkade Advokatsamfundet
            i stället att det ska vara allmänna riktlinjer för vad som kan
            anses som marknadsmässiga villkor på svensk arbetsmarknad som
            lagstiftningen ska utgå ifrån. Kollektivavtalsenliga villkor innebär
            exempelvis att lönen som minimum ska motsvara lägstalönen och
            att försäkringar ska överensstämma med kollektivavtalet. Som det
            ser ut i dag utvisas personer vars inkomst är marginellt under
            lägstalönen eller för att arbetsgivaren inte har tecknat rätt
            försäkring. Rimligare vore att lagstiftningen tog fasta på den
            faktiska lönestatistiken och krävde att den som arbetskraftsinvandrare
            inte ska tjäna mindre än till exempel den lägst avlönade decilen.
          </p>
          <p xml:id="i-RwbCMhReEwmENVP1W7kYZA">
            Ett annat krav för arbetstillstånd i Sverige är att den tjänst
            som personen är anställd för ska vara utannonserad via Eures,
            The European Job Mobility Portal, i minst tio dagar vid varje
            nyrekrytering av en tredjelandsmedborgare. Detta har sin grund
            i att EU-medborgare ska ha företräde till arbeten på svensk arbetsmarknad
            framför medborgare från länder utanför EU. Det finns dock inget
            krav på att tredjelandsmedborgare ska hitta jobbet via en annons
            i Eures, inte heller ställer EU krav på att just Eures används
            i den svenska lagstiftningen.
          </p>
          <p xml:id="i-WDTrgF9aVUdYPCCPhRaaYe">
            Orättvisan i tillämpningen av regeln tydliggörs när en tredjelandsmedborgare
            utvisas på grund av att den aktuella tjänsten inte utlysts i Eures
            utan via andra motsvarande kanaler som inte fanns när lagen stiftades.
            Genom att förändra lydelsen i lagen till ett allmänt krav på att
            utannonseringen ska vara synlig för EU-medborgare skulle lagen
            bli mer anpassad efter dagens arbetsmarknad.
          </p>
          <p xml:id="i-TSzDFYS7YCFKNCG2g1waXS">
            Ytterligare ett krav för att få arbetstillstånd i Sverige är
            att den sökande ska kunna försörja sig genom den tjänst som söks.
            Syftet är framför allt att den som får arbets­tillstånd inte ska
            vara beroende av försörjningsstöd. Lönen ska därför vara högre
            än 13 000 kronor i månaden, vilket är den gräns Migrationsverket
            har satt upp utifrån lagens förarbeten. Om lönen, om så även för
            en enda månad, skulle vara lägre än försörjningskravet leder det
            till utvisning. Till exempel har det drabbat personer som tillfälligt
            gått ner i arbetstid för att lära sig svenska. Försörjningskravet
            är alltför stelbent utformat och borde ersättas med ett krav på
            att personen under sin tid i Sverige inte ska behöva försörjningsstöd
            eller annat stöd för att klara ett skäligt uppehälle genom arbete.
          </p>
          <head xml:id="i-QS2MjqKovFg9MPz7i8eu8i" type="h2">
            30-dagarsgaranti på handläggningstiden vid arbetskraftsinvandring
          </head>
          <p xml:id="i-PLxA1qdTouHQy3Yg4NvW9t">
            Ytterligare ett problem kopplat till arbetskraftsinvandring är
            långa väntetider för att få sin ansökan om arbetstillstånd prövad.
            Handläggningstiderna för arbetstillstånd bör därför kortas och
            möjligheterna till digital hantering utökas. En 30-dagarsgaranti
            hos Migrationsverket vid komplett ansökan bör införas. Garantin
            ska också gälla vid ansökan om förlängning. Kravet på kort handläggningstid
            bör dessutom skrivas in som ett särskilt uppdrag i regleringsbrevet
            för Migrationsverket. En del av förvaltnings­anslaget till Migrationsverket
            bör också öronmärkas för handläggning av ansökningar om arbetstillstånd,
            för att på så sätt undvika att dessa ärenden trängs undan av exempelvis
            asylärenden.
          </p>
          <head xml:id="i-W9z1iWPPu4W6zVuc9ku7ZU" type="h2">
            Underlätta ytterligare för kvalificerad arbetskraft
          </head>
          <p xml:id="i-XUqKSCQhxBqvbF6afm7znv">
            Ett viktigt verktyg för svensk industri och svenska företag att
            hitta nyckelkompetens är genom internationell rekrytering. Regelverket
            och handläggningsprocessen för särskilt prioriterad och kvalificerad
            kompetens bör ses över och utvecklas, bland annat med inspiration
            från Kanadas och Australiens poängsystem. En ”one-stop-shop” för
            hög­kvalificerad arbetskraft bör också införas för att underlätta
            kontakten med myndigheter. Det handlar om en kontaktyta för högkvalificerad
            arbetskraft gentemot myndigheter som Skatteverket, Försäkringskassan,
            Migrationsverket med flera.
          </p>
          <p xml:id="i-A9mxNXPExhhmCNxHW9toxX">
            I dag är det heller inte möjligt att få visum för att söka arbete
            i Sverige. Av naturliga skäl är det svårt att ordna ett jobberbjudande
            från ett annat land. När det gäller hög­kvalificerad arbetskraft
            ligger det i Sveriges intresse att underlätta inresan i Sverige.
            Särskilda visum, talangvisum, för högkvalificerad arbetskraft
            som vill etablera sig i Sverige bör därför inrättas. Även de nya
            reglerna för uppehållstillstånd och arbets­tillstånd för utomeuropeiska
            studenter, forskare och deras medföljande från 2014 bör utvärderas.
            Uppmärksammade fall vittnar bland annat om hur utländska studenter
            utvisas på grund av små misstag vad gäller till exempel ekonomiska
            tillgångar. Att utländska studenter och forskare utvisas på grund
            av misstag som kan åtgärdas är inte en rimlig ordning. Därför
            behöver vi se över vilka ytterligare åtgärder som krävs för att
            forskare och studenter ska kunna fullfölja sina utbildningar och
            även i fortsättning bidra med sin kompetens i Sverige.
          </p>
          <head xml:id="i-AvHqdQ1LajdchWYcKYaHjN" type="h2">
            Reformera expertskatten
          </head>
          <p xml:id="i-HV4K69o8E64ZfE8C7XHmMj">
            För att kunna attrahera utländska forskare men även andra nyckelpersoner
            till svenskt arbetsliv har Sverige, i likhet med flera andra länder,
            infört en särskild skattelättnad för utländska experter, specialister,
            forskare eller andra nyckelpersoner, den så kallade expertskatten.
            Kriterierna för skatten varierar stort i olika länder och utvärderingar
            som gjorts visar att detta också får effekt på antalet rekryteringar
            av experter, specialister och forskare i landet. Antalet forskare
            och nyckelpersoner som utnyttjar expertskatten i Danmark är betydligt
            fler än i Sverige.
          </p>
          <p xml:id="i-TV5qMV9tgPns9CjMMd3Tn6">
            I sammanhanget ska man beakta att Sverige är ett större land
            och har fler stora företag än Danmark. Fristående institutet med
            fokus på experter, forskare och specialister menar att skälen
            kan vara att inkomstgränsen för att ansöka om expertskatt är högre
            i Sverige samt att den danska expertskatten gäller under längre
            tid än i Sverige. För att förbättra möjligheterna att attrahera
            utländska experter, specialister och forskare till den svenska
            arbetsmarknaden och till svenska företag bör skattelättnaden för
            utländska experter, specialister, forskare och andra nyckelpersoner
            ses över – både avseende den tidperiod som skattelättnaden kan
            användas samt avseende den inkomstgräns som reglerar vilka som
            kan ansöka om skattelättnad. Sveriges konkurrenskraft är beroende
            av att vi kan attrahera spetskompetens.
          </p>
          <head xml:id="i-9wjpErijn5zh1MAo31o1L6" type="h2">
            Underlätta för den som vill starta företag och investera i Sverige
          </head>
          <p xml:id="i-Chp6f4ayzYM5ojxkKdpD4y">
            Sverige behöver också underlätta för den som vill starta företag
            och investera här. Det finns i dag möjlighet för människor från
            andra länder att få uppehållstillstånd i Sverige för att starta
            företag. Samtidigt ska en mängd villkor vara uppfyllda redan innan
            inresa. Det handlar bland annat om erfarenhet av företagande och
            den aktuella branschen, medel för försörjning de första två åren
            i Sverige, en trovärdig budget, tillräckligt kapital och ett befintligt
            kontaktnät i Sverige. Migrationsverket gör en företags­ekonomisk
            bedömning av ansökan. Villkoren kontrolleras även efter ett respektive
            två år i Sverige. Därefter kan permanent uppehållstillstånd beviljas.
          </p>
          <p xml:id="i-Q9nr5PtX3pNFvWvRxW3y3C">
            Dagens regelverk bygger på en märklig syn på företagande. Det
            är till exempel svårt att på förhand veta om ett företag kommer
            att lyckas eller inte. Risktagande är en del av entreprenörskap.
            Naturligtvis är det också svårt att etablera ett nätverk i Sverige
            utan att befinna sig i landet. Kravet på tidigare erfarenhet av
            branschen ter sig också onödigt strikt. Många länder har mer tillåtande
            regelverk än Sverige. Investerare bör få möjlighet att pröva sin
            affärsidé på plats i landet. Verksamheten ska därefter följas
            upp efter några år och om vissa villkor är uppfyllda ska uppehållstillståndet
            förlängas.
          </p>
          <p xml:id="i-Sq4mLKuefv24hzkkrqkeMK">
            Förenklingar av visumreglerna bör också övervägas för den som
            vill starta företag. Särskilda visum-kategorier bör införas för
            start-ups och investerare. Reglerna bör vara tydliga, högt ställda
            och uppföljningen ska vara ordentlig. Krav bör ställas på såväl
            storleken på investeringen som de arbetstillfällen som skapas.
            Investeringsvisumet bör vara begränsat till en kortare tid och
            även inkludera möjlighet till arbetstillstånd för medföljande
            partner och uppehållstillstånd för medföljande barn. Prövning
            av sådant visum bör föregås av en noggrann kontroll i syfte att
            undvika missbruk.
          </p>
          <head xml:id="i-T5HhZfRjqWuXfSKUr9uvHu" type="h2">
            Krafttag mot missbruk av regelverket
          </head>
          <p xml:id="i-EtUhtGcXJiyvySHDkGgcXP">
            Arbetskraftsinvandring från länder utanför EU har bidragit till
            bättre kompetens­försörjning och ökade möjligheter för företag
            att växa och anställa. Samtidigt förekommer dåliga villkor, falska
            anställningar och handel med anställningsavtal, oftast i samband
            med mindre kvalificerade jobb.
          </p>
          <p xml:id="i-BcmUmy8JreUQFyKzjSaUpD">
            Missbruk av regelverket för arbetskraftsinvandring får aldrig
            accepteras. Oseriösa arbetsgivare, fusk och utnyttjande av andra
            människor måste stoppas. För att motverka missbruk av arbetstillstånd
            behövs nya insatser. Direktåtkomst bör införas för Migrationsverket
            till vissa uppgifter hos bland annat Skatteverket. Genom direktåtkomst
            till uppgifter om till exempel antal anställda i verksamheten,
            omsättning, resultat, inbetalda skatter och avgifter kan Migrationsverket
            kontrollera att regelverken efterlevs på ett mer effektivt sätt.
            Regeringen måste återkomma till riksdagen med lagförslag om att
            ge Migrationsverket sådan direktåtkomst. Detta har riksdagen på
            Alliansens initiativ gett regeringen tillkänna (2016/17:SfU17).
          </p>
          <p xml:id="i-78zoHJRECJkhJ4VZ14kXHB">
            Det bör också införas ett helt nytt brott: arbetskraftsmissbruk.
            Inom ramen för det nya brottet ska straffen för befintliga straffbelagda
            handlingar skärpas. Dagens straffnivåer är otillräckliga. I den
            nya brottsrubriceringen ska handlingar på området som i dag är
            straffbelagda ingå, såsom att lämna oriktiga uppgifter till Migrationsverket
            i ansökningsprocessen. Vi är även beredda att ytterligare utöka
            det straffrättsliga området. Det kan till exempel handla om att
            en arbetsgivare som inte uppfyller de anställningsvillkor som
            legat till grund för beslutet om arbetstillstånd ska kunna straffas.
          </p>
          <p xml:id="i-Epzd98zcKR4rKBi5Thd9ct">
            Vi vill även se hur andra sanktioner såsom näringsförbud eller
            företagsbot kan användas i ökad utsträckning.
          </p>
        </div>
        <div type="motSignatures">
          <list>
            <item xml:id="i-9yfRsQNe1no3xnP3rVm1ga" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-HS9Z6h6w6W9Wrw7QyHpZZf" who="i-KvKhrEa3hJDxAgEGxpLp41">
              Katarina Brännström (M)
            </item>
            <item xml:id="i-Cmc2xRRZDxYonJViqkaXjd" who="i-53KY3J6rUMztHFT2HWMr3x">
              Elisabeth Björnsdotter Rahm (M)
            </item>
            <item xml:id="i-9Zm1NeuakeRWxscjqbRXYe" who="i-DHyJnTqHxJuz92Y1rFf2i4">
              Arin Karapet (M)
            </item>
            <item xml:id="i-XPbRNwcdyA2ze6YhEWDckB" who="i-6ruCvq43bT8LMJiVTZpVMm">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
