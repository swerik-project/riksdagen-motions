<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01314">
  <teiHeader>
    <fileDesc>
      <titleStmt>
        <title>Sverige bör ställa motkrav på bistånd till den palestinska myndigheten</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1314 av Mikael Oscarsson (KD)</title>
          <idno type="rdwebb">H5021314</idno>
          <rs type="number">1314</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021314/text</ref>
          <ref type="dokument_url_html">http://data.riksdagen.se/dokument/H5021314</ref>
          <ref type="dokumentstatus_url_xml">http://data.riksdagen.se/dokumentstatus/H5021314</ref>
          <ref type="docx">http://data.riksdagen.se/fil/07038C29-B85D-4CF4-B850-CCB3A3B788B1</ref>
          <ref type="pdf">http://data.riksdagen.se/fil/A176027F-259B-49FF-A34B-B8EB2B8CC1EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ATXz9SGiNmaukZRGnZVuYr" type="signed"/>
        <correspContext corresp="i-ATXz9SGiNmaukZRGnZVuYr">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-4BY821WpCPBfzqW9sYpkMD" type="submitted">
          <date when="2017-10-03"/>
          <time when="10:14:37"/>
        </correspAction>
        <correspAction xml:id="i-5mCAiQ9qRttYCioNnYtTTv" type="reviewed">
          <date when="2017-10-03"/>
          <time when="10:46:20"/>
        </correspAction>
        <correspAction xml:id="i-FjWmfk33cvJ3enxDVU8nK6" type="referred">
          <date when="2017-10-13"/>
        </correspAction>
        <correspAction xml:id="i-WZeKnBLzDRTezoH81dZNXG" type="assigned">
          <date when="2018-03-13"/>
          <time when="13:13:49"/>
        </correspAction>
        <correspContext corresp="i-WZeKnBLzDRTezoH81dZNXG">
          <ref type="assignedTo">Utrikesutskottet</ref>
        </correspContext>
        <correspAction xml:id="i-NkqhroaxEGw1YRkVLsqRXZ" type="behandlas_i"/>
        <correspContext corresp="i-NkqhroaxEGw1YRkVLsqRXZ">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XMv4MwDfiekDihTawiZLHg" type="motHeader">
        <div xml:id="i-JvYL2Go4ey1zrRT1i4pr1t" type="motTitle">
          Motion till riksdagen 2017/18:1314 av Mikael Oscarsson (KD) Sverige
          bör ställa motkrav på bistånd till den palestinska myndigheten
        </div>
      </div>
      <div xml:id="i-CkMYdqYYynpEpPgPZdfqR9" type="motBody">
        <div xml:id="i-KsF9K43PCFh8naGt2LDeWP" type="motProposal" subtype="förslag">
          <head xml:id="i-JhYKi2vTZZhChb5m9HQKuG">
            Förslag till riksdagsbeslut
          </head>
          <list xml:id="i-34w5iPZVpo3gjS7SPJTLa2">
            <item xml:id="i-BaFPBuzt1KYoacubXPedKU" sortKey="Yrkande 1">
              Riksdagen ställer sig bakom det som anförs i motionen om att
              Sverige omgående bör villkora biståndet till den palestinska myndigheten
              med att den tar bort hatpropagandan från skolor och officiella
              kanaler och att myndigheten genast slutar uppmana till våld på
              sociala medier, och detta tillkännager riksdagen för regeringen.
            </item>
          </list>
        </div>
        <div xml:id="i-AV2NfJ5NsjDakDyL3d4m1f" type="motContent">
          <head xml:id="i-T7ZCoYYHg71GVpjzmNubYn" type="h1">
            Motivering
          </head>
          <p xml:id="i-Nbu7R5515MTUQ7wP78h1K4">
            Vi måste med öppna ögon våga se och tala om den propaganda som
            den palestinska myndigheten håller på med. Sverige bör omgående
            kräva en ”road map” där den palestinska myndigheten visar att
            den ska se till att hatpropagandan försvinner från skolor, att
            deras officiella kanaler tar bort hatpropaganda från tv-program
            för både barn och vuxna, att myndigheten genast slutar uppmana
            till våld på sociala medier. Om inte den palestinska myndigheten
            lyssnar bör bidraget från Sverige dras in.
          </p>
          <p xml:id="i-7WLXTaADBY1XdgnXvt2jcf">
            Sverige är en stormakt när det gäller bistånd, inte minst till
            Palestina och den palestinska myndigheten. Det är viktigt att
            titta på vart svenska biståndspengar går och hur vi använder den
            position vi har.
          </p>
          <p xml:id="i-XxY6zbFEABVM5dRDQg2s25">
            Den palestinska myndigheten, som leds av Socialdemokraternas
            systerparti Fatah, lever tyvärr inte alls upp till vad man kan
            förvänta sig av någon som tar emot stora summor från svenska skattebetalare.
            På deras hemsida och deras officiella Facebooksida och Twitterkonto
            kan man se många exempel på hur man uppmuntrar till våld mot civila
            israeler. I dag finns det 30 skolor som den palestinska myndigheten
            har valt att döpa efter terrorister. I den palestinska myndighetens
            officiella tv visas barnprogram som kallar judar för svin och
            råttor.
          </p>
          <p xml:id="i-FuvfoWSEu9ytwcZ7AR5x2u">
            I skolundervisningen finns det många exempel på hatpropaganda,
            och detta är något som har tagits upp av exempelvis Hillary Clinton
            vid flera tillfällen. Det slås fast tydligt i FN:s grunddokument
            att barn har rätt att få undervisning där sådant inte finns, men
            tyvärr händer ingenting, trots många års påpekande från en rad
            länder.
          </p>
          <p xml:id="i-UDUSJeH5i4nGWhch9GJKaL">
            Min uppfattning är att det borde vara självklart att Sverige
            ställer motkrav. Detta är något som jag tror att vi skulle göra
            om motsvarande problem uppdagas i något annat mottagarland som
            får stora summor svenskt bistånd. Men när det gäller svenskt motkrav
            för att fortsätta få bistånd från Sverige mot den palestinska
            myndigheten tycks ingenting hända.
          </p>
          <p xml:id="i-RuXqQw2qj1Z8URfAqYxxDP">
            I ett interpellationssvar våren 2017 säger statsrådet Isabella
            Lövin: ”Regeringen är medveten om att det förekommer en omfattande
            debatt om i vilken utsträckning det förekommer uppvigling på israelisk
            och palestinsk sida i skolböcker och att frågan är omtvistad.”
          </p>
          <p xml:id="i-AmYusR9dgCqtFwU4ZvcVjs">
            Hur kan man ens jämföra israeliska och palestinska skolböcker?
            Grundfakta är att Israel är en levande demokrati med pressfrihet,
            yttrandefrihet och religionsfrihet. Den kristna befolkningen i
            Israel är den enda som har ökat i Mellanöstern de senaste 50 åren.
            Den muslimska befolkningen i Israel har blivit tio gånger större
            sedan staten Israel utropades 1948. Det finns fler kvinnor i det
            israeliska parlamentet än vad det gör i över hälften av parlamenten
            i Europa.
          </p>
          <p xml:id="i-9BGgi66XGoD68FCnRweFSt">
            I de områden som kontrolleras av den palestinska myndigheten
            finns varken demokrati, pressfrihet, yttrandefrihet eller religionsfrihet.
            Det har inte hållits några val sedan 2006. Den palestinske presidenten
            Mahmoud Abbas är inne på sitt tolfte år, trots att han egentligen
            har ett fyraårigt mandat. Journalister som kritiserar den palestinska
            myndigheten blir fängslade och torterade – det finns många exempel
            på detta.
          </p>
          <p xml:id="i-GEj3AjES9NhwupcHvzCFxa">
            Den kristna delen av befolkningen har kraftigt minskat, till
            exempel i Betlehem. Där utgjorde de 60 procent när den palestinska
            myndigheten tog över på 90-talet, men nu är de färre än 15 procent.
          </p>
          <p xml:id="i-XhasySwe5redAFxbNTuCSm">
            Judar uppmanas att inte gå in i områden som kontrolleras av den
            palestinska myndigheten då deras liv då skulle vara i fara. Detta
            står i stark kontrast till att tiotusentals palestinier åker in
            i Israel varje dag utan någon som helst fara.
          </p>
          <p xml:id="i-JCMUKtQihgvzUETNkBSccA">
            Sedan finns det nyligen gjorda undersökningar som visar att man
            i de israeliska skolorna lägger stor tonvikt vid att stödja fred
            mellan judar och araber. Men i den palestinska myndighetens skolor
            är det precis tvärtom. I 78 palestinska läroböcker för årskurserna
            1–12 nämns inte ens ordet fred.
          </p>
          <p xml:id="i-TtWqrvPwBT1UZjQAJnVdp">
            Sverige har, enligt min uppfattning, en plikt att agera, vara
            en tydlig röst – och ställa motkrav.
          </p>
          <p xml:id="i-5inYU5G694dXoJMLNfqLYb">
            För året 2015 var Sverige den 6:e mest generösa givaren till
            Unrwa, United Nations Relief and Works Agency for Palestine Refugees
            in the Near East. Sverige gav totalt under året ca 45 430 000
            USD, det vill säga närmare 400 miljoner kronor.
          </p>
          <p xml:id="i-4zyNxUAxEr8jwQMHJBpMF7">
            För dessa pengar gör Unrwa en rad insatser, däribland utbildning.
            Unrwa skriver på sin hemsida att man har en utbildningskår om
            totalt 21 924 anställda. Dessa anställda, däribland lärare, är
            aktiva i totalt fyra länder, Palestina är ett av dem.
          </p>
          <p xml:id="i-FqZox5XpoCjDSrDudFPb4q">
            Vilka skolböcker som Unrwa använder är upp till värdlandet. Utöver
            detta har Unrwa möjligheten att lägga till sina egna böcker för
            att nyansera bilden och föra fram åsikter som tolerans, icke-våld
            och mänskliga rättigheter.
          </p>
          <p xml:id="i-RJrFedYE78eQK9XtMK6Ks9">
            Då den palestinska myndigheten 2006 presenterade sina nya läroböcker
            för gymnasiet stod det klart att syftet inte är att utbilda för
            fred och samexistens med Israel. I stället talar böckerna om hur
            Israel inte har någon rätt att existera och att det palestinska
            kriget mot Israel är en evig islamisk kamp.
          </p>
          <p xml:id="i-NyqHREExsJUsYw1vG22y6U">
            Vanligt förekommande i läroböcker är att Israel är helt raderat
            på kartan över området. Kartan föreställer endast Palestina, och
            israeliska städer är angivna som palestinska städer.
          </p>
          <p xml:id="i-3JeVBBkAnJAuvtAVvRkyt3">
            Då Sverige är en av Unrwas största bidragsgivare borde Sverige
            kunna ställa tämligen stora krav på att organisationen redovisar
            vart givarens pengar går och till vad de används. Om det är så
            att en läroplan används där man för fram våldsförskönande saker
            och antisemitism och att skolböcker som används lär ut att Israel
            ska utplånas torde det vara väldigt problematiskt.
          </p>
          <p xml:id="i-TM3pd9SxrzQoLBPNhGPkoH">
            I artikel 26 i FN:s allmänna förklaring om de mänskliga rättigheterna,
            punkterna 1 och 2, står att var och en har rätt till utbildning.
          </p>
          <p xml:id="i-5v9Sm3NA5hajLzGrVYZoQi">
            Utbildningen skall syfta till att utveckla personligheten till
            fullo och till att stärka respekten för de mänskliga rättigheterna.
            Om barn lär sig att martyrskap är någonting vackert, att Israel
            ska utplånas och att hata judar rimmar ju detta tämligen illa
            med att främja förståelse, tolerans och vänskap mellan alla nationer,
            rasgrupper och religiösa grupper.
          </p>
          <p xml:id="i-H9er4YmcDWYg2hUGzt2PgU">
            Tyvärr har det blivit värre. Våren 2017 gjorde UN Watch en rapport
            där man granskade 78 palestinska skolböcker för årskurserna 1–12,
            och där fanns inte ordet fred med över huvud taget. Staten Israel,
            med ett enda undantag, finns inte ens på kartan.
          </p>
          <p xml:id="i-5KZP6bAXFVNRuSPnqzQvK9">
            I stället har man en rad texter som uppmuntrar och glorifierar
            våld och jihad. Detta är roten till den antisemitism som finns
            där. I den officiella palestinska myndighetens barnprogram sägs
            det tydligt att judar är svin, grisar eller råttor.
          </p>
          <p xml:id="i-HcjRy7twMXJV1eCcHyoQd9">
            UN Watch tog fram en rapport hösten 2016 där 40 alarmerande nya
            exempel där Unrwas lärare i Gaza, Libanon, Jordanien och Syrien
            på Facebook hyllar jihadistterrorism och antisemitism och förnekar
            Förintelsen. Det finns också en rad exempel där lärare hyllar
            Hitler.
          </p>
          <p xml:id="i-DjZEdLZa2Kngcp9s8RZCff">
            Fredsprocessen kan inte fungera om man i den palestinska skolan
            inte nämner Israel och fred över huvud taget.
          </p>
          <p xml:id="i-WH74SKjcsxoLyxC7wobRoN">
            Sammanfattningsvis, Sverige är en av världens viktigaste biståndsgivare,
            något vi kan vara stolta över. Men i vår iver att hjälpa får vi
            inte bli naiva. Ordet ”fred” nämns inte i 78 undersökta skolböcker
            för årskurserna 1–12. Staten Israel nämns inte och är raderad
            från kartan, där namnen på dess städer har ersatts med palestinska
            namn. Palestinska skolor uppmanar barn till att vara martyrer.
            Skolböckerna avfärdar förhandlingar och demoniserar staten Israel.
            Ja, man förnekar dess själva existens. En rad exempel har lyfts
            fram av UN Watch som gjort en rapport som bär namnet Poisoning
            Palestinian Children, alltså ”förgifta palestinska barn”.
          </p>
          <p xml:id="i-MbQ3NLs61aonZkbeqRUNHK">
            I Sverige bedriver regeringen ett arbete mot antisemitism, och
            det är bra. Men ska vi komma framåt i fredsprocessen mellan Israel
            och den palestinska myndigheten måste vi se den grova antisemitism
            som förekommer redan i barnprogrammen och finns i skolböckerna.
            Vi vet att det var exakt så på Nordirland. Det var när hatpropagandan
            togs bort som fredsprocessen kunde komma någon vart.
          </p>
          <p xml:id="i-3wKtZHUEaRAjABqM3WKEnJ">
            Vi måste med öppna ögon våga se och tala om den propaganda som
            den palestinska myndigheten håller på med. Sverige bör omgående
            kräva en ”road map” där den palestinska myndigheten visar att
            den ska se till att hatpropagandan försvinner från skolor, att
            deras officiella kanaler tar bort hatpropaganda från tv-program
            för både barn och vuxna, att myndigheten genast slutar uppmana
            till våld på sociala medier. Om inte den palestinska myndigheten
            lyssnar bör bidraget från Sverige dras in.
          </p>
          <p xml:id="i-PvkPixkFccR5XkFmEPPSCo">
            Sverige kan kunna göra en skillnad i Mellanöstern om vi vill
            det – och ställer motkrav.
          </p>
        </div>
        <div xml:id="i-Di8EwpuSfLkwYNjKTCRktV" type="signatureBlock">
          <list xml:id="i-LTi7iJRr7hghzZiTska8ij">
            <item xml:id="i-WHymKFJEK7jGP7Ft7q8nmA" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
