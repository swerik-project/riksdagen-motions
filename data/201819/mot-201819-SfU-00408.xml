<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-00408">
  <teiHeader>
    <fileDesc>
      <titleStmt>
        <title>Alla ska kunna leva på sin pension</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:408 av Nooshi Dadgostar m.fl. (V)</title>
          <idno type="rdwebb">H602408</idno>
          <rs type="number">408</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H602408/text</ref>
          <ref type="dokument_url_html">http://data.riksdagen.se/dokument/H602408</ref>
          <ref type="dokumentstatus_url_xml">http://data.riksdagen.se/dokumentstatus/H602408</ref>
          <ref type="docx">http://data.riksdagen.se/fil/BE44FB2A-586A-4541-B84F-1E99E8878159</ref>
          <ref type="pdf">http://data.riksdagen.se/fil/2108B324-3C16-44D3-841F-B55150A64181</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BTq8qzH26ATHyNMQjMX559" type="signed"/>
        <correspContext corresp="i-BTq8qzH26ATHyNMQjMX559">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-M9jRwUcRuRW7oTyQacKyaH">
          <date when="2018-11-16"/>
          <time when="11:08:58"/>
        </correspAction>
        <correspAction type="reviewed" xml:id="i-LpXSHkSrU4Qj6VfnbHKjcx">
          <date when="2018-11-16"/>
          <time when="12:52:22"/>
        </correspAction>
        <correspAction type="referred" xml:id="i-SvE88YQ3y7iyNhB33hSDJh">
          <date when="2018-12-05"/>
        </correspAction>
        <correspAction type="assigned" xml:id="i-SkV1V6AdqepcxgXDfKD4Wu">
          <date when="2019-05-08"/>
          <time when="16:31:57"/>
        </correspAction>
        <correspContext corresp="i-SkV1V6AdqepcxgXDfKD4Wu">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-DVpejwbQ6Y5xWwRstkGhFs"/>
        <correspContext corresp="i-DVpejwbQ6Y5xWwRstkGhFs">
          <ref type="uppgift">2018/19:SfU21</ref>
          <ref type="ref_dok_id">H601SfU21</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU21</ref>
          <ref type="ref_dok_titel">Föräldraförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UkNAdhW5v5zuTa7rngGK1h"/>
        <correspContext corresp="i-UkNAdhW5v5zuTa7rngGK1h">
          <ref type="uppgift">2018/19:SfU22</ref>
          <ref type="ref_dok_id">H601SfU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU22</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:408 av Nooshi Dadgostar m.fl. (V) Alla ska kunna leva på sin pension</div>
      </div>
      <div type="motBody">
        <div type="motProposal" subtype="förslag">
          <head xml:id="i-K84mA5zFovDBd4MnJ8g6S">
            1 Förslag till riksdagsbeslut
          </head>
          <list style="ol">
            <item xml:id="i-SEeMk41bCwRmV9SZRhCkfA">
              Riksdagen ställer sig bakom det som anförs i motionen om att
              pensionssystemet bör vara uppbyggt så att det går att leva på
              sin pension och tillkännager detta för regeringen.
            </item>
            <item xml:id="i-CdSLYBi8mVXDC2c4xj3zmr">
              Riksdagen ställer sig bakom det som anförs i motionen om att
              en parlamentarisk utredning med uppdrag att skapa ett mer förutsägbart,
              jämställt och jämlikt pensionssystem bör tillsättas och tillkännager
              detta för regeringen.
            </item>
            <item xml:id="i-87HD4tomksmyWKhWVC2Gh1">
              Riksdagen ställer sig bakom det som anförs i motionen om att
              avgiften till premiepensionssystemet i framtiden bör tillföras
              inkomstpensionssystemet och tillkännager detta för regeringen.
            </item>
            <item xml:id="i-4hbHTSsjLDEcjtxb9K1YPB">
              Riksdagen ställer sig bakom det som anförs i motionen om att
              det bör utredas hur systemet med en inbyggd broms kan avskaffas
              och tillkännager detta för regeringen.
            </item>
            <item xml:id="i-F89bpouJxgJLmEqFUfwjM">
              Riksdagen ställer sig bakom det som anförs i motionen om att
              garantipensionen bör ge trygghet för de fattigaste pensionärerna
              och följa löneutvecklingen i stället för konsumentprisindex och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XxrAV4vJgKCRnrcLG7nzBp">
            2 Pensionssystemet ska ge ekonomisk trygghet
          </head>
          <p xml:id="i-Pkp6MeYxznywZ859FAuPt9">
            Vänsterpartiet anser att det nuvarande pensionssystemet är oförutsägbart
            och skapar otrygghet för människor. Vårt gemensamma pensionssystem
            bör vara konstruerat så att det ger ekonomiska förutsättningar
            för ett värdigt liv när tiden i arbete avslutas. Vänsterpartiet
            stod inte bakom 1994 års pensionsöverenskommelse för att vi redan
            då insåg att konsekvenserna skulle bli för stora och omfattande
            för människor. Vi sitter inte heller med i den s.k. pensionsgruppen
            som består av representanter för S, MP, M, C och KD. Den senaste
            uppgörelsen inom pensionsgruppen ser vi kommer att drabba de som
            har tunga arbeten inom exempelvis sjukvård, äldreomsorg och industrin
            och som sannolikt inte kommer att orka eller klara att arbeta
            tills de blir 64 år. Vänsterpartiet vill ha ett hållbart arbetsliv
            där människor orkar jobba till sin pensionsålder utan att slitas
            ut i förtid. I dag kan man gå i pension vid 61 års ålder. Med
            det nya förslaget höjs den åldern till 64 år. Inom fackförbundet
            kommunal orkar medlemmarna i dag jobba i snitt fram tills de är
            63 och den faktiska pensionsåldern i flera LO-yrken ligger på
            61-62 år. Med lägsta ålder för pension vid 64 riskerar många arbetare
            att drabbas hårt. För att fler ska orka jobba längre måste man
            förbättra arbetsmiljön och arbetsvillkoren. Vänsterpartiet vill
            se ett pensionssystem som ger ekonomisk trygghet. Systemet bör
            vara utformat så att människor kan känna trygghet i att pensionen
            kommer gå att leva på. Vänsterpartiets uppfattning är att nuvarande
            pensionssystem har misslyckats med sin uppgift att se till att
            de som arbetat ett helt yrkesliv ska kunna leva ett gott liv.
            Därför anser vi att systemet behöver reformeras.
          </p>
          <head type="h2" xml:id="i-tKGB1ZWTXpj9F67pqyQg2">
            2.1 En pension att leva på
          </head>
          <p xml:id="i-HubjVHXWEjmwRoZxufNGwv">
            Det nuvarande pensionssystemet förstärker ojämlikheten som redan
            finns på arbetsmarknaden i dag. Den som har haft ett arbete med
            hög lön får också högre pension än den som haft låg lön. Detta
            bygger på inkomstprincipen vilket är rimligt, även om vi vill
            se en större utjämnande effekt.
          </p>
          <p xml:id="i-EGyc8FiGbigiBzDPo8fqEF">
            Det nuvarande pensionssystemet omfördelar dock från lågavlönade
            till högavlönade. Ju längre tid en person betalar in avgifter
            desto mer pension får samma person vid pension. De som kan jobba
            länge premieras och för de som inte kan det, exempelvis p.g.a.
            tunga arbetsuppgifter, finns ingen kompensation. Den som har haft
            goda arbetsvillkor och en stor grad av kontroll i sitt arbete
            har lägre risk för sjukskrivning vilket gör pensionen större.
            Många med sådana arbeten kan och vill fortsätta arbeta efter 65
            år och då blir pensionen högre. Den som däremot har haft avbrott
            för sjukskrivningar och arbetslöshet eller går i pension tidigare
            p.g.a. att kroppen är utsliten av ett hårt arbetsliv får lägre
            pension. Systemet premierar därmed högre tjänstemän och akademiker
            som kommer in i systemet sent och kan jobba länge medan LO-grupper
            som börjar jobba i tidig ålder och slits ut tidigt straffas med
            sämre pensioner.
          </p>
          <p xml:id="i-DH3N9T6kpDB8BjbvqmD4Mw">
            Pensionssystemet tar ingen hänsyn till att klyftorna i utbildning
            och inkomst även skapar klyftor i medellivslängd genom att lågutbildade
            har lägre medellivslängd men får sänkta pensioner när den genomsnittliga
            livslängden stiger. Detta är konsekvenser av att pensionen bygger
            på livsinkomstprincipen. Denna princip ser Vänsterpartiet som
            problematisk.
          </p>
          <p xml:id="i-13Qz6rQVUKFQAd3PdD4JMx">
            Uträkningar som gjorts visar att framtidens pensionärer kommer
            att bli allt fattigare. Kommunalarbetare och industriarbetare
            får ca 47 procent av sin slutlön i pension. För att inte riskera
            fattigdom brukar en pensionsnivå på 60–70 procent av slutlönen
            anses nödvändig. Även med inräknad tjänstepension ligger många
            arbetaryrken långt under detta. För den som i dag är ung och planerar
            att gå i pension vid 65 kommer slutlönen att bli ännu lägre. När
            systemet infördes gjordes bedömningen att 42 år i yrkeslivet skulle
            motsvara nivån i det gamla systemets inkomstpension. Men i dag
            stämmer inte detta. Även efter ett långt yrkesliv kan det för
            många bli omöjligt att nå över garantipensionen (Pensionssveket
            – En rapport om ett ohållbart pensionssystem, Katalys 2017).
          </p>
          <p xml:id="i-RmaN63nahZtDcCnjzxhsn6">
            Det nya systemet marknadsfördes framför allt som ”stabilt”. Men
            stabiliteten är definierad som att avgiftsnivån till systemet
            är fixerad och pensionerna anpassas efter hur mycket pengar som
            kommer in. Däremot garanterar systemet inte en pension som går
            att leva på. Pensionssystemet bör vara uppbyggt så att det går
            att leva på sin pension. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-PWyyk9mwaK5JQCu5v8rDHA">
            2.2 Behov av ett nytt pensionssystem
          </head>
          <p xml:id="i-5xB11EvYn6xm74VPCnX7LW">
            Vänsterpartiet vill att pensionssystemet utformas i syfte att
            åstadkomma ett system som bygger på inkomstbortfallsprincipen
            men som trots det har en omfördelande roll för att göra det mer
            jämlikt än dagens system. Vi vill se ett pensionssystem som är
            mer solidariskt, förutsägbart och inte skapar fler fattigpensionärer.
          </p>
          <p xml:id="i-tnK6GfpX9rDugQxRFzri7">
            Skillnaderna mellan kvinnors och mäns pensioner är stora. Det
            är vanligare att kvinnliga pensionärer lever i relativ fattigdom
            än att manliga pensionärer gör det. Hälften av alla kvinnor har
            garantipension till någon del då de har låg eller ingen inkomstpension.
            Andelen kvinnliga fattigpensionärer ökar också med åldern eftersom
            många kvinnor lever längre än sin manliga partner och som ensamstående
            får sämre ekonomi. Bland personer mellan 80 och 84 år är nästan
            hälften av kvinnorna änkor, medan knappt var femte man är änkling.
            SCB:s statistik visar att bland männen som är 90 år och över är
            nästan häften fortfarande gifta medan endast sju procent av kvinnorna
            är gifta.
          </p>
          <p xml:id="i-Fh5oLbYa22mXY1DyVKEFzj">
            En av de viktigaste orsakerna till skillnaderna mellan mäns och
            kvinnors pensioner är att kvinnor tar ett större ansvar för barn
            och hem. Det leder till högre sjukfrånvaro, längre föräldraledighet,
            sämre karriärmöjligheter och större andel deltidsarbete för kvinnor
            – faktorer som alla leder till att kvinnor får lägre pension än
            män. Löneskillnaderna i sig är också en orsak. Utvecklingen är
            positiv men det går väldigt långsamt och med nuvarande takt skulle
            det ta flera decennier innan lönerna är helt jämställda. Det innebär
            i sin tur att det skulle dröja ytterligare 30–40 år innan pensionerna
            blir jämställda. Inkomstskillnaderna är dessutom större än vad
            statistiken visar eftersom kvinnor jobbar deltid i större utsträckning.
            Skillnaden är 25 procent och alltså betydligt större än löneskillnaden.
          </p>
          <p xml:id="i-SojM9b7UH8xD9z14Nxn2ag">
            Inkomstbortfallet är i princip omöjligt att ta igen för den som
            inte vistats i Sverige tillräckligt länge för att kvalificera
            sig för full pension, oavsett om den personen har arbetat under
            hela den tiden. Det är också omöjligt för deltidsarbetande och
            långtidssjukskrivna att komma ikapp. I båda kategorierna är dessutom
            kvinnor överrepresenterade. För att få en inkomstpension som inte
            behöver kompletteras med garantipension krävs det 36 år för män
            med genomsnittlig inkomst och för kvinnor krävs 48 år. När den
            genomsnittliga tiden i arbetslivet är 41 år oavsett kön är det
            tydligt att den ekvationen inte går ihop för kvinnor (Ålderdom
            utan fattigdom, PRO 2015).
          </p>
          <p xml:id="i-4wVkuukm4Pd6sNS2xmiCvK">
            Det nuvarande pensionssystemet saknar också demokratisk legitimitet.
            Ett av de större problemen med pensionsöverenskommelsen är att
            reformerna aldrig prövades i något allmänt val. Överenskommelsen
            är en konstruktion som saknar väljarförankring och lösningen med
            en pensionsgrupp som står över partipolitiken hindrar nödvändiga
            reformer. I dag är det också uppenbart att konsekvenserna inte
            är acceptabla.
          </p>
          <p xml:id="i-N2n1D7eLZefq3pDUxshVz7">
            Den befintliga uppgörelsen om pensionssystemet bygger på en blocköverskridande
            överenskommelse och pensionsgruppen består av Socialdemokraterna,
            Miljöpartiet (när de tillträdde som regeringsparti) och de borgerliga
            partierna. Den nuvarande ordningen är problematisk eftersom ingen
            utomstående har någon insyn i eller möjlighet att påverka pensionsgruppens
            arbete. Pensionsfrågorna är undantagna från de normala demokratiska
            beslutsvägarna och därför bör den nuvarande pensionsgruppen upplösas
            och riksdagen bör återfå sin makt och sitt inflytande över pensionsfrågan.
          </p>
          <p xml:id="i-QRk5DBAjwfXy5wVKHfpzxm">
            Med anledning av de brister som finns i pensionssystemet bör
            en parlamentarisk utredning tillsättas med uppdrag att skapa ett
            mer förutsägbart, mer jämlikt och jämställt pensionssystem. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-XKT8bY66HJ1urhXxArPiax">
            3 Ändringar i dagens system
          </head>
          <p xml:id="i-48fvujVHJ9G14XhUH2RHm9">
            Även om vi ser behovet av ett i grunden annorlunda pensionssystem
            finns det några delar av dagens system som kan och bör reformeras
            mer skyndsamt.
          </p>
          <head type="h2" xml:id="i-9aATbd3nvwidBf8Av4B1MR">
            3.1 Avveckla premiepensionssystemet
          </head>
          <p xml:id="i-DVaUdgTz9xpKSgqAR4Z53J">
            PPM-systemet är ett misslyckande som har fått kritik från många
            håll, inte minst från LO. Det är ett mycket dyrt system och fondväljandet
            har inte blivit den framgång som vissa hoppades på. När det infördes
            hette det att valfriheten skulle vara begränsad, intresset av
            säkerhet skulle dominera och en garanterad minimiavkastning skulle
            införas. En sådan ordning skulle ge en riskutjämning. En garanterad
            avkastning skulle också ge en realistisk utgångspunkt för prognoser
            över hur stora dessa pensioner skulle kunna förväntas bli. Systemet
            har nu i stället blivit ett helt främmande inslag i det offentliga
            pensionssystemet där vi alla kan spekulera bort en del av vår
            pension. Valfriheten så många talar om innebär att var och en
            av oss blir spekulant på börsen.
          </p>
          <p xml:id="i-Y9kewT5ZQ6zzDcF38CNBFU">
            Under våren 2016 uppdagades att två av fonderna i systemet –
            Falcon Funds och Allra – hade lurat sina kunder och själva gjort
            svindlande vinster på kundernas bekostnad. Skandalen gjorde att
            Pensionsmyndigheten stängde av de båda fonderna. Totalt fick 22
            000 sparare se sig lurade på miljardbelopp av Falcon Funds och
            Fondbolaget Allra, samtidigt som de betalat ut omotiverat höga
            arvoden till sina chefer. Att myndigheterna inte haft överblick
            måste betecknas som skandalöst. Det är en sak att själv välja
            att förvalta sina pengar i riskabla fonder, en helt annan när
            alla mer eller mindre tvingas göra det.
          </p>
          <p xml:id="i-pt5jkZuikmo9Ur3592Q5P">
            Vänsterpartiet menar att det är fel att det spekuleras med pensionärernas
            pengar på detta sätt. Det är inte rimligt att finansiella institut
            varje år ges tillgång till miljarder som de kan ta ut vinster
            från genom höga avgifter. Hade avgiften på 2,5 procent tillförts
            inkomstpensionssystemet redan från början hade minskningen av
            pensionerna de senaste åren kunnat undvikas. Avgiften till premiepensionssystemet
            bör därför i framtiden tillföras inkomstpensionssystemet. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-G7nYFPw5XzJz2JHUtJ3gv1">
            3.2 Avskaffa ”bromsen”
          </head>
          <p xml:id="i-YKSDSDqfRFkEgA2cevGD8b">
            ”Bromsen” är den automatiska balanseringen som handlar om att
            pensionssystemets skulder inte får bli större än systemets tillgångar.
            Det innebär att när det går dåligt på börsen får det effekt på
            inkomstpensionens storlek eftersom den bestäms av hur stort värdet
            är på tillgångarna i pensionssystemet. När pensionssystemet lanserades
            försäkrade man att bromsen bara skulle slå till i extremfall men
            faktum är att den redan har aktiverats tre gånger sedan 2010.
            Pensionerna sänks då och det är det scenariot som benämns som
            bromsen.
          </p>
          <p xml:id="i-BH2FFTFg2B5rj6GaZcTibf">
            Vänsterpartiet vill avskaffa bromsen och därmed förhindra att
            pensionerna automatiskt kan sänkas. Bromsen hade antagligen inte
            behövt utlösas om avgiften till premiepensionssystemet hade tillförts
            systemet från början. Pensionsgruppen har förvisso justerat bromsen
            i pensionssystemet något och de har förklarat att de därmed skapat
            ett ”robustare pensionssystem”. Att systemet är robust är dock
            en klen tröst för de många människor som inte kan leva på sin
            pension. Även i framtiden får de räkna med att pensionerna sänks
            under dåliga år. Därför bör det utredas hur systemet med en inbyggd
            broms kan avskaffas. Detta bör riksdagen ställa sig bakom och
            ge regeringen till känna.
          </p>
          <head type="h1" xml:id="i-TW67W5hkQA9DEb4ATTi8Jd">
            4 Förbättrad ekonomi för de fattigaste pensionärerna
          </head>
          <head type="h2" xml:id="i-MKH23bATrTUsFqaAecJuiR">
            4.1 Garantipensionen bör ge trygghet
          </head>
          <p xml:id="i-9GzdG68BENfrxDfE2nUniX">
            Enligt EU:s statistikbyrå Eurostat riskerar 335 000 svenska pensionärer
            att leva under EU:s fattigdomsgräns. Varannan kvinna som jobbat
            hela sitt yrkesliv får så låg pension att hon tvingas ansöka om
            statligt grundskydd, det som kallas garantipension.
          </p>
          <p xml:id="i-78beqGAFxqe1mssvcz25f2">
            Bakom siffrorna döljer sig människor som har jobbat och slitit
            hela sitt liv. De har betalat sin skatt för att få en dräglig
            ålderdom. Trott på sin rätt till en pension att leva på. Hur stor
            garantipensionen blir bestäms av faktorer som civilstånd, hur
            länge en person bott i Sverige samt eventuella andra pensionsinkomster.
            Som mest kan garantipensionen bli 8 076 kronor för ensamstående
            och 7 204 kronor i månaden för gifta. Detta ligger under EU:s
            fattigdomsgräns. Vänsterpartiet har mot den bakgrunden lyft frågan
            om att höja garantipensionen med regeringen i de budgetförhandlingar
            där vi medverkat men tyvärr inte fått gehör. Detta trots att en
            höjning är viktig ur ett jämställdhetsperspektiv då den främst
            skulle gynna kvinnor.
          </p>
          <p xml:id="i-JxcoycH1iezYy44PXKBsQZ">
            För att få full garantipension måste en person ha bott 40 år
            i Sverige, vilket gör att för någon som kommer till Sverige sent
            i livet finns det ingen möjlighet att arbeta ihop till full garantipension.
            Även om personen arbetar mycket och går i pension sent så kanske
            denne bara får ihop 25 år och behöver då äldreförsörjningsstöd
            som är inkomstprövat.
          </p>
          <p xml:id="i-UDa4s9BKc3trXULnbmpN3b">
            Nu pågår en översyn av de olika grundskydden som finns, grundskyddsutredningen.
            Det är viktigt att de allra mest utsatta pensionärerna får en
            ekonomisk trygghet. Vi ser fram emot förslag som kan råda bot
            på de dåliga villkor som framför allt kvinnor och utlandsfödda
            med låga pensioner har.
          </p>
          <p xml:id="i-AeXVuWAwLkjwgoWsG1A1nJ">
            Garantipensionens låga nivå beror bl.a. på att den halkar efter
            förvärvsinkomsterna eftersom den inte är löne- utan prisindexerad.
            Sedan pensionssystemet infördes har vi haft reallöneökning, vilket
            innebär att garantipensionens omfattning minskat och därmed ökat
            klyftorna bland pensionärer. Garantipensionen bör ge trygghet
            för de fattigaste pensionärerna och följa löneutvecklingen i stället
            för konsumentprisindex. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-A3np8Wah1ELTBnsACvFcYm">
            4.2 Alla ska ha råd att bo
          </head>
          <p xml:id="i-J1YtP1qnwYSf9AtNiW29xK">
            För att pensionärer och andra med låga inkomster ska ha möjlighet
            att bo bra behövs det en bostadspolitik med fokus på att bygga
            bra bostäder som människor har råd att bo i. För att underlätta
            för äldre på bostadsmarknaden, och för att bidra till en ökad
            rörlighet, har Vänsterpartiet och regeringen infört ett nytt investeringsstöd
            för bostäder till äldre. Under förra mandatperioden infördes ett
            investeringsstöd på 400 miljoner kronor till bostäder för äldre
            och det stödet bör succesivt fortsatt byggas ut.
          </p>
          <p xml:id="i-W5e2u3gdeNpyvgTphpZDaV">
            Pensionärer med låg pension kan få bostadstillägg, det ska vara
            det yttersta skyddsnätet i pensionssystemet. Bostadstillägget
            är skattefritt och kan fås av den som är över 65 år och tar ut
            hela sin pension. Beräkningen görs så att när bostaden är betald
            ska det som finns kvar motsvara det som kallas för en skälig levnadsnivå.
            Det är en slags lägstanivå som är något högre beräknad än socialtjänstens
            norm för försörjningsstöd eftersom det är ett permanent stöd.
            Tidigare låg ansvaret för äldreförsörjningsstöd på kommunerna
            men lyftes till statlig nivå för ett antal år sedan. Det särskilda
            bostadstillägget betalas ut automatiskt för den som ansöker om
            och beviljas bostadstillägg om bostadskostnaden är så hög att
            personen inte når upp till skälig levnadsnivå. För det särskilda
            bostadstillägget räknas en skälig bostadskostnad med upp till
            6 200 kronor i månaden. Detta för att höja nivån hos dem med de
            lägsta pensionerna och höga bostadskostnader. Om en person ändå
            hamnar under gränsen för skälig levnadsnivå kan denne ansöka om
            äldreförsörjningsstöd.
          </p>
          <p xml:id="i-X3gxpPLFTNixdMQSekqTVR">
            Vänsterpartiet har under den senaste mandatperioden medverkat
            till förbättringar av bostadstillägget, med dels en höjd ersättningsgrad
            upp till nuvarande boendekostnadstak och dels en ny ersättningsnivå
            upp till ett högre tak för boendekostnaden. Det innebär att upp
            till 5 000 kronor ska 96 procent av boendekostnaden beaktas och
            upp till 5 600 kronor ska 70 procent av boendekostnaden beaktas.
            Vi är nöjda med höjningen och kommer att följa utvecklingen för
            att kunna förhindra framtida glapp mellan taket och utvecklingen
            av boendekostnaderna.
          </p>
        </div>
        <div type="motSignatures">
          <list>
            <item xml:id="i-BDW7zYtDGgdRjppRJhn4WQ">
              Nooshi Dadgostar (V)
            </item>
            <item xml:id="i-GbBaYprDzZQwbzUgGX6YCt">
              Ulla Andersson (V)
            </item>
            <item xml:id="i-MLfHTsxYyC4WACAdywiSLc">
              Ali Esbati (V)
            </item>
            <item xml:id="i-ForcSAusoX8HSwf89CA8F3">
              Ida Gabrielsson (V)
            </item>
            <item xml:id="i-FzLtVz9tK4FesQ2dWakc1W">
              Tony Haddou (V)
            </item>
            <item xml:id="i-Sfx6qTzVSZ9j3moKxntwY4">
              Christina Höj Larsen (V)
            </item>
            <item xml:id="i-3ftQJcn3Y7mkGJdCjprDM9">
              Daniel Riazat (V)
            </item>
            <item xml:id="i-QdBvBBghKTNBn9CKzZDFLC">
              Ilona Szatmari Waldau (V)
            </item>
            <item xml:id="i-937iPobHPbP8KzE97wtTLS">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
