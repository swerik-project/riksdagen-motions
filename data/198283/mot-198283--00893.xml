<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00893">
  <teiHeader>
    <fileDesc>
      <titleStmt>
        <title>Researrangörers ansvar mot sina resenärer</title>
        <author>Martin Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Researrangörers ansvar mot sina resenärer</title>
          <idno type="rdwebb">G602893</idno>
          <rs type="number">893</rs>
          <ref type="dokument_url_text">http://data.riksdagen.se/dokument/G602893/text</ref>
          <ref type="dokument_url_html">http://data.riksdagen.se/dokument/G602893</ref>
          <ref type="dokumentstatus_url_xml">http://data.riksdagen.se/dokumentstatus/G602893</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NEghfzWV1ungWWyYRSWKUZ" type="signed"/>
        <correspContext corresp="i-NEghfzWV1ungWWyYRSWKUZ">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__893/mot_198283__893-001.pdf"/>
      <fw xml:id="i-UsNLgyg4pwNqcMs8J8LTfK">
        Motion 1982/83: 893
      </fw>
      <div xml:id="i-7Gxqoc4f1LkJdUBLkBgcSg" type="motHeader">
        <div xml:id="i-WWx1QAk4oqgz5jjgWnmrpk" type="motTitle"/>
        <div xml:id="i-GWvEf7Kwg4Ts7dwhzhqUib" type="motSubmissionInfo"/>
      </div>
      <div xml:id="i-5387MHH36j22CmUa3kngrP" type="motBody">
        <div xml:id="i-8JpUCycwdN5JMDobEVt29h">
          <p xml:id="i-NmZfk1wrYXJtG9iX3YXaYL">
            Martin Olsson Researrangörers ansvar mot sina resenärer
          </p>
          <p xml:id="i-KqSHHx5buWAVtrL8mCNMtA">
            Researrangörernas ansvarighet och därmed det ekonomiska skyddet
            för sällskapsresenärerna är olika utformat i olika länder. I exempelvis
            Väst- tyskland är sällskapsresenärernas skydd numera förstärkt
            genom tillkoms- ten av en lag om reseavtal, som medför att de
            västtyska researrangörerna får bära betydligt större ekonomiska
            risker än sina svenska kollegor. I vårt land har vi inte någon
            motsvarande lag utan reseavtalet regleras på grund- val av avtalsvillkorslagen
            genom de allmänna resevillkor som förhandlats fram av branschen
            och konsumentombudsmannen/KO. Det finns många anledningar till
            att det är väsentligt att skyddet för sällskapsresedeltagare är
            tillräckligt omfattande. En anledning är att syn- nerligen många
            svenskar årligen deltar i sådana resor. En annan anledning är
            de stora belopp resenärerna satsar på resor. En ytterligare anledning
            är — särskilt under tider av minskade realinkomster — att många
            har synnerli- gen små reserver att ta av om de drabbas av överraskande
            förluster eller kostnader. En jämförelse mellan västtyska och
            svenska regler visar att svenska resenärer tvingas bära betydligt
            större ekonomiska risker än tyska konsu- menter. Det finns därför
            anledning att pröva i vad mån den nya västtyska lagen innehåller
            regler som i större eller mindre utsträckning skulle vara motiverade
            att överföra till svenska förhållanden. Följande jämförelse mellan
            svenska och västtyska regler visar betydan- de skillnader inom
            vissa områden. Om resan inte kan genomföras så som avtalats gäller
            i båda länderna att resenären har rätt till prisavdrag, oavsett
            om felet beror på arrangörens försummelse eller inte (vid force
            majeure gäller särskilda regler). Arrangö- rens plikt att i möjligaste
            mån avhjälpa felet är också likartad i de båda länderna. Men om
            detta inte lyckas har den tyske resenären rätt att på arrangörens
            bekostnad ta saken i egna händer, t. ex. genom att själv ordna
            ett avtalsenligt hotellrum. Denna möjlighet ger inte de svenska
            resevill- koren. Om det inträffar sådana störningar att resan
            kan genomföras endast med betydande inskränkningar så kan den
            tyske resenären säga upp avtalet. Denna rätt har resenären även
            om störningarna inte beror på arrangörens försumlighet. Om den
            tyske resenären häver avtalet förlorar arrangören sin rätt till
            betalning för resan. Denne har däremot rätt till skälig ersättning
            för redan utförda tjänster, men endast i den mån tjänsterna varit
            till nytta för resenären. Arrangören måste dessutom betala de
            merkostnader som
          </p>
          <pb facs="riksdagen-motions-pdf/data/198283/mot_198283__893/mot_198283__893-002.pdf"/>
          <fw xml:id="i-A7dHLXUUsEVXNtwjpCWcfK">
            Mot. 1982/83: 893 9
          </fw>
          <p xml:id="i-KAtajVuZ74xxnYRj5rs8vR">
            beror på att hemresan tidigareläggs. De svenska resevillkoren
            ger däremot resenären möjlighet att häva avtalet endast så länge
            resan inte påbörjats. Ännu större skillnader finns när det gäller
            skadestånd. För att svenska resenärer skall kunna kräva arrangören
            på skadestånd förutsätts att arran- gören själv eller någon av
            hans anställda varit försumlig. De i praktiken vanligaste skadorna
            beror emellertid på anlitade personers eller företags försumlighet,
            och i sådana fall får resenären nöja sig med en nedsättning av
            priset. Enligt tysk rätt är arrangören däremot skadeståndsskyldig
            i samtliga nämnda fall. En begränsning gäller dock för arrangörens
            ansvar för anli- tade företags försumlighet. En annan väsentlig
            skillnad är regleringen av bevisbördan vid skade- ståndskrav.
            I Sverige skall resenären visa att försumlighet förelegat, men
            enligt tysk rätt är bevisbördan omvänd. Där är det alltså arrangörens
            sak att visa att han inte brustit i fullgörandet av sina skyldigheter
            om han vill undgå skadeståndsansvar. Därutöver har den tyske konsumenten
            en rätt som svensken helt saknar, nämligen att under vissa förhållanden
            få ersättning för förlorad semester. Om force majeure orsakar
            så allvarliga störningar, före eller efter det att resan påbörjats,
            att resan inte alls kan genomföras eller kan genomföras endast
            med betydande inskränkningar, så har båda parter möjlighet att
            häva avtalet. Arrangören kan i så fall begära ersättning för redan
            utförda prestationer. Resenären måste också stå för eventuella
            merkostnader för hemresan. Enligt de svenska resevillkoren är
            det resenären som ensam bär den ekonomiska risken vid en force
            majeure-situation, medan detta riskta- gande enligt den västtyska
            lagen fördelas mellan parterna. En annan väsentlig skillnad gäller
            fördelningen av de ekonomiska risker som aktualiseras vid en strejk.
            Medan den svenske researrangören i så- dana fall är befriad från
            all ersättningsskyldighet är den tyske arrangören ansvarig för
            strejkens följder i form av bristfälliga eller uteblivna prestatio-
            ner, dvs. resenären har rätt till prisavdrag eller hävning av
            avtalet. Slutligen skall framhållas att i den tyska lagen för
            reglering av standard- avtalsrätten (ABG-Gesetz) återfinns en
            bestämmelse som i praktiken för- hindrar tyska motsvarigheter
            till de svenska prishöjningsklausulerna. En- ligt bestämmelsen
            får ett avtalat pris höjas i efterhand endast om varan eller tjänsten
            skall levereras minst fyra månader efter avtalets ingående. Det
            är ovanligt att reseavtal skrivs så lång tid i förväg. Enligt
            min uppfattning visar jämförelserna mellan västtyska och svenska
            regler att det finns anledning att i lämpligt sammanhang se över
            de svenska reglerna och pröva i vad mån sällskapsresenärernas
            ställning i vårt land kan stärkas genom att i vår lagstiftning
            införa vissa av reglerna i västtysk rätt på området.
          </p>
          <pb facs="riksdagen-motions-pdf/data/198283/mot_198283__893/mot_198283__893-003.pdf"/>
          <fw xml:id="i-JnJcmi4Rs4vVrgtQZyK5QN">
            Mot. 1982/83: 893 10
          </fw>
          <p xml:id="i-33u98i2ND81F3hWH3LngXq">
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om översyn
            av reglerna om researrangörers ansvarig- het gentemot sina resenärer.
          </p>
          <p xml:id="i-EEjTa5V7yGuY6aX4ZSHgVF" type="date">
            Stockholm den 24 januari 1983
          </p>
          <div xml:id="i-45UJn2nBc3NbncpTy86T98" type="signatureBlock">
            <list xml:id="i-6cyR9RtxW6cu3jB6mDbArb">
              <item xml:id="i-AGca2RD8G5xDvME85smSs" who="unknown" type="signature">
                MARTIN OLSSON (c)
              </item>
            </list>
          </div>
        </div>
      </div>
    </body>
  </text>
</TEI>
