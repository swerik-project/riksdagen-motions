<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__814/mot_1966__ak__814-001.pdf"/>
      <div type="motHeader" xml:id="i-Pn3CshjC3Z3fYam4djZGti">
        <div type="motTitle" xml:id="i-YbDE87CMzk4ynofmZN3Xw"/>
        <div type="motSubmissionInfo" xml:id="i-6zKW658yhZU4w5orLVR2y8"/>
      </div>
      <div type="motBody" xml:id="i-YYhkjiDLUZd3AzA4PhutiK">
        <div xml:id="i-P2KHKYNBTKGJhBBSPieGJM">
          <p xml:id="i-Fb5zfGoyREcQ5ktSLZAp9S">
            6 Motioner i Andra kammaren, nr 814 år 1966
          </p>
          <p xml:id="i-B1XcP3ZHfb5Rv1rjSWdKiN">
            Nr 814
          </p>
          <p xml:id="i-EG2PwufULSS3NoyGcxTGxN">
            Av herr Holmberg m. fl., i anledning av Kungl. Maj:ts proposi-
            tion nr 52, angående riktlinjer för arbetsmarknads poli- tiken,
            m. m.
          </p>
          <p xml:id="i-VKT3C5UmGe7qK3JQL6qDTC">
            (Lika lydande med motion nr 663 i Första kammaren)
          </p>
          <p xml:id="i-YE1JmwWSSkLgpzrwXJVVX5">
            De riktlinjer som nu föreslås för arbetsmarknadspolitiken (prop.
            52: 1966) är sådana att de i viss grad tillgodoser önskemål som
            även den kom- munistiska riksdagsgruppen tidigare framfört. Särskilt
            är detta fallet om de åtgärder som vidtagits i annat sammanhang
            — exempelvis propositionen om viss utbyggnad av den statliga företagsamheten
            i det norra stödområdet, förslaget om ökning av den samhälleliga
            barntillsynen och de nya direk- tiven till pensionsförsäkringsutredningen
            rörande bestämmelserna om för- tida uttag av ålderspension — leder
            till snabba åtgärder i den riktning som vi också motionerat om.
            Vi betraktar sålunda förslagen i propositionen som framsteg, men
            vi anser att det inte finns några skäl att utelämna viktiga synpunkter
            och förslag som dessutom framförts av vår grupp och enskilda medlemmar
            av det socialdemokratiska partiet samt av fackföreningar och andra
            intresse- organisationer, länsstyrelser m.fl. Tvärtom hävdar vi
            att en del av dessa uppfattningar är av stor betydelse om man
            inom rimlig tid vill uppnå de resultat som regeringen angivit
            som allmän riktpunkt för sina strävanden, nämligen »att i såväl
            samhällets som den enskildes intresse åstadkomma och bevara full,
            produktiv och fritt vald sysselsättning». Vi diskuterade dessa
            frågor i samband med 1964 års riksdagsbeslut om lokaliseringspolitiken
            och har sedan dess återkommit flera gånger med förslag som vi
            anser vara avgörande för att åstadkomma en gynnsam pro- duktionsutveckling,
            förbättrad levnadsstandard och full sysselsättning. Er- farenheterna
            hittills av lokaliseringspolitiken bekräftar vad vi framhöll då.
            Samhället måste i högre grad styra den ekonomiska utvecklingen
            och i överensstämmelse därmed förändra ägoförhållanden, beslutanderätt
            och förvaltningsformer inom näringslivet om man skall komma till
            rätta med de brister som var anledning till riksdagsbeslutet 1964
            och är motiveringen även till det förslag som nu föreligger. Fortfarande
            vill regeringen i allt väsentligt överlåta åt privatpersoner —
            i verkligheten små men inflytelserika grupper inom storfinansen
            — att bestämma om näringslivets lokalisering och produktionsinriktning
            samt om
          </p>
          <pb facs="riksdagen-motions-pdf/data/1966/mot_1966__ak__814/mot_1966__ak__814-002.pdf"/>
          <p xml:id="i-V8sqEX7tNaKm3NiHoGzH2a">
            Motioner i Andra kammaren, nr 814 år 1966 7
          </p>
          <p xml:id="i-JrAizpCgVcaKEiDdr1vn27">
            finansoperationer som också har vittgående betydelse för landets
            valutaför- hållanden och utrikespolitik. Detta är innebörden av
            den »ramplanering» och »blandekonomi» som regeringen betraktar
            inte bara som övergångslösningar utan som samhäl- leliga ideal,
            påpekade vi i diskussionen om dessa frågor 1964. Denna linje måste
            arbetarrörelsen enligt vår mening ersätta med en politik som har
            till syfte att åstadkomma ett demokratiskt genombrott även på
            det ekono- miska området och därmed också skapa förutsättningar
            för ett allmänt högre välstånd genom rationellt utnyttjande av
            alla produktiva resurser. Man borde enligt vår mening inte ha
            som riktpunkt att statliga och kom- munala organ skall fungera
            som instrument för att tillgodose privata företagares intressen.
            I stället för — eller vid sidan av — ekonomiska in- satser som
            går ut på att locka kapitalisterna till en viss medverkan i statens
            strävanden genom stora subventioner bör man tillse att skattebetalarnas
            pengar för lokaliseringsändamål används till att utvidga statsdriften
            och även i övrigt tillförsäkra samhället inflytande och äganderätt
            inom närings- livet. Utöver dessa principiella och politiska skäl
            för en annan lokaliserings- politik är det också tydligt att de
            nuvarande metoderna inte ger den effekt som statsmakterna sagt
            sig eftersträva. Bolag och enskilda personer, som söker subventioner
            genom lokaliseringsmedel, ges nämligen möjlighet att inom en mycket
            vid ram själva bestämma var de vill förlägga sin verksam- het,
            och därför har lokaliseringsmedlen inte fördelats med hänsyn till
            fak- tiska behov av sådana insatser. Som exempel kan erinras om
            att Jämtlands län bara fick 1,2 milj. kr. av hela den summa som
            utbetalades under år 1965, samt att våra farhågor för hur det
            skulle gå i Norrbotten om man bara använde sig av subventions-
            och utflyttningsmetoden har besannats. Regeringsförslaget om utbyggnad
            och effektivisering av driften vid Norr- bottens järnverk genom
            statliga anslag och lån på sammanlagt 150 milj. kr. är naturligtvis
            inte tillräckligt för att åstadkomma full sysselsättning och en
            sådan ekonomisk förkovran i Norrbotten att den ödeläggande utflytt-
            ningen nedbringas avsevärt. Men det är ett viktigt steg i rätt
            riktning. I detta sammanhang vill vi också instämma i förslaget
            från länsstyrelsen i Norrbotten att statliga eller statsstödda
            industrier åstadkommes i Torne- dalen och Norrbottens inland.
            Vi har i en motion till årets riksdag föreslagit att 80 milj.
            kr. skall an- visas för att komplettera statens gruvdrift och
            metallurgiska verksamhet med en stor statlig verkstadsindustri.
            Detta är ett av de projekt som skulle kunna bidra till en sådan
            utformning av lokaliseringspolitiken att denna bättre än hittills
            kommer att motsvara behovet av en allmän ekonomisk samhällsplanering.
            Tillkomsten av en stor statlig verkstadsindustri skulle nämligen
            komma att påverka den ekonomiska politiken i flera avseenden.
            Inom stora om-
          </p>
          <pb facs="riksdagen-motions-pdf/data/1966/mot_1966__ak__814/mot_1966__ak__814-003.pdf"/>
          <p xml:id="i-2edeH4GAUnwaET7dubeApo">
            8 Motioner i Andra kammaren, nr 814 år 1966
          </p>
          <p xml:id="i-GF1yH7DagFCXit9X5KGCcv">
            råden skulle det bli möjligt att sprida verksamheten även till
            ett antal rela- tivt små orter genom underleverantörer till en
            central fabrik. Det finns även i Sverige exempel på verkstadsföretag
            med hundratals sådana filial- verkstäder spridda inom mycket stora
            områden. Det är alltså lämpliga lokaliseringsobjekt framför allt
            i områden med många arbetslösa som av olika skäl inte kan flytta.
            Under debatten om årets finansplan förekom också synpunkter av
            in- tresse i detta sammanhang. Regeringen framhöll nämligen att
            en väsentlig anledning till den ogynnsamma utvecklingen av vårt
            lands utbytesbalans under det senaste året är bristen på arbetskraft
            inom verkstadsindustrien. Därigenom hade det blivit otillräcklig
            export och ökad import av verkstads- produkter. I olika delar
            av landet, framför allt i Norrland, finns det emellertid god tillgång
            på arbetskraft som skulle kunna sysselsättas i verkstäder. Men
            lokaliseringspolitiken av nuvarande typ har inte nämnvärt kunnat
            bidra till lösningen av de svårigheter som har sin grund i att
            verkstadsindustrien företrädesvis har expanderat i områden med
            brist på arbetskraft och sär- skilt svåra bostadsförhållanden,
            medan andra områden har stor arbetslös- het och en relativt gynnsam
            bostadssituation men däremot ingen verkstads- industri. Detta
            berör flera av de frågor som behandlas i förslaget till riktlinjer
            för arbetsmarknadspolitiken, framför allt frågan om hur man skall
            få gifta kvinnor att delta i förvärvsarbete. Det är också vår
            mening att de åtgärder som föreslås i propositionen kommer att
            få en gynnsam effekt i områden med god tillgång på arbetstillfällen.
            Men för ett stort antal gifta kvinnor är omskolningsåtgärder och
            möjligheten till höjda bidrag inte till- räckliga av den enkla
            anledningen att det inte finns något arbete att få i deras hemort
            och därför att de inte kan flytta till någon annan plats. Här
            är ett område där samhällsintressen och privatkapitalistiska före-
            tagsprinciper är oförenliga. Privata företag bortser helt från
            sociala och samhällsekonomiska synpunkter. Statsmakterna måste
            göra en annan be- dömning. Det kan sålunda inte vara likgiltigt
            för samhällets organ att man vid beslut om lokaliseringsprojekt
            ofta kan bidra till lösningen av bostads- problem, trafikfrågor,
            kommunala finansbekymmer etc. samtidigt som man åstadkommer arbete
            för ett stort antal personer. En sådan effekt kan man uppnå genom
            att tillskapa nya industrier på orter med låg sysselsättnings-
            grad för gifta kvinnor. Dessa har som regel sin bostadsfråga ordnad
            och det behövs inga nya investeringar för skolor, gator, sanitära
            anläggningar och allmän service om man på en sådan plats förlägger
            en ny industri med avsikt att erbjuda arbete även åt gifta kvinnor.
            Men förutsättningen för att det skall bli en företagslokalisering
            med hänsyn till dessa samhällsekono- miska bedömningar är vanligen
            att staten och kommunerna har ett avgö- rande inflytande på beslut
            om sådana projekt.
          </p>
          <pb facs="riksdagen-motions-pdf/data/1966/mot_1966__ak__814/mot_1966__ak__814-004.pdf"/>
          <p xml:id="i-M8MxmZQzqig4bjkdfxm6GR">
            Motioner i Andra kammaren, nr 814 år 1966 9
          </p>
          <p xml:id="i-Q86Y6bkp9Qyi6ykRcENf65">
            Detsamma gäller också i allt väsentligt formerna för att bereda
            syssel- sättning åt partiellt arbetsföra och äldre personer. Vi
            har vid flera tillfällen pläderat för en samordning av primärkommunala,
            landstings- och stats- åtgärder som har att göra med handikappade.
            Det har också skett bety- dande framsteg i fråga om utbildning,
            beträffande insikten om att handi- kappade i stor utsträckning
            kan inpassas i näringslivet genom modern rehabilitering och genom
            tekniska hjälpmedel och bostadsutformning. Även på detta område
            återstår visserligen mycket att göra, men framför allt består
            svårigheterna i att bereda de handikappade lämpliga arbeten. Även
            här finns ett stort fält för statlig och kommunal företagsamhet
            med det dubbla syftet att bereda arbete åt stora grupper, som
            inte möter förståelse för sin situation hos privata företagare,
            och att samtidigt tillföra samhället värdefull arbetskraft. Det
            är också på tiden att statsmakterna allvarligare tar itu med uppgiften
            att bereda meningsfylld sysselsättning åt äldre personer. Den
            skall vara meningsfylld även i det hänseendet att den ger sådana
            äldre personer en större ekonomisk behållning av den inkomst som
            intjänas utöver pensioner och bidrag. Detta förutsätter ändring
            av skattelagar och vissa av bestäm- melserna om allmän försäkring.
            Men framför allt handlar det om att ordna vissa särskilda former
            av statlig och kommunal produktion som använder sig även av äldre
            arbetskraft. Utöver den ekonomiska och hälsovårdande betydelse
            som detta har för den enskilde utgör de äldres produktiva insatser
            också värdefulla tillskott för folkförsörjningen. Vi anser att
            beredskapsarbeten och kontantunderstöd skall ordnas under sådana
            former att arbetslösa kvinnor jämställs med männen i dessa hän-
            seenden. Även vi anser det välbetänkt att öka arbetsförmedlingarnas
            resurser. Det bör därigenom bli möjligt att vidta vissa åtgärder
            som hittills försummats, t. ex. att ingripa med olika åtgärder
            så att låglönegrupper får ökade möjlig- heter att övergå till
            bättre betalt arbete. Arbetsförmedlingarna bör enligt vår mening
            också vidta åtgärder för att kunna ge klarare besked om före-
            komsten av arbetslöshet bland kvinnor, hur den lokalt är fördelad,
            i vilken grad det gäller gifta kvinnor som inte kan flytta, hur
            det förhåller sig med yrkesutbildning bland dessa arbetslösa,
            etc. För den centrala ledningen av arbetsmarknadspolitiken — i
            alla de för- greningar som berörs i propositionen och i de avseenden
            vi angivit — bör det tillskapas ett särskilt arbetsdepartement.
            Vi anser att detta är moti- verat framför allt med vad vi anfört
            om behovet av att arbetsmarknads- politiken inordnas i en allmän
            ekonomisk politik under samhällets ledning. I hög grad bör tonvikten
            läggas på utbyggnad av statsindustrierna, på ett rationellt utnyttjande
            av landets naturtillgångar med hänsyn till hela sam- hällets behov
            samt med avsikt att åstadkomma bättre planmässighet och effektivitet
            än vad som är möjligt med nuvarande förhållanden.
          </p>
          <pb facs="riksdagen-motions-pdf/data/1966/mot_1966__ak__814/mot_1966__ak__814-005.pdf"/>
          <p xml:id="i-GNsnoKooBmqTTyvF3zTHV9">
            10
          </p>
          <p xml:id="i-JtyaXA4wYg7NG75473C2Fe">
            Motioner i Andra kammaren, nr 814 år 1966
          </p>
          <p xml:id="i-7ks6UEjPsKk8HBETDRgYJF">
            Under hänvisning till vad sålunda anförts föreslår vi,
          </p>
          <p xml:id="i-SzqKFVYCtS6mxSUwDnWhRu">
            att riksdagen beslutar, att i skrivelse till Kungl. Maj:t hemställa
            om åtgärder i följande avseenden: att åtgärder vidtages för inrättande
            av ett arbetsdeparte- ment med uppgift att handha ledningen av
            ekonomisk sam- hällsplanering, att snarast förelägga riksdagen
            förslag om sådan sam- ordning, utvidgning och ändamålsenlig inriktning
            av han- dikapp- och åldringsvård att partiellt arbetsföra och
            äldre personer beredes bättre möjligheter till lämpligt arbete,
            att åtgärder av det slag som angivits i denna motion vidtages
            för att tillgodose behovet av förvärvsarbete för gifta kvinnor
            samt för att åstadkomma likställdhet mellan män och kvinnor i
            fråga om möjligheten att få beredskaps- arbete och kontantunderstöd
            i avvaktan på fast arbete, samt att ersättning för egna hem och
            bostadsrättslägenheter åt personer, som måste flytta till annan
            ort för att få ar- bete, utgår med belopp som något så när motsvarar
            det reella värdet av den egendom vederbörande måste sälja.
          </p>
          <p xml:id="i-S5UCuXZB9viAXn5FUdpddR">
            Stockholm den 29 mars 1966
          </p>
          <p xml:id="i-GF9aNoNm6AsT4c3Tc3pmq4">
            Helmer Holmberg (k) Gunvor Ryding (k) Henning Nilsson (k)
          </p>
          <p xml:id="i-ALfuVYhsxdnhhqSoZQnTqX">
            C.-H. Hermansson (k) Gustav Lorentzon (k) Axel Jansson (k)
          </p>
        </div>
      </div>
    </body>
  </text>
</TEI>
