<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00432">
  <teiHeader>
    <fileDesc>
      <titleStmt>
        <title>Reformering av sexualbrottslagstiftningen</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformering av sexualbrottslagstiftningen</title>
          <idno type="rdwebb">GV02Ju432</idno>
          <rs type="number">Ju432</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju432/text</ref>
          <ref type="dokument_url_html">http://data.riksdagen.se/dokument/GV02Ju432</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju432</ref>
          <ref type="doc">http://data.riksdagen.se/fil/CA17B31D-7D0B-4448-BD1D-54E15F2237E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LRbCiMHvoPysT58jMdEFTS" type="signed"/>
        <correspContext corresp="i-LRbCiMHvoPysT58jMdEFTS">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-BDP5iTTdE1JzZAVNbVsd1D" type="referral">
          <date when="2007-10-16"/>
        </correspAction>
        <correspAction xml:id="i-58huP2P6KmBpJZjMutqtju" type="dismissal">
          <date when="2007-10-16"/>
        </correspAction>
        <correspAction xml:id="i-DYg2pDCM4pK7tYsicWUqTK" type="numbering">
          <date when="2007-10-09"/>
        </correspAction>
        <correspAction xml:id="i-P4DXQTDE6PqFf11RHihjdt" type="submission">
          <date when="2007-10-05"/>
        </correspAction>
        <correspAction xml:id="i-PJkTwwohPpDtU2ARP41B8M" type="transfer">
          <date when="2007-10-05"/>
        </correspAction>
        <correspAction xml:id="i-CEcb2Suw1YJt2TFF4Pemzc" type="assigned"/>
        <correspContext corresp="i-CEcb2Suw1YJt2TFF4Pemzc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sd2frsrgBPPU4qSfhJEhXX" type="motBody">
        <div xml:id="i-LpvSaQbEqyrNgoX6quoEg6" type="motProposal" subtype="förslag">
          <head xml:id="i-72B4fAxouT6HfbNxv5y7MA">
            Förslag till riksdagsbeslut
          </head>
          <list xml:id="i-GzXvMT71suKhu4MW1z9fgv" style="ol">
            <item xml:id="i-477MtT7sviHHnL3grWXfCX">
              Riksdagen tillkännager för regeringen som sin mening vad som
              anförs i motionen om en översyn av lagstiftningen om våldtäkt
              i 6 kap. brottsbalken.
            </item>
            <item xml:id="i-8BR7MoFnwAukhiwQftFkJQ">
              Riksdagen tillkännager för regeringen som sin mening vad som
              anförs i motionen om att pröva möjligheten att införa bristande
              samtycke som ett uttryckligt rekvisit i våldtäktslagstiftningen.
            </item>
            <item xml:id="i-R67B1sJTX8Z4xazdHiPBc8">
              Riksdagen tillkännager för regeringen som sin mening vad som
              anförs i motionen om samtycke vid sexuella handlingar med allvarliga
              våldsinslag.
            </item>
            <item xml:id="i-PerKZrZf4kjJyj5k4H1RMD">
              Riksdagen tillkännager för regeringen som sin mening vad som
              anförs i motionen om att införa det faktum att en våldtäkt äger
              rum i offrets bostad som ett rekvisit för att anse brottet som
              grovt.
            </item>
            <item xml:id="i-2TaAVQtEmn7x3Zv33D2by4">
              Riksdagen tillkännager för regeringen som sin mening vad som
              anförs i motionen om att ersätta rekvisitet hjälplöst tillstånd
              med rekvisitet en särskilt utsatt situation i 6 kap. 1 § andra
              stycket brottsbalken.
            </item>
          </list>
        </div>
        <div xml:id="i-A2wSAvf4ozyWqGYyrFw4md" type="motContent">
          <head xml:id="i-3SuhpBnxGMnFenVPfLmTFq" type="h1">
            Bakgrund
          </head>
          <p xml:id="i-7W9z18MGf2j2VyjqiDPxjL">
            När riksdagen fattade beslut om en reformering av sexualbrottslagstiftningen
            i 6 kap. brottsbalken (BrB) (se prop. 2004/05:45), var det på
            grundval av betänkandet från den år 1998 tillsatta Sexualbrottskommittén,
            SOU 2001:14 Sexualbrotten Ett ökat skydd för den sexuella integriteten
            och angränsande frågor. Utredningen analyserade samtliga bestämmelser
            i 6 kap. BrB och lämnade ett omfattande reformförslag. Huvuddragen
            i kommitténs förslag blev också lagstiftning, även om förändringar
            i vissa avseenden tämligen betydande förändringar gjordes under
            ärendets fortsatta beredning.
          </p>
          <p xml:id="i-VSgdxdzGuaQGiEgGezhrwy">
            Till de viktigare förändringarna hörde:
          </p>
          <list xml:id="i-NjQpGFDppvkwT3M2sdzgo6" style="ul">
            <item xml:id="i-SxJqQoeKExWRXSNYtfmK1H">
              en ny definition av våldtäktsbrottet, i syfte att uttryckligen
              minska graden av våld eller hot som krävs för att en gärning ska
              anses innebära våldtäkt,
            </item>
            <item xml:id="i-LsRy3sw3MiTJbweexXHo6d">
              en ny definition av grov våldtäkt, i syfte att något utvidga
              tillämpningsområdet för straffbestämmelsen,
            </item>
            <item xml:id="i-WPJSiCWT5W5W4bB9DNgp2i">
              att genomföra samlag eller därmed jämställda handlingar med en
              person som försatt sig i ett hjälplöst tillstånd, t.ex. genom
              att berusa sig med alkohol, ska betecknas våldtäkt, inte sexuellt
              utnyttjande, vilket bl.a. innebar en skärpt bestraffning av brott
              av denna typ.
            </item>
          </list>
          <p xml:id="i-BrDGpHPvbEvZ8LhDzJAM1F">
            Efter den nya lagstiftningens ikraftträdande har debatten i hithörande
            frågor gått vidare. Olika rättsfall har givit upphov till omfattande
            diskussioner och krav på ytterligare förändringar av sexualbrottslagstiftningen.
            Också det faktum att få av de anmälda våldtäktsbrotten leder till
            åtal och än färre till fällande dom har föranlett krav på förändrad
            lagstiftning, inte minst i ljuset av att mörkertalet vid denna
            typ av brottslighet sannolikt är stort.
          </p>
          <p xml:id="i-CxjjgWwXha2hiNqzsfSQgQ">
            Förändringar i lagstiftningen är förvisso inte det enda och sannolikt
            inte heller det mest verkningsfulla sättet på vilket sexualbrotten
            kan bekämpas. Regeringen har aviserat ett omfattande handlingsprogram
            för att bekämpa mäns våld mot kvinnor och där ingår givetvis bekämpningen
            av sexuella övergrepp som en viktig del. Regeringen har också
            redan givit polis, åklagare och domstolar i uppdrag att höja kompetensnivån
            hos medarbetare som arbetar med att utreda, lagföra och döma när
            det gäller sexuella övergrepp. För att motverka sexuella övergrepp
            är det vidare viktigt att långsiktigt påverka människors attityder
            och att verka allmänt för ökad jämställdhet mellan kvinnor och
            män.
          </p>
          <p xml:id="i-6jUf6j9hZ8XD3eovhWucoS">
            Samtidigt är det viktigt att lagstiftningen är utformad så att
            den står i samklang med samhällets värdegrund och så att den kan
            tillämpas på ett tydligt och rättssäkert sätt. Lagstiftningens
            signalfunktion till det övriga samhället ska inte underskattas.
            Om förändringar i lagstiftningen kan leda till en bättre rättstillämpning,
            under upprätthållande av kravet på rättssäkerhet, bör sådana förändringar
            övervägas.
          </p>
          <head xml:id="i-UcGuAk5KKuaG56aXXRLj9F" type="h1">
            Bevisproblem när det gäller våldtäktsbrott
          </head>
          <p xml:id="i-Ejmd7MyLz2xVTeK1Sii2MR">
            En starkt bidragande orsak till det begränsade antalet åtal och
            fällande domar i sexualbrottmål är att bevisläget ofta är svårt.
            I det följande talas för enkelhetens skull om gärningsmannen som
            en man och offret som en kvinna, trots att även män kan utsättas
            för sexuella övergrepp.
          </p>
          <p xml:id="i-6siWybSbGSiVSCtX8BJLQK">
            Om en person åtalas för våldtäkt, har åklagaren att bevisa följande:
          </p>
          <list xml:id="i-CWkugLrCeEeqgy1sH5X9hb" style="ul">
            <item xml:id="i-GTRbTmhgRSdvtceoKjM3HK">
              att ett samlag eller därmed jämförlig handling förekommit,
            </item>
            <item xml:id="i-WwWbP4ETBYBJZvEDYgZGEC">
              att handlingen genomförts med hjälp av våld eller hot eller mot
              en person som befunnit sig i hjälplöst tillstånd (kravet för att
              våld ska anses ha använts är tämligen lågt ställt, det räcker
              t.ex. att mannen hållit fast kvinnans armar eller betvingat henne
              med sin egen kroppsvikt),
            </item>
            <item xml:id="i-5eQKkpZPjM7yV6dKnJSL7T">
              att gärningsmannen insåg att det var våldet eller hotet som gjorde
              att handlingen kunde genomföras respektive att gärningsmannen
              insåg att personen befann sig i ett hjälplöst tillstånd (kravet
              på uppsåt).
            </item>
          </list>
          <p xml:id="i-H8cPo8hGJcEVwYd9Xd6La1">
            Att en sexuell handling ägt rum är, med tanke på modern DNA-teknik,
            ofta inte svårt att bevisa. Det mest problematiska rekvisitet
            är nummer två: att bevisa att våld eller hot förekommit. Gärningsmannen
            gör ofta samtyckesinvändning, dvs. hävdar att kvinnan frivilligt
            gick med på det sexuella umgänget. Finns då inte stödbevisning
            i form av vittnesuppgifter eller teknisk bevisning, t.ex. dokumenterade
            skador, blir målets utgång beroende av en bedömning av trovärdigheten
            och rimligheten hos parternas respektive berättelser en bedömning
            som inte är enkel och som inte sällan leder till att det inte
            anses styrkt bortom varje rimligt tvivel att ett brott har begåtts.
            Det bör dock framhållas att det även förekommer fällande domar
            baserade i stort sett uteslutande på kvinnans berättelse. Viss
            kritik har från forskarhåll riktats mot polisen för att våldtäktsutredningar
            i olika fall lagts ned för lättvindigt efter samtyckesinvändning.
            Jag tar inte ställning till i vilken mån denna kritik är berättigad
            men konstaterar att det är angeläget att genomföra en grundlig
            polisutredning även i sådana fall och att den påstådde gärningsmannens
            och hans redogörelses trovärdighet bör undersökas mycket noga.
          </p>
          <p xml:id="i-6mtsWAgx25thKeKfAJEhye">
            Om man kan bevisa att våld eller hot förekommit, torde det i
            många fall vara uppenbart att gärningsmannen insåg orsakssambandet
            mellan våldet/hotet och möjligheten att genomföra den sexuella
            handlingen. I vissa fall har dock det tredje rekvisitet varit
            avgörande för ett måls utgång. Ett exempel är tingsrättens dom
            i det s.k. Stureplansprofilmålet i maj 2007. Tingsrätten fann
            att kvinnan tvingats till olika sexuella handlingar men att männen
            inte insåg att det var deras våld som gjorde att de kunde genomföra
            det sexuella umgänget. Männen hävdade att de trodde att kvinnan
            samtyckte till våldsanvändningen, eftersom de tre personerna tidigare
            haft sexuellt umgänge med våldsinslag, och rätten fann att det
            inte var styrkt bortom varje rimligt tvivel att de hade uppsåt
            att genom våldet tilltvinga sig det sexuella umgänget.
          </p>
          <head xml:id="i-UtLBUKJBBxypZfvzBZj3bP" type="h1">
            Ett samtyckesrekvisit?
          </head>
          <p xml:id="i-GGHV1PJj2WrfkwNm33KBqL">
            I debatten har anförts att våldtäktslagstiftningen borde ändras
            så att kravet på våld eller hot från gärningsmannen ersätts med
            ett krav på uttryckligt samtycke till sexuellt umgänge från kvinnans
            sida. Den frågan prövades av Sexualbrottskommittén, som dock fann
            att något samtyckesrekvisit inte skulle införas. Regeringen delade
            den bedömningen, främst med hänvisning till att ett sådant rekvisit,
            enligt regeringens mening, skulle öka fokuseringen på kvinnans
            agerande i samband med det påstådda övergreppet. Kunde mannen
            tolka kvinnans agerande som att hon samtyckte till sexuellt umgänge?
          </p>
          <p xml:id="i-MktBZcWtXWfBrzeatQSh9z">
            Det finns i varje fall tre tänkbara skäl till ett eventuellt
            införande av ett samtyckesrekvisit. Det första är kanske det mest
            uppenbara lagstiftningens utgångspunkt bör vara varje människas
            rätt till sexuell integritet, dvs. den ovillkorliga rätten att
            själv välja om och när man vill ha sexuellt umgänge med någon
            annan. I propositionen om införande av den nya sexualbrottslagstiftningen
            (prop. 2004/05:45) anförde regeringen att denna ståndpunkt utgör
            utgångspunkten för även den då föreslagna lagstiftningen, men
            man kan hävda att ett samtyckeskrav skulle vara ett än tydligare
            uttryck för denna utgångspunkt och sända en normbildande signal
            ut i samhället.
          </p>
          <p xml:id="i-7fVqC9axJh2zqeAfssSKzg">
            Det andra skälet torde vara att man vill kriminalisera handlingar
            som idag inte är straffbara. Om en man genomför ett samlag med
            en helt passiv kvinna utan att kvinnan är redlöst berusad, drogad
            eller av annat skäl befinner sig i ett hjälplöst tillstånd kan
            han idag inte dömas för våldtäkt. Detsamma gäller om kvinnan säger
            nej till sexuellt umgänge, men mannen genomför ett samlag utan
            att använda våld eller hot av något slag. Sistnämnda situation
            illustreras t.ex. av dom av den 8 januari 2007 i mål nummer B
            865-06 från Karlskoga tingsrätt. Kvinnan i målet anklagade tre
            män för att ha genomfört samlag med henne mot hennes vilja. Hon
            hävdade att hon bett dem sluta, men tingsrätten ogillade åtalet
            och skrev: Tingsrätten finner ej att det enligt målsägandens uppgifter
            förekommit något våld eller hot om våld. Åklagaren anförde att
            våldet bestod i att en av gärningsmännen dragit ner kvinnans byxor
            och inlett samlag. Modern forskning visar att en del kvinnor som
            utsätts för ett sexuellt övergrepp blir helt paralyserade och
            inte förmår värja sig. Istället skyddar de sig mot övergreppet
            genom att stänga av tankar och känslor och väntar bara på att
            övergreppet ska upphöra. Dagens lagstiftning kan sägas bygga på
            utgångspunkten att den som tiger samtycker, så länge våld eller
            hot inte används, vilket inte förefaller rimligt. Det bör dock
            betonas att svensk rätt inte ställer något krav på att kvinnan
            försökt göra motstånd, för att våldtäkt ska anses föreligga. Om
            mannen t.ex. låser kvinnans rörelsefrihet med sin kroppsvikt är
            våldskravet uppfyllt, oavsett om kvinnan försöker göra sig fri
            eller ligger helt passiv.
          </p>
          <p xml:id="i-3cnnHVq1WMp9vUbPhR72tE">
            Det tredje skälet bör vara att man vill ändra fokus i rättsprocessen
            från om gärningsmannen använt våld till om gärningsmannen tagit
            reda på kvinnans vilja. Bevisbördan för att samtycke saknats måste
            dock givetvis åvila åklagaren.
          </p>
          <p xml:id="i-yCKiCwkvTM4VkDVvqKY15">
            Mot införande av ett samtyckeskrav kan anföras det som regeringen
            betonade i den ovan refererade propositionen, nämligen att fokus
            placeras på kvinnans agerande. Samtidigt kan man inte undgå att
            konstatera att mycket uppmärksamhet redan idag fokuseras på kvinnan
            trots att lagstiftaren vid flera tillfällen givit uttryck för
            ståndpunkten att detta bör undvikas så långt möjligt. Frågan är
            därför om det skulle bli så mycket värre för kvinnorna med en
            ny lagstiftning än det är idag. Härtill kommer att ett samtyckesrekvisit
            rimligen också bör rikta ökat fokus på gärningsmannen och hans
            åtgärder för att förvissa sig om vad kvinnan ville.
          </p>
          <p xml:id="i-U9MwhvabTNaCysvCyRbkAt">
            En annan invändning mot ett samtyckesrekvisit är att inte heller
            införandet av ett sådant skulle råda bot på bevisproblematiken.
            Om mannen har en version av händelseförloppet och kvinnan en annan,
            blir det även med ett samtyckesrekvisit svårt att få en fällande
            dom i avsaknad av stödbevisning. Denna invändning må ha visst
            fog för sig, men är knappast ett tungt vägande motargument. Bevisproblematiken
            kommer alltid att vara besvärlig i fall som involverar två personer
            och där inga utomstående varit närvarande, men det är inget skäl
            i sig mot ett samtyckesrekvisit. En variant av samma invändning
            är att det är svårt att i efterhand bevisa om samtycke förevarit
            eller inte, dvs. rekvisitet må vara principiellt gott men är närmast
            omöjligt att tillämpa. Detta är måhända det viktigaste motargumentet,
            och det anförs t.ex. av Lagrådet i dess yttrande över reformförslagen
            i prop. 2004/05:45. Bevisföring om detta rekvisit skulle dock
            inte bli principiellt annorlunda än bevisföring om annat som skett
            i stängda rum. Man får höra parterna samt ta hänsyn till teknisk
            bevisning och eventuella vittnesutsagor och se vad resultatet
            blir.
          </p>
          <p xml:id="i-6Rmny3HB26gaA7pNy1YCvf">
            Europadomstolen i Strasbourg har i en uppmärksammad dom (fallet
            M mot Bulgarien) gjort uttalanden som innebär ett krav på kriminalisering
            av alla ofrivilliga sexuella handlingar. Här ska denna dom inte
            närmare analyseras, men regeringen anförde i prop. 2004/05:45
            att den inte ansåg att Bulgariendomen innebär ett krav på Europarådets
            medlemsstater att införa ett samtyckesrekvisit i våldtäktslagstiftningen.
            Detta ställningstagande har ifrågasatts i den efterföljande debatten.
            Man kan notera att Lagrådet i sitt i sagda proposition refererade
            yttrande efterlyste en noggrann analys av Bulgariendomen och dess
            implikationer för svenskt vidkommande. Någon sådan analys ansåg
            dock regeringen inte behövdes. Regeringen påpekade att svensk
            rätt kriminaliserar ofrivilliga sexuella handlingar. Det är visserligen
            korrekt, men man kan inte komma ifrån att ordalydelsen i domen
            talar om alla ofrivilliga sexuella handlingar. Det torde ligga
            närmast till hands utifrån en språklig tolkning att uppfatta begreppet
            ofrivillig såsom innefattande alla fall, utom de där kvinnan på
            något sätt givit uttryck för att hon vill genomföra det sexuella
            umgänget. Tolkningen är dock inte, enligt min uppfattning, så
            självklar som en del debattörer hävdat. Det är inte en språklig
            orimlighet att hävda att begreppet ofrivilliga handlingar endast
            innefattar handlingar som är uttryckligt ofrivilliga, dvs. som
            kvinnan tvingats till genom våld eller hot.
          </p>
          <p xml:id="i-Bt3jRUWhgYMqJzEMmRpGga">
            Enligt min uppfattning finns det ett antal goda argument som
            talar för ett införande av ett samtyckesrekvisit i våldtäktslagstiftningen.
            Samtidigt finns vissa beaktansvärda motargument, som måste analyseras
            närmare, i första hand om ett sådant rekvisit kan tillämpas på
            ett effektivt och rättssäkert sätt (jfr diskussionen om bevisproblematiken
            ovan). Vidare bör diskuteras vad som bör krävas för att det ska
            anses bevisat att samtycke inte förelåg. Frågan om ett samtyckesrekvisit
            är således komplicerad och bör bli föremål för närmare överväganden,
            något jag anser bör ske med det snaraste. Våldtäktslagstiftningen
            i 6 kap. BrB bör således ses över med inriktningen att införande
            av ett samtyckesrekvisit sannolikt är en lämplig åtgärd. I detta
            sammanhang bör även en fördjupad analys av Bulgariendomen genomföras.
          </p>
          <head xml:id="i-ExxhxEAEJ8jNx1BhQXRzNS" type="h1">
            Samtycke vid våldsanvändning och kränkande behandling
          </head>
          <p xml:id="i-L7REqtgH1zeW3gB2cN6XTm">
            Jag ser det däremot som mindre komplicerat att införa ett samtyckeskrav
            vid sexuella handlingar som innefattar allvarligt våld eller annan
            kränkande behandling. När någon blir misshandlad i ett sammanhang
            som inte har med sexuellt umgänge att göra, kan gärningsmannen
            inte freda sig genom att hävda att han trodde att offret ville
            bli misshandlat. Det är svårt att se varför motsatt utgångspunkt
            ska gälla i en sexuell kontext. Här gör sig skyddet för den personliga
            integriteten gällande med än större styrka än i andra våldtäktsfall
            (jfr skäl ett för införande av ett samtyckesrekvisit i föregående
            avsnitt).
          </p>
          <p xml:id="i-WxYMCfxyV9F9f93Ba1BoGz">
            I det ovan nämnda Stureplansfallet hade kvinnan över 40 skador
            på kroppen efter männens behandling. Den rimliga utgångspunkten
            för bedömningen av fallet är på vilket sätt männen förvissade
            sig om att kvinnan verkligen ville utstå de ifrågavarande handlingarna.
            Åklagaren har att bevisa bristande samtycke, men det är rimligt
            att processen fokuseras på gärningsmännen och vad de gjorde för
            att säkerställa att samtycke förelåg.
          </p>
          <p xml:id="i-PNUgD5yx3YM6Rx52PmXBN7">
            Det står var och en fritt att utöva sexuella handlingar som är
            förknippade med våldsanvändning, men just när det gäller handlingar
            som kan leda till fysisk skada eller allvarlig kränkning, framstår
            det som särskilt angeläget att lagstiftningen skyddar alla som
            inte uttryckligen ställer upp på att bli utsatta för våld eller
            kränkning.
          </p>
          <p xml:id="i-DaZPoYxyfUMoxSFgyuWHJ3">
            Det kan hävdas att det skulle kunna leda till besvärliga gränsdragningsproblem
            om ett samtyckesrekvisit enbart skulle införas beträffande sexuella
            handlingar med allvarliga våldsinslag m.m. Det problemet ska,
            enligt min mening, inte överbetonas, givet att bestämmelsen får
            en tydlig utformning, men det bör beaktas i det kommande beredningsarbetet.
          </p>
          <head xml:id="i-4xctkHgdr5Wc2uLSMUJ5Mz" type="h1">
            Grov våldtäkt
          </head>
          <p xml:id="i-6kJhkpNigNdP5m9x4M9NhJ">
            Genom förändringarna i 6 kap. BrB år 2005, utvidgades tillämpningsområdet
            för när en våldtäkt kan bedömas som grov genom att det dittillsvarande
            kravet på livsfarligt våld ersattes med det lägre kravet om våldet
            eller hotet varit av särskilt allvarlig art. Vid bedömningen av
            om ett våldtäktsbrott är grovt ska i fortsättningen också särskilt
            beaktas om fler än en förgripit sig på offret eller på annat sätt
            deltagit i övergreppet.
          </p>
          <p xml:id="i-TwZWuxrLHWoR2oTRQRmeR2">
            Enligt min uppfattning bör övervägas om ytterligare omständigheter
            uttryckligen bör anges i paragrafen. Jag tänker särskilt på den
            omständigheten att övergreppet ägt rum i kvinnans bostad. Övergrepp
            i hemmiljö torde ofta innebära en allvarligare kränkning än ett
            övergrepp som äger rum på annan plats. När inte ens det egna hemmet
            kan uppfattas som en trygg plats blir känslan av utsatthet än
            större. Om kvinnan frivilligt berett gärningsmannen tillträde
            till sitt hem eller om han brutit sig in torde däremot sakna betydelse
            för graden av kränkning. Att bryta sig in hos någon är i och för
            sig en försvårande omständighet, i och med att det är ett brott
            i sig, men i de fall då gärningsmannen är en för kvinnan känd
            person, kanske rentav en närstående, tillkommer ett inslag av
            allvarligt missbrukat förtroende, vilket bör anses som väl så
            allvarligt som inbrottsinslaget.
          </p>
          <p xml:id="i-Rq3VqvwDsbh67REe53GihJ">
            Det bör observeras att paragrafen endast anger omständigheter
            som särskilt ska beaktas vid bedömningen av om en våldtäkt är
            att anse som grov eller inte. Att en ny omständighet förs in i
            paragrafen innebär inte att alla våldtäkter som äger rum i offrets
            hem automatiskt blir grova. Domstolen måste alltid göra en samlad
            bedömning av frågan om en våldtäkt är grov eller inte utifrån
            samtliga omständigheter i det enskilda fallet.
          </p>
          <head xml:id="i-3LdyhUnki2jeaK9jikW2zE" type="h1">
            Rekvisitet hjälplöst tillstånd bör förändras
          </head>
          <p xml:id="i-6D8sUYydCqsAzDD3Z4KKhL">
            Som ovan anförs, innebar 2005 års förändringar av 6 kap. BrB
            att samlag och därmed jämförbara handlingar med en person som
            befinner sig i ett hjälplöst tillstånd i fortsättningen benämns
            våldtäkt, oavsett om offret försatts i det hjälplösa tillståndet
            genom eget agerande eller genom gärningsmannens agerande.
          </p>
          <p xml:id="i-EhaEUhgKTf3ayQgyXcKczm">
            Begreppet hjälplöst tillstånd har dock kritiserats och av många
            ansetts vara för snävt. Redan i lagstiftningsärendet anförde Lagrådet
            (se prop. 2004/05:45) att det förelåg bristande överensstämmelse
            mellan vissa uttalanden av regeringen och den föreslagna lagtexten.
            Uttalandena kunde anses tyda på att regeringen ansåg att tillämpningsområdet
            för stadgandet skulle vidgas, medan lagtexten tydde på motsatsen.
          </p>
          <p xml:id="i-VutAjNfUUnY2Rs4cAidwq1">
            Lagrådet anförde som en alternativ formulering att offret, för
            att våldtäkt ska anses ha ägt rum, ska ha blivit utnyttjat när
            hon befann sig i en särskilt utsatt situation. I praxis har stadgandet
            tillämpats restriktivt, med hänvisning till att lagstiftaren uttryckligen
            valde att inte ändra lagtexten på det sätt som Lagrådet skisserade.
          </p>
          <p xml:id="i-ASaMxqLLeEHCwdJuj7nrvy">
            Jag delar uppfattningen att rekvisitet hjälplöst tillstånd i
            6 kap. 1 § 2 BrB bör bytas ut mot särskilt utsatt situation. Eftersom
            denna fråga har behandlats i andra riksdagsmotioner vid flera
            tillfällen, avstår jag från att göra en djupare analys av problemställningen
            i detta sammanhang.
          </p>
        </div>
        <div xml:id="i-YEzxFGbAS9mMbX9sKEy5nY" type="motSignatures">
          <list xml:id="i-MxmBFUmyz8jtgEcsmhRMeY">
            <item xml:id="i-BEDQwyxLEsdNgSwt7L6pr2" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
