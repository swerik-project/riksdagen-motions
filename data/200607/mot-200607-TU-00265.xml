<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00265">
  <teiHeader>
    <fileDesc>
      <titleStmt>
        <title>Fast förbindelse mellan Helsingborg och Helsingör</title>
        <author corresp="i-4Cqdpnmue4GNQh6HSQGRHK">av Peter Danielsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fast förbindelse mellan Helsingborg och Helsingör</title>
          <idno type="rdwebb">GU02T265</idno>
          <rs type="number">T265</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T265/text</ref>
          <ref type="dokument_url_html">http://data.riksdagen.se/dokument/GU02T265</ref>
          <ref type="dokumentstatus_url_xml">http://data.riksdagen.se/dokumentstatus/GU02T265</ref>
          <ref type="doc">http://data.riksdagen.se/fil/11D5EF51-2667-4C1E-988B-706F56D71A07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Cqdpnmue4GNQh6HSQGRHK</idno>
            <name>Peter Danielsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TUeG3EDoviG2VKUWjs5ouX" type="signed"/>
        <correspContext corresp="i-TUeG3EDoviG2VKUWjs5ouX">
          <note type="signatory" corresp="i-4Cqdpnmue4GNQh6HSQGRHK"/>
        </correspContext>
        <correspAction xml:id="i-WnuhrqXxyu9onxV9hRcf6v" type="referral">
          <date when="2006-11-07"/>
        </correspAction>
        <correspAction xml:id="i-8qH5C6GFwCmdBwm38nzQrm" type="dismissal">
          <date when="2006-11-07"/>
        </correspAction>
        <correspAction xml:id="i-73TSwwVwkbcq82FXDxLHSB" type="numbering">
          <date when="2006-10-31"/>
        </correspAction>
        <correspAction xml:id="i-57qLGybqmQrsKCXWwhKpTA" type="submission">
          <date when="2006-10-31"/>
        </correspAction>
        <correspAction xml:id="i-RD5F6ttCtHbqMNzKqu3vi1" type="transfer">
          <date when="2006-10-27"/>
        </correspAction>
        <correspAction xml:id="i-Aj37EMGeUsWQz25aNZMTbk" type="assigned"/>
        <correspContext corresp="i-Aj37EMGeUsWQz25aNZMTbk">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4uUEVXjF9MLNuZ4ke4sTt7" type="motBody">
        <div xml:id="i-TucMVq4zYBRe8jTsn1ZpED" type="motProposal" subtype="förslag">
          <head xml:id="i-GrX32CpU43RxYwEPW1TTdX">
            Förslag till riksdagsbeslut
          </head>
          <list xml:id="i-17os3NsPkxCz9kp31FXAef" style="ol">
            <item xml:id="i-U4XvEG4X77zZ9cYqxR9rN4">
              Riksdagen tillkännager för regeringen som sin mening vad i motionen
              anförs om att prioritera frågan om en fast förbindelse mellan
              Helsingborg och Helsingör.
            </item>
            <item xml:id="i-4dL8uUZ8ra4tb56UjdQfWU">
              Riksdagen tillkännager för regeringen som sin mening vad i motionen
              anförs om att en tidtabell för byggandet av en fast förbindelse
              mellan Helsingborg och Helsingör bör upprättas.
            </item>
            <item xml:id="i-RhW4JaXmkEFAp3U38BHb6T">
              Riksdagen tillkännager för regeringen som sin mening vad i motionen
              anförs om att initiera de undersökningar som är nödvändiga för
              att driva frågan om en fast förbindelse mellan Helsingborg och
              Helsingör från svensk sida.
            </item>
            <item xml:id="i-PS3tXmdu1hzsYrdkXRJYb1">
              Riksdagen tillkännager för regeringen som sin mening vad i motionen
              anförs om att inleda en dialog med den danska regeringen om en
              fast förbindelse mellan Helsingborg och Helsingör.
            </item>
          </list>
        </div>
        <div xml:id="i-NPDcGN3HQQeb8xJZKkJbfb" type="motContent">
          <head xml:id="i-17zRAoQpyCECd5ky9Woqou" type="h1">
            Fast förbindelse mellan Helsingborg och Helsingör
          </head>
          <head xml:id="i-8HeSqc4DDe6o4Aoyy13hKF" type="h1">
            Motivering
          </head>
          <p xml:id="i-XZeNekfEh3iiB7hdGDyAVa">
            Sedan Öresundsbron invigdes med pompa och ståt för sex år sedan
            har bron fått stor betydelse för regionen. Den dynamik som skapades
            när Malmö och Köpenhamn bands samman har gett positiva effekter
            för hela Sydsverige.
          </p>
          <p xml:id="i-XsXvBDC2VBnpGj3s6mkopi">
            En av de grundläggande förutsättarna för integration i Öresundsregionen
            är fungerande trafikleder över både södra och norra Öresund. Dessutom
            krävs god infrastruktur mellan den norra och den södra överfarten,
            på båda sidor av Sundet. Öresundsbron är viktig, men HH-leden
            har en lika viktig roll att fylla i arbetet med att föra Sydsveriges
            och Själlands invånare närmare varandra.
          </p>
          <p xml:id="i-JpHzbDVozY4qUDYF1gnNb3">
            Kapacitetsbrist på bron
          </p>
          <p xml:id="i-PHzfw2AH3m25pKKgV8gUvV">
            Sedan invigningen har över 100 miljoner personresor gjorts över
            Öresundsbron (september 2006). Under 2006 har tågtrafiken hittills
            ökat med 18 procent och biltrafiken med 15 procent. Anledningen
            till den enorma ökningen är främst ökad arbetspendling.
          </p>
          <p xml:id="i-281BhtRaEZVNezEi2qyJd8">
            Skånetrafiken tror på fortsatt ökning för tågtrafiken. Dess prognoser
            talar för en årlig stegring av antalet resenärer fram tills Citytunneln
            i Malmö skall stå klar 2011. Då väntas trafiken öka än mer, med
            tiominutersavgångar.
          </p>
          <p xml:id="i-EVMSV8ZvzSWPY2U1zBPWdk">
            Öresundsbrons framgångar kommer inom några år att generera kapacitetsproblem.
            Internationella erfarenheter visar att när två länder kopplas
            samman med en fast förbindelse utvecklar det så mycket dynamik
            att förbindelsen inom ca 1015 år inte längre klarar av de trafikvolymer
            som krävs för att fortsätta utvecklingen. Med andra ord genererar
            ofta en fast förbindelse fler fasta förbindelser efter hand.
          </p>
          <p xml:id="i-8TiNa8m6wB84iz3taKA9s9">
            Enligt Banverket, som har tittat närmare på frågan, är risken
            stor att det blir kapacitetsbrist på bron inom en inte alltför
            avlägsen framtid. I synnerhet när den fasta förbindelsen över
            Fehmarn Bält är färdig, vilket enligt planerna bör bli runt 2015,
            kommer det att bli problem. Med tiominuterstrafik för de regionala
            tågen, ett ökat antal fjärrtåg mot Stockholm och Göteborg/Oslo
            samt ökad godstrafik kommer Öresundsförbindelsen att bli en flaskhals.
          </p>
          <p xml:id="i-4Ny57ts1NDoSAr8jakpG5R">
            Öresundsbron kommer att behöva kompletteras med ytterligare en
            förbindelse i de norra delarna av regionen framöver. För att hinna
            med nödvändig planering bör Banverket omedelbart ges i uppdrag
            att börja arbeta med förverkligandet av en fast förbindelse mellan
            Helsingborg och Helsingör. Dessutom måste regeringen öka trycket
            på danskarna att lösa de problem som finns på den danska sidan
            på sträckan HelsingörKöpenhamn.
          </p>
          <p xml:id="i-9otg6oSvR9tN4avEoeZEMq">
            En fast förbindelse i norra delen av Öresund kan säkerställa
            fortsatt hög tillväxt i Öresundsregionen, vilket är till gagn
            för utvecklingen i hela landet.
          </p>
          <head xml:id="i-RQu4DckWMftVUTvGm1uK8k" type="h2">
            Tre starka skäl för en fast förbindelse på HH-leden
          </head>
          <p xml:id="i-V4vfQbom5ZAFkAAe4YJA42">
            För det första kommer Öresundsbrons kapacitet att vara otillräcklig
            inom några år. Då krävs ytterligare en fast förbindelse för att
            upprätthålla och utveckla den integration och tillväxt i Öresundsregionen
            som hela landet har nytta av.
          </p>
          <p xml:id="i-H6fc4xBEJFPChygWCvwJgj">
            För det andra är en tunnel på HH-leden ett naturligt led i den
            infrastrukturella ringlinje som rent fysiskt skall förbinda västra
            Skåne och östra Själland. Integration kräver väl fungerande förbindelser
            både i södra och norra Öresundsregionen. Idag kör tågen i ett
            U, det bör snarast bytas mot ett O.
          </p>
          <p xml:id="i-AhyKwBhqvsGbzsd7G7ciJ2">
            För det tredje är en tunnel på HH-leden en viktig länk i projektet
            Europabanan. Projektet arbetar för att få till stånd höghastighetståg
            mellan Stockholm, Köpenhamn och Hamburg via en fast förbindelse
            mellan Helsingborg och Helsingör. Europabanan skulle innebära
            nya och förbättrade möjligheter till snabba, tillförlitliga och
            bekväma persontransporter.
          </p>
          <head xml:id="i-VpscaTCDm819Bj2EMZ8F9a" type="h2">
            Dags för tidtabell
          </head>
          <p xml:id="i-8sXEtg4ue6FkCYKHxjBNtp">
            Den förra regeringen visade tyvärr inte på någon handlingskraft
            i frågan. Göran Persson uttalade i och för sig sitt stöd för en
            fast förbindelse mellan Helsingborg och Helsingör vid flera tillfällen,
            men några konkreta åtgärder vidtogs aldrig. Nu är det viktigt
            att den nya regeringen snabbt tar tag i frågan för att undvika
            att den dras i långbänk. Det vore olyckligt för Skåne, för den
            fortsatta utvecklingen i Öresundsregionen och för de positiva
            effekter denna utveckling har för hela landet.
          </p>
          <p xml:id="i-RCcgmt7j8sA3J1J163RR6J">
            Därför är det viktigt att riksdagen ger regeringen till känna
            att frågan om en fast förbindelse mellan Helsingborg och Helsingör
            bör prioriteras. En tidtabell för byggandet bör snarast upprättas.
            Den ansvarige ministern måste prioritera frågan och se till att
            undersökningar som är nödvändiga för att driva frågan från svensk
            sida initieras. En öppen och konstruktiv dialog bör även inledas
            med den danska regeringen kring projektet.
          </p>
        </div>
        <div xml:id="i-MpF6bbYB5FbBZUB9nL6Xkm" type="signatureBlock">
          <list xml:id="i-PxrkrzrjoEt8fSRjoUY9hr">
            <item xml:id="i-6jWywt85ztpAoLhfdoE5g1" who="i-4Cqdpnmue4GNQh6HSQGRHK" type="signature">
              Peter Danielsson (m)
            </item>
          </list>
        </div>
      </div>
    </body>
  </text>
</TEI>
