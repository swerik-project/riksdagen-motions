<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00338">
  <teiHeader>
    <fileDesc>
      <titleStmt>
        <title>Det civila samhället</title>
        <author corresp="i-Fa75ePV6JC2wN91aE4xcYD">av Stefan Attefall (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det civila samhället</title>
          <idno type="rdwebb">GX02Kr338</idno>
          <rs type="number">Kr338</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr338/text</ref>
          <ref type="dokument_url_html">http://data.riksdagen.se/dokument/GX02Kr338</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr338</ref>
          <ref type="doc">http://data.riksdagen.se/fil/183FCEFD-C24C-4C75-BFF4-1D1EEE710F8B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WrsVfmFEjdPY4ooN32ikpk" type="signed"/>
        <correspContext corresp="i-WrsVfmFEjdPY4ooN32ikpk">
          <note type="signatory" corresp="i-Fa75ePV6JC2wN91aE4xcYD"/>
        </correspContext>
        <correspAction xml:id="i-BJyxjyHEfMPaRXHbL4qTii" type="numbering">
          <date when="2009-10-08"/>
        </correspAction>
        <correspAction xml:id="i-PBRngUer4tVMVv9NUk8VtK" type="submission">
          <date when="2009-10-06"/>
        </correspAction>
        <correspAction xml:id="i-RS9EZ4NqNrTh3DCe7JyJaL" type="transfer">
          <date when="2009-10-06"/>
        </correspAction>
        <correspAction xml:id="i-BykgHLJucViL7FUDoFASTP" type="assigned"/>
        <correspContext corresp="i-BykgHLJucViL7FUDoFASTP">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BLNUr9BTFdsUoFpjeZvmej" type="motBody">
        <div xml:id="i-JFY7g44r5KB5VuZjQgCqEV" type="TOC">
          <head xml:id="i-5DnY17BpVzSDhyRfYrJfqQ">
            1 Innehållsförteckning
          </head>
          <list xml:id="i-CNSW6KuoYcXf8oD8uEnSrz">
            <item xml:id="i-6VsuLR45byJvK823c9H84e">
              2 Förslag till riksdagsbeslut 2
            </item>
            <item xml:id="i-LyuHV1wU6MViqYvKtgCBQS">
              3 Inledning 2
            </item>
            <item xml:id="i-XxaJuJHZLE4SG2Pp3Q3XeM">
              4 Det civila samhället och staten 3
            </item>
            <item xml:id="i-FsKk3EB8DJdc23fSYtcLNL">
              5 Regeringens insatser 3
            </item>
            <item xml:id="i-LwMdSn2fdLpfe1tae9Ch9v">
              6 Underlätta för det civila samhället 4
            </item>
            <item xml:id="i-GpKQU7yunBFfzHB3W4t1UN">
              6.1 Kultur 4
            </item>
            <item xml:id="i-4mQ5R4nZEYfKuF24BfkjTm">
              6.2 Sociala företag 5
            </item>
            <item xml:id="i-Uua8vE3rCY98nQNWDqGU52">
              6.3 Moms för secondhand-affärer 5
            </item>
            <item xml:id="i-GkMm8FgE5h8qaWyGqtStwL">
              6.4 Skatteavdrag för gåvor till ideella organisationer 6
            </item>
            <item xml:id="i-Q9SxSE3aboFsPWHnfrbBVU">
              6.5 Minska den politiska styrningen av hur organisationer tilldelas
              och använder sina pengar 7
            </item>
            <item xml:id="i-Q47WfMvtmiy6pynFwZRkiU">
              6.6 Lagstiftningsområden och regelverk 7
            </item>
            <item xml:id="i-HnfvUS9S7WFA3pLop4TD1U">
              6.7 Livsmedelslagen 7
            </item>
            <item xml:id="i-L5QD65TH6Q5ynHCLqH2NWR">
              6.8 SST 8
            </item>
            <item xml:id="i-Lsfk8F9eSkAeDPTtcwE2Dv">
              6.9 Arbetsgivaravgifter inom ideella organisationer 8
            </item>
          </list>
        </div>
        <div xml:id="i-Ue2Yn3ofHth3jkBuLzwiU8" type="motProposal" subtype="förslag">
          <head xml:id="i-7toNkPu5RBLwxLxpgcvPrL">
            2 Förslag till riksdagsbeslut
          </head>
          <p xml:id="i-GNd2TSyimZ9Rb4TciswxEQ">
            Riksdagen tillkännager för regeringen som sin mening vad som
            anförs i motionen om att stärka det civila samhället.
          </p>
        </div>
        <div xml:id="i-LrWAtxxfGyzddM4Gq7fGxA" type="motContent">
          <head xml:id="i-P4YHqD1m8mCUEvowjZFxzE" type="h1">
            3 Inledning
          </head>
          <p xml:id="i-3SwKSfMk7tNAp4vBMW8ExA">
            Ett samhälle måste bygga på tillit. Tillit människor emellan
            är grundläggande för att ett samhälle ska fungera, utan den riskerar
            samhället förtvina. Vårt samhälles grund bygger på relationer
            och tillit, i familjen, skolan, på arbetet och i kontakt med de
            offentliga myndigheterna.
          </p>
          <p xml:id="i-F6wTXRff8RLsUdp5rbghm2">
            I Sverige har vi en lång och rik tradition av att organisera
            oss. Det handlar om allt ifrån frikyrkorörelsen, arbetarrörelsen
            till idrottsrörelsen. Utan deras framväxt under 1850-talet hade
            Sverige sett mycket annorlunda ut. Vi får inte glömma bort att
            Sverige vid denna tid varken hade lika eller allmän rösträtt.
            Det var i dessa rörelser som de demokratiska värderingarna grundlades.
            Det var i dessa rörelser som alla, oavsett kön eller samhällsklass,
            på lika villkor fick rösträtt i organisationerna. Det handlade
            om det personliga ansvaret, att vi alla har en del och ett ansvar
            i vårt gemensamma.
          </p>
          <p xml:id="i-RWDcVeWgc4Wi1agpu4Dd3U">
            Kristdemokraterna tror inte på ett samhälle där varje människa
            står stark i sig själv. Vi människor är beroende av gemenskap
            för att kunna utvecklas och växa som personer. Den människa som
            inte blir sedd, som inte kan vara delaktig i ett större sammanhang
            eller som inte får bekräftelse krymper som människa. Det är alla
            dessa icke-offentliga sammanhang och alla människor som ingår
            i dem som skapar det civila samhället.
          </p>
          <p xml:id="i-3c59u9GJmuHh8va3Kvb8n7">
            Ett start civilt samhälle är grunden för en stark demokrati.
            Det ser vi tydligt i länder som lider under ett diktatoriskt styre.
            Bland det första som diktaturregimer slår mot är just det civila
            samhället. Förbud mot partier, fackföreningar, kyrkor och att
            människor samlas i större samlingar är några exempel på hur man
            försöker minska människors delaktighet och engagemang. För samma
            betydelse som det civila samhället har för en demokrati och marknadsekonomi,
            lika farligt är det för en diktatur. När människor kommer samman
            uppstår en moral som inte bara visar på det orättfärdiga, utan
            som också ger människor kurage att kämpa för det goda, för det
            som är rätt.
          </p>
          <p xml:id="i-JhmctwJGM4ww9EuDKdRNv5">
            Ideella föreningar har de mest skiftande uppgifterna. Vissa ser
            till att äldre på serviceboenden kommer ut i friska luften, andra
            ser till att frivilliga vuxna finns på skolgårdarna eller på gator
            och torg om nätterna. Andra föreningar har en verksamhet som hjälper
            alkoholmissbrukare, hemlösa eller som arbetar för att världens
            fattiga ska få bättre förutsättningar att lyfta sig ur fattigdom.
          </p>
          <head xml:id="i-SyoHetSJiHg7qnXnNszfH5" type="h1">
            4 Det civila samhället och staten
          </head>
          <p xml:id="i-LfUDnfzpDY729E4UZghvdT">
            En vanlig tanke är att begreppet samhället är detsamma som det
            offentliga: stat, kommun och landsting. Det är helt fel. Samhället
            är mycket större och består av alla vi människor människor som
            är beroende av varandra och hjälper varandra. För oss är samhället
            så oändligt mycket större än det offentliga. I det civila samhället
            samlas alla naturliga gemenskaper som en samhällskropp består
            av familjer, ideella organisationer, byalag, kooperativ, ekonomiska
            föreningar med mera. Ett väl fungerande civilt samhälle är inte
            bara viktigt för ett fungerande samhällssystem, utan även för
            den enskilda människan i form av att uppfylla dess behov av gemenskap.
          </p>
          <p xml:id="i-57eP3SUPVpF9kLGugZStPB">
            För ett välmående samhälle är det viktigt att hitta en balans
            mellan staten och det civila samhället, med tydliga spelregler.
            I många fall är det tyvärr så att det civila samhället inte får
            tillräckligt utrymme för att växa. Meningen är inte att det civila
            samhället ska vara statens förlängda arm. Därför är det oerhört
            viktigt att staten inte skapar ett beroendeförhållande mellan
            stat och den ideella sektorn. Istället måste statens och kommunernas
            strävan vara att stödja de ideella verksamheterna. Ett ökat samarbete
            mellan det offentliga, privata och den ideella sektorn är nödvändigt
            för att vårt samhälle ska utvecklas. Det offentliga får inte omöjliggöra
            eller försvåra för den ideella sektorn genom lagstiftning, beskattning
            eller andra åtgärder. Tvärtom måste uppgiften vara att underlätta
            och uppmuntra. Vi tror inte att det går att överskatta vad ett
            starkt civilsamhälle kan betyda.
          </p>
          <head xml:id="i-5W9azQwfQBsQJZiJnoMB8a" type="h1">
            5 Regeringens insatser
          </head>
          <p xml:id="i-DahVx3muk4cpmaHeSK1dYS">
            När Kristdemokraterna och Allians för Sverige gick till val 2006
            var det tydligt att ett av målen var att uppvärdera det civila
            samhällets status. Arbetet har varit intensivt för att försöka
            hitta vägar och arbetssätt att uppgradera och underlätta för det
            civila samhället. Redan 2007 inleddes en dialog, ledd av Peter
            Örn, mellan regeringen och den ideella sektorn. I oktober 2008
            slöts en överenskommelse mellan regeringen, SKL och idéburna organisationer
            inom det sociala området. Ett sådant samarbete är även på gång
            inom integrationsområdet ett stort steg för att tydliggöra rollerna
            parterna emellan.
          </p>
          <p xml:id="i-XkNZ1oH9PmvDpR4af6uZNB">
            Det är glädjande att regeringen i budgetpropositionen för 2010
            valt att lyfta fram det civila samhällets roll. Dels genom att
            regeringen i höst ämnar lägga fram en proposition för att tydliggöra
            det civila samhällets roll gentemot staten, dels genom att man
            tillför cirka 22 miljoner kronor per år till ett forskningsprogram
            som syftar till att utveckla kunskapen om den ideella sektorn.
          </p>
          <head xml:id="i-SHTbE9RNKMX71eHdWjYt67" type="h1">
            6 Underlätta för det civila samhället
          </head>
          <p xml:id="i-KvrPRmW4FW4aWT1od3miny">
            I organisationer och rörelser finns det tusentals människor som
            dagligen väljer att ägna tid och energi åt att göra fantastiska
            samhällsinsatser, ofta i det tysta utan stora rubriker. Därför
            är det så viktigt att det offentliga uppmuntrar och stödjer, det
            vinner alla på. I en väl fungerande välfärdsstat bör det offentliga
            och frivilligorganisationer gå hand i hand och stötta varandra.
            Utan denna uppmuntran finns en risk att det civila samhället dräneras
            på både kraft och det som urskiljer det från annan verksamhet
            sin värdemässiga identitet.
          </p>
          <p xml:id="i-FZ1RSGS8o8Q93BH9oKHFim">
            Den svenska folkrörelsetraditionen är unik. Detta frivilliga
            engagemang är en omistlig del av samhällsgemenskapen. Det skapar
            trygghet och välfärd för många som annars skulle hamna i utanförskap.
          </p>
          <head xml:id="i-KxCjs3hdE21NEfb8VrFwby" type="h2">
            6.1 Kultur
          </head>
          <p xml:id="i-Vu8awWhhF1V2j7mwQeYczE">
            Den största delen av den kultur som idag bedrivs i Sverige sker
            inom den ideella sektorn. Det handlar om sådant vi ägnar oss åt
            oavsett statlig inblandning eller ej. Vi är med i spelmanslag
            och körer, vi skriver dikter och målar. Kultur är mycket större
            än enbart den statliga kulturpolitiken.
          </p>
          <p xml:id="i-UWLPG4shApLGSKkP7NW9Zr">
            Folkbildning är en stor del i det svenska kulturlivet. Varje
            år träffas miljontals människor för att utbyta kunskaper, åsikter
            och för att utvecklas med varandra. Formerna varierar från exempelvis
            seminarier och konserter till studiecirklar. Folkbildningen finansieras
            till stor del av stöd från stat, landsting och kommuner, därför
            är det oroande att vi idag ser att fler kommuner väljer att dra
            ner sitt stöd till denna verksamhet.
          </p>
          <p xml:id="i-URCct7pAuhrLDWNma6Qjjj">
            Vi ser det mycket positivt att regeringen i sin i kulturproposition
            (2009/10:3) berör det civila samhällets betydelse för kulturutövningen,
            och ser ett stort behov av att uppgradera dess betydelse. I propositionen
            föreslås det att regeringen ska inbjuda till en dialog där staten,
            kommuner och landsting tillsammans med ideella idéburna organisationer
            gemensamt kan ta ett krafttag om framtidsfrågorna.
          </p>
          <p xml:id="i-VDE7ytSx7MwFZDyn7NQ2yx">
            I propositionen berör man även behovet av att enskildas finansiering
            av kulturverksamhet måste öka och att det därför bör ges ytterligare
            uppmärksamhet.
          </p>
          <p xml:id="i-9TiXUdPPQvb5FLQ3dGRXcu">
            Inom idrottsrörelsen är avdragsgill marknadsföringspost något
            vedertaget, där företaget mot en sponsring kan få marknadsföring
            på t.ex. en hockeyrink. Detta är inte lika enkelt när det gäller
            sponsring av kultur, trots att Regeringsrätten fastslagit att
            även kultur ingår i dess definition på sponsring. Till exempel
            betraktas oftast stöd till marknadsföring av en bygdeteater som
            gåva och är därmed inte avdragsgillt för företag. Här fokuserar
            lagen ensidigt på det sponsrande företagets nytta och inte på
            nyttan med sponsringen för den mottagande föreningen.
          </p>
          <p xml:id="i-RoNuRbvwuAmFmhWVCHJ595">
            Vi anser därför att det behövs en översyn av inkomstskattelagen
            så att det tydligt framgår att kultursponsring jämställs med idrottssponsring.
          </p>
          <head xml:id="i-XCCgqiRN2AX7EmBqzaC9nR" type="h2">
            6.2 Sociala företag
          </head>
          <p xml:id="i-G7YDZMPvDr4kU7RvRCFiBJ">
            Det sociala engagemanget speglar människors omsorg om varandra.
            En otroligt viktig verksamhet är de företag, vars primära syfte
            inte är att tjäna pengar, utan att försöka integrera människor
            som är i riskzonen för att hamna i ett permanent utanförskap på
            arbetsmarknaden. Det kan till exempel handla om människor som
            fastnat i ett långvarigt missbruk, suttit i fängelse, eller bara
            hamnat utanför arbetsmarknaden. Det som är signifikant för dessa
            företag är att den vinst som genereras återinvesteras samt att
            de är fristående från den offentliga verksamheten.
          </p>
          <p xml:id="i-P921H6byBu1jLRSUokAwZG">
            Två exempel på sådan verksamhet är Vägen Ut-kooperativen och
            Basta arbetskooperativ som driver boende, arbetsträning och produktion
            för och med personer som ska slussas tillbaka till samhället efter
            fängelsevistelser eller mångårigt missbruk. De sociala företagen
            har komparativa fördelar i och med att många medlemmar och medarbetare
            har liknande erfarenheter och därför kan erbjuda en unik kompetens.
          </p>
          <p xml:id="i-MwT9ywaA2XqNwMr7pMgTmH">
            De sociala företagen förenar på ett unikt sätt individens behov
            med marknadens efterfrågan. För att kunna göra detta krävs en
            nära relation till den offentliga sektorn, dels för det ekonomiska
            stödet, dels för den verksamhet de bedriver. Företagen tar emot
            stöd från staten men erbjuder i väldigt stor omfattning sina tjänster
            till kommuner och landsting genom till exempel platser för rehabilitering
            eller arbetsträning. Detta ställer krav på att arbetsmarknads-
            och socialpolitiska program och insatser anpassas både till företagens
            förutsättningar och individens behov.
          </p>
          <p xml:id="i-Rwfa12RAoEQiicuc6jacbk">
            Regeringen har gjort insatser dels för att öka medvetenheten
            om sociala företag, dels för att se över och främja insatserna
            som de sociala företagen gör.
          </p>
          <p xml:id="i-KkYbpGrqrknKqJGDY7G2dT">
            Men många företag har det väldigt svårt att få ihop finansieringen
            och lever under ovissa förhållanden. Flera av företagen skulle
            kunna anställa fler men kan inte på grund av brist på tillgång
            till riskvilligt kapital.
          </p>
          <head xml:id="i-YHQShd4CDASLs4APRWNdRM" type="h2">
            6.3 Moms för secondhand-affärer
          </head>
          <p xml:id="i-4s8p6i6hcJnq65Tx9XcN3L">
            EU-kommissionen har kritiserat de svenska momsreglerna för att
            de skapar illojal konkurrens mellan företag och ideella organisationer.
            Detta kommer av att ideella föreningar och religiösa samfund inte
            behöver betala moms på sin välgörenhetshandel.
          </p>
          <p xml:id="i-UP3f4o2YJff5zdeDFXCACB">
            Men en 25-procentig moms skulle innebära att mycket av den handel
            som idag bedrivs på ideell basis kommer att bli olönsam och troligtvis
            inte kunna fortsätta. Ideella second hand-butiker drivs generellt
            sett inte i vinstgivande syfte, utan som en social hjälpverksamhet
            som finansierar sociala insatser såväl i Sverige som i utlandet.
            Skälen till att dessa butiker inte är momspliktiga är att de dels
            har ett ideellt syfte, dels inte har några nämnvärda kostnader
            för inköp. En momsbeläggning skulle därmed i princip höja priset
            på varorna med 25 %. Staten skulle därmed bli den stora vinnaren
            när någon handlar i en ideell second hand-butik pengar som istället
            skulle gå till välgörenhet.
          </p>
          <p xml:id="i-KbQPBBAWS1kXX4dgYz58ut">
            Administrationen skulle öka, och antagligen skulle det bli svårare
            att få tag på människor som, utan ersättning, kan tänka sig att
            jobba i butikerna när deras insatser istället går till statskassan.
            Risken är att en stor del av kärnan i den ideella verksamheten
            efter ett sådant införande varken skulle vara lönsamt eller ideellt.
            Enligt en studie som utförts vid Stockholms universitet ger varje
            krona som omsätts i de ideellt drivna secondhand-butikerna en
            samhällsnytta värd 6,10 kronor.
          </p>
          <p xml:id="i-KfeB3BEhf1E1m9e7kMqfDB">
            Myrorna är en av de organisationerna som under lång tid drivit
            en sådan verksamhet. År 2007 hade de 27 butiker i Sverige och
            hade en omsättning på 186 miljoner kronor. Utöver detta har Myrorna
            samarbete med många partners som arbetar med rehabilitering och
            övergångsarbetsmarknad. Överskottet av Myrornas secondhand-försäljning
            går till Frälsningsarméns sociala verksamhet. De secondhand-affärer
            som bedrivs på ideell basis är otroligt viktiga eftersom deras
            verksamhet ger människor arbetstillfällen men även för att deras
            överskott går till välgörenhet.
          </p>
          <p xml:id="i-YDu2GuTTtCx1SXYGfoZgQz">
            Många länder i EU har undantag från momsdirektivet, varför det
            synes märkligt att Sverige skulle behöva införa moms på ideell
            välgörenhetshandel.
          </p>
          <p xml:id="i-3PNk1jCA9ZLtayTxrH3YYV">
            Därför bör riksdag och regering verka för att second hand-verksamhet
            som drivs av ideella föreningar och religiösa samfund även fortsatt
            ska vara momsbefriade.
          </p>
          <head xml:id="i-SSDk82bZPP5ZrQcHp7Dd3" type="h2">
            6.4 Skatteavdrag för gåvor till ideella organisationer
          </head>
          <p xml:id="i-Ac2cxUAJ4wmYH2wfbHspGe">
            I valrörelsen 2006 gav alliansen löfte om att utreda införandet
            av avdragsrätt för ideella gåvor. I Sverige är stödet för bistånd
            och socialt arbete mycket starkt, men samtidigt är Sverige det
            enda land i EU där medborgarna och/eller företagen inte på något
            sätt har möjlighet att göra avdrag för sina gåvor till ideell
            verksamhet.
          </p>
          <p xml:id="i-KUuPJVRDKznxBjGy8dqLuA">
            En utredning tillsattes i slutet av 2008 för att undersöka hur
            de svenska skattereglerna skulle kunna utformas för att dessa
            ska överensstämma med EG-rätten, om en lagändring behöver genomföras.
            Utredaren kom fram till att om ett system med avdragsrätt för
            gåvor till ideella organisationer skulle genomföras i Sverige,
            skulle det öka gåvorna med 800 miljoner kronor per år. Kostnaden
            för staten skulle endast bli 650 miljoner. Precis som avdraget
            för hushållsnära tjänster och ROT-avdraget är de samhällsekonomiska
            effekterna av reformen större än statens kostnader för densamma.
            Förslaget skulle innebära att privatpersoner skulle kunna göra
            avdrag för upp till 20 000 kronor per år, vilket innebär 7 000
            kronor tillbaka på skatten. Företag skulle enligt förslaget få
            göra avdrag för drygt 100 000 kronor per år.
          </p>
          <p xml:id="i-Ta2b9X4AcnCs3q3L6GvEwm">
            Ideella organisationer utför verksamhet som spänner mellan allt
            ifrån att samla in forskningsmedel till att bedriva katastrofhjälp.
            Idag är det svenska biståndsmålet en procent av BNI och en målsättning
            bör vara att ytterligare en procent av BNI ska skänkas till utvecklingsarbete
            på frivillig väg. För att möjliggöra detta bör vi stimulera donationer
            från privatpersoner och företag. Därför menar vi att enskilda
            och företag ska medges rätt till skatteavdrag för gåvor till ideell
            verksamhet. Den ideella sektorn bör stärkas genom att givandet
            från privatpersoner och företag uppmuntras.
          </p>
          <head xml:id="i-9ALjQyMTSYeeM8NKYaNxxq" type="h2">
            6.5 Minska den politiska styrningen av hur organisationer tilldelas
            och använder sina pengar
          </head>
          <p xml:id="i-PBeM3fbyH35gjm7vYqHD5R">
            De medel som ideella organisationer får från staten har de tyvärr
            inte egen bestämmanderätt över. Ofta är medlen knutna till olika
            mål som ska uppnås. I och med att ett sådant system används skickar
            politiker ut signalen att vi inte litar på organisationerna fullt
            ut, att vi inte tror att de har förmågan att själva besluta om
            var medlen ska användas. Det handlar inte om att stödet idag används
            fel, utan snarare om att dessa organisationer bättre än några
            vet hur det ska användas och hur mycket som ska satsas på vad.
          </p>
          <p xml:id="i-Td1rgH5jpCxNibE6xsGaoa">
            Budskapet bör istället vara att vi litar på den ideella sektorn,
            att vi vet att de gör ett bra jobb. Vi tror att de kommer att
            jobba samhällsnyttigt men att politiker inte ska detaljstyra.
            Ideella organisationer bör få förfoga över anslagen efter eget
            huvud.
          </p>
          <head xml:id="i-7CsUbfeHFVBriaMYfbz3kR" type="h2">
            6.6 Lagstiftningsområden och regelverk
          </head>
          <p xml:id="i-8oRRp96kpwkkNSKseQMW4e">
            För att ideell verksamhet ska kunna förekomma krävs det att onödiga
            regler och lagar, som enbart försvårar det civila samhällets fortlevnad,
            försvinner. Vi anser att den lagstiftande församlingen alltid
            bör ha i åtanke att, om en ny lag ska införas och kan ha påverkan
            på det civila samhället, så ska denna nya reglering inte förhindra
            ideella organisationers fortsatta utvidgning och fortlevnad. Det
            bör även göras en översyn av redan befintliga lagstiftningsområden
            och regelverk som inte är anpassade till den ideella sektorn.
          </p>
          <head xml:id="i-TvsArSj2noXcetGCRRKs66" type="h2">
            6.7 Livsmedelslagen
          </head>
          <p xml:id="i-6v8G1R5uwBnXRa4L9cLdrW">
            Många föreningar har under lång tid bakat bullar, bröd och kakor
            för att sälja dessa och samla in pengar till olika ändamål eller
            för att finansiera föreningens verksamhet. År 2006 trädde en ny
            livsmedelslag i kraft som följd av skärpta livsmedelsregler inom
            EU. Detta har i Sverige lett till stor förvirring och stora skillnader
            mellan bedömningar kommuner emellan.
          </p>
          <p xml:id="i-JGKcVEMRw3ZKhbUkWDzrjk">
            I och med den nya livsmedelslagens införande höjdes kraven på
            de mindre caféerna. Livsmedelsverket var tydligt med att all mat
            som säljs ska vara säker och att det är försäljaren som ansvarar
            för att det är så. Man skriver: En restaurang eller ett café som
            drivs av en ideell förening omfattas därmed av samma krav som
            ett privat företag med samma verksamhet.
          </p>
          <p xml:id="i-2rmfwBC2tGByWVEj9fnP2m">
            Kommunerna är den kontrollmyndighet som avgör i vilken mån en
            verksamhet ska omfattas av livsmedelsregleringen och det har visat
            sig att detta är väldigt godtyckligt. Det spelar stor roll vilka
            det är som bakar och i vilken kommun man befinner sig. Det finns
            exempel som visar på att det är fullt möjligt för skolklasser
            att baka bröd och sälja på samma marknader där andra organisationer
            blivit nekade.
          </p>
          <p xml:id="i-PzGy7uo1TkjJprktK1KLv6">
            Visst är det bra att livsmedelsproducenterna måste ta ett större
            ansvar. Men detta är ett exempel på en reglering som inte är träffsäker,
            utan slår blint mot kyrkkaffet och bullbaket på dagis. Krångliga
            regler gör det omöjligt för organisationer som under flera år
            sålt bröd på marknader att fortsätta.
          </p>
          <head xml:id="i-DsN2hcmVPgNi5Wa44UxD2p" type="h2">
            6.8 SST
          </head>
          <p xml:id="i-FLTk7WWmgghcGTQPMPmoTe">
            Trossamfund är och har alltid varit en stabil grund i vårt civila
            samhälle. Mycket av den utveckling som vi ser idag hjälptes fram
            av blomstrande frikyrkoförsamlingar i början av 1900-talet. Idag
            är det sociala arbetet en mycket stor del av trossamfundens verksamhet.
          </p>
          <p xml:id="i-B1QKbs4B1TQHMr9P3wQu8C">
            Varje år ger staten ett stöd till trossamfund i Sverige. Enligt
            SST (Nämnden för statligt stöd till trossamfund) uppgick detta
            stöd under 2007 till cirka 50 miljoner kronor. Regeringen avgör
            vilka trossamfund som är berättigade till statligt stöd. För att
            vara berättigat krävs bland annat att samfundet bidrar till att
            upprätthålla och stärka de grundläggande värderingar som samhället
            vilar på, att de är stabila och har egen livskraft. För närvarande
            uppgår antalet berättigade trossamfund och samverkansorgan till
            tjugotvå.
          </p>
          <p xml:id="i-GCj3EfABArwFJGH3wa5EgE">
            Bland annat ges ett bidrag som kallas för lokalbidrag. Det är
            ett investeringsbidrag där även handikappanpassning av lokaler
            ingår. Detta bidrag kan ges för att församlingar ska kunna hålla
            lokaler för sin religiösa verksamhet. Dock kan man säga att detta
            bidrag inte har utvecklats i jämn takt. Fram till mitten av 1990-talet
            var bidraget 13 miljoner kronor per år. Sedan sänktes detta bidrag,
            tillfälligt sades det, till 2 miljoner kronor per år. Ännu idag
            ligger detta bidrag kvar på 2 miljoner kronor. Detta har gjort
            att SST beslutat sig för att endast bevilja bidrag för handikappanpassning
            av redan befintliga lokaler.
          </p>
          <p xml:id="i-BxDPSBKUybZCnceRoqZzGT">
            Det är inte rimligt att bidraget fortfarande ligger kvar på samma
            nivå som då det var föremål för en tillfällig sänkning, detta
            borde därför bli föremål för en översyn.
          </p>
          <head xml:id="i-BMfXPNqMhcMFPMTEVmMsJ2" type="h2">
            6.9 Arbetsgivaravgifter inom ideella organisationer
          </head>
          <p xml:id="i-Tmqr7D9KuaYqzfDcgkmRaM">
            Idrottsrörelsen har länge haft ett mycket förmånligt avtal som
            säger att föreningar inte behöver betala någon arbetsgivaravgift
            på utbetald ersättning om ersättningen till en idrottsutövare
            under ett kalenderår understiger ett halvt prisbasbelopp, eller
            om ersättningen till någon annan än idrottsutövare under ett kalenderår
            understiger 1 000 kronor. Till idrottsutövare räknas bland annat
            en aktiv idrottsman/kvinna, tränare och tävlingsfunktionär, men
            däremot inte till exempel kanslipersonal eller vaktmästare.
          </p>
          <p xml:id="i-41LcSLMAXjpvvpkUVySiNY">
            Med detta undantag har idrotten en stor förmån som betyder mycket
            för rörelsens verksamhet och utveckling. En översyn av detta stöd
            till idrottsrörelsen bör göras i syfte att låta det omfatta alla
            ideella organisationer.
          </p>
        </div>
        <div xml:id="i-T3WAPacFH8voWh8PyPnMqE" type="signatureBlock">
          <list xml:id="i-JbGsRKpuw48apNAHCo3sMZ">
            <item xml:id="i-Td8uMiTm3VkkCQCs2A8c3V" who="i-Fa75ePV6JC2wN91aE4xcYD" type="signature">
              Stefan Attefall (kd)
            </item>
          </list>
        </div>
      </div>
    </body>
  </text>
</TEI>
