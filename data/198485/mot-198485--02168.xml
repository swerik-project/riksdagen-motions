<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02168">
  <teiHeader>
    <fileDesc>
      <titleStmt>
        <title>Jord- och skogsbrukspolitiken</title>
        <author>Bengt Westerberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jord- och skogsbrukspolitiken</title>
          <idno type="rdwebb">G8022168</idno>
          <rs type="number">2168</rs>
          <ref type="dokument_url_text">http://data.riksdagen.se/dokument/G8022168/text</ref>
          <ref type="dokument_url_html">http://data.riksdagen.se/dokument/G8022168</ref>
          <ref type="dokumentstatus_url_xml">http://data.riksdagen.se/dokumentstatus/G8022168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>INGEMAR EKMAN</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S88gzcsWZz6EzawnrWyB63" type="signed"/>
        <correspContext corresp="i-S88gzcsWZz6EzawnrWyB63">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="r-0"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2168/mot_198485__2168-001.pdf"/>
      <fw xml:id="i-6hjNNmwXTtAMFVx9gt9MC1">
        Mot. 1984/85:2168 14
      </fw>
      <div xml:id="i-WYdiRxpFEPapUJwDjFpPss" type="motHeader">
        <div xml:id="i-4fDAXbvCM3QYPuFL33k9C5" type="motTitle"/>
        <div xml:id="i-KPZLcuAA8qVHoEdzKySmBZ" type="motSubmissionInfo"/>
      </div>
      <div xml:id="i-RNamCejEtaGF11pTvNN9AB" type="motBody">
        <div xml:id="i-BRv2PQJ5zricnpEZJHFsYy">
          <p xml:id="i-K1PyWhCR6XtHv89rzvQCaN">
            13
          </p>
          <p xml:id="i-HPe5NmdKSJYw4VKwXaX1mx">
            Motion
          </p>
          <p xml:id="i-MLUXSivPpafpiuZtmEHdds">
            1984/85:2168
          </p>
          <p xml:id="i-FrPvWEaGfLVG7RiTStsWAB">
            Bengt Westerberg m. fl. Jord- och skogsbrukspolitiken
          </p>
          <p xml:id="i-AE8V3F3MRDApGutJTAZeUw">
            Utgångspunkten för folkpartiets inställning till jordbruksnäringen
            är att denna, liksom andra näringsgrenar, skall ha goda förutsättningar
            för lönsam verksamhet. Jordbruksnäringen är emellertid speciell
            i en rad avseenden, vilket motiverar ett antal särskilda insatser.
            Det gäller t. ex. beredskapshän- syn, regionalpolitiska hänsyn,
            miljömässiga hänsyn samt sist men icke minst konsumenternas intressen
            av prisvärda och bra livsmedel. Folkpartiet hävdar att näringslivet
            i stort skall grundas på enskilt ägande och enskild företagsamhet.
            Detta synsätt gäller givetvis också som en grundläggande förutsättning
            för jordbrukspolitiken. Det svenska lantbruket är främst en kombination
            av jord- och skogsbruk som tillsammans utgör en viktig del av
            näringslivet. Åkermarken är en viktig naturresurs som i möjligaste
            mån bör användas för jordbruksproduktion. Vi anser att det är
            viktigt att odlingsbygderna hålls befolkade och levande. Jord-
            och skogsbruket har mycket stor betydelse för upprätthållandet
            av den regionala balansen i landet. Lantbruket har också stor
            betydelse för landskapsvården. Enskilt ägda familjejordbruk bör
            vara den dominerande ägandefor- men.
          </p>
          <p xml:id="i-7oQUk8CFjYVenWuf95FLdU">
            Jordförstöring, vind- och vattenerosion är stora hot mot den
            odlingsbara marken på många håll i världen. Hittills har dessa
            hot varit av ringa omfattning i Sverige. Det senaste decenniet
            har dock försurningen av mark och vatten blivit ett växande hot
            i åkermarkens ekologi. Livsmedelspolitiken har just varit föremål
            för en statlig utredning, vars betänkande nu är ute på remissbehandling.
            Regeringen har aviserat att en proposition kommer att avlämnas
            senare i vår. Vi kommer att beskriva vår uppfattning om olika
            jordbrukspolitiska frågor mer ingående när regeringen
          </p>
          <p xml:id="i-VKMhbYbugt7Pq1znxwEh7">
            har lagt sina förslag, och tar därför nu bara upp några av de
            mera väsentliga frågorna.
          </p>
          <p xml:id="i-UWc8P4hRQdTigDdUvecYxx">
            Livsmedelspolitikens huvudmål
          </p>
          <p xml:id="i-44kBxJDCCRmVbRQgZ4MTto">
            Huvudmålet för en samlad livsmedelspolitik och därmed även för
            jordbrukspolitiken skall enligt nu gällande riksdagsbeslut vara
            att trygga vårt lands livsmedelsförsörjning såväl i fredstid som
            under avspärrning och krig. Vi delar självfallet den uppfattningen.
            Detta bör ske genom en långsiktig och planerad hushållning med
            de naturresurser som utnyttjas i jordbruket och under hänsynstagande
            till miljön. Som likställda delmål under det nyss
          </p>
          <pb facs="riksdagen-motions-pdf/data/198485/mot_198485__2168/mot_198485__2168-002.pdf"/>
          <p xml:id="i-KuA9nLYkdy76sE8LKv96oe">
            angivna huvudmålet bör gälla att konsumenterna får tillgång till
            livsmedel av god kvalitet till rimliga priser och att jordbrukarna
            får en med andra jämförbara grupper likvärdig standard. Detta
            innebär en ändring av 1977 års jordbrukspolitiska beslut enligt
            vilket inkomstmålet skulle vara jordbrukspolitikens huvudsyfte
            och konsumentin- tresset följaktligen ha en något lägre prioritet.
            Avvägningen mellan producent- och konsumentintressena har allt
            sedan 1977 års beslut varit en stridsfråga. Vi anser att nu gällande
            riktlinjer är riktiga, dvs. att konsumenternas och producenternas
            intressen skall vara likställda och att således inget av dem skall
            sättas före det andra. Varje anspråk på att det ena intresset
            skall överordnas det andra leder enligt vår uppfattning till olyckliga
            låsningar och polarisering både i den livsmedels- politiska debatten
            och vid jordbruksförhandlingarna. Endast om både konsumenternas
            och producenternas intressen erkänns som legitima och likvärdiga
            delmål skapas möjligheter att utforma en livsmedelspolitik som
            kan mötas med förtroende av alla parter.
          </p>
          <p xml:id="i-E3eWJ2xGJWt4AUufC2GEC4">
            Kompensationssystemet
          </p>
          <p xml:id="i-Pz4WieveUA1A9KeRXJDWUC">
            En fråga där regeringen föregrep utredningen (LMK 83) gällde
            priskom- pensationssystemet. Detta skulle ”avindexeras”, sade
            man och menade därmed att någon automatisk kompensation för produktionsmedlens
            kost- nadsförändringar enligt den s. k. PM-index inte längre skulle
            utgå. I stället skulle kompensationens storlek bestämmas i s.k.
            fria förhandlingar. Vi kunde inte ansluta oss till ett sådant
            synsätt. I en näring där produktpriserna är reglerade genom avtal
            med staten synes det oss uppenbart att kompen- sation för produktionsmedlens
            kostnadsökningar måste utgå på ett i förväg bestämt sätt. Jordbrukarna
            skulle annars utsättas för en besvärande och omotiverad osäkerhet.
            Eftersom produktionsmedlen svarar för en mycket större andel av
            de totala kostnaderna än den enskilde jordbrukarens ersättning
            skulle också en ”liten” utebliven kostnadskompensation innebära
            mycket stora minskningar av jordbrukarens ersättning. Det visade
            sig i praktiken att de s.k. fria förhandlingarna ledde till praktiskt
            taget samma kompensation som skulle ha utgått enligt PM-index.
            För att undvika osäkerhet inför framtiden bör man nu återgå till
            den tidigare metoden med PM-index.
          </p>
          <p xml:id="i-TWRe6i8zG2cLmRMzqeTwCz">
            Jordbruksöverskotten
          </p>
          <p xml:id="i-LUj8wombtif2h2Cd8pFm6e">
            Sedan LMK 83 överlämnade sitt slutbetänkande har en livlig, men
            i många stycken på felaktiga förutsättningar grundad, debatt brutit
            ut. De viktigaste frågorna i denna debatt gäller jordbrukets produktionsmål
            samt vem som skall betala för de olika överskott som vårt effektiva
            jordbruk produce- rar.
          </p>
          <pb facs="riksdagen-motions-pdf/data/198485/mot_198485__2168/mot_198485__2168-003.pdf"/>
          <fw xml:id="i-SaVYvvvLScJGGUFVbLuYPz">
            Mot. 1984/85:2168 15
          </fw>
          <p xml:id="i-7EstPcLfku5f5LsfYq7Mgn">
            Vad först gäller animalieöverskottet synes någon egentlig oenighet
            inte råda. LMK föreslår att näringen själv genom slaktdjursavgifter
            tar ansvaret för animalieöverskottet. Detta överensstämmer också
            med nuvarande förhållanden som beslöts i riksdagen 1977 på förslag
            av dåvarande jordbruksminister Anders Dahlgren. Ett citat från
            denna proposition är klarläggande:
          </p>
          <p xml:id="i-K3XsP4gRnbcDXBcKqbY3vr">
            Exportkostnader som faller utanför utbyteshandelns ram bör enligt
            utredningen liksom hittills återverka på jordbrukets intäkter
            och i princip belasta de produktionsgrenar där överskott uppkommer.
            Flertalet remissin- stanser har anslutit sig till denna uppfattning.
            Även jag ansluter mig till denna uppfattning. (proposition 1977/78:19)
            Vad gäller överskottskostnader för animalier föreslår livsmedelskommit-
            tén att dessa av Anders Dahlgren föreslagna regler skall gälla
            även i fortsättningen. Vi delar denna uppfattning. Vad sedan gäller
            spannmålsöverskottet föreslår LMK att staten och näringen delar
            kostnaderna för detta. Förslaget innebär att staten betalar 40
            20 och näringen 60 26 av överskottskostnaden under den närmaste
            femårsperioden. Det innebär att staten tar på sig en kostnad av
            160 milj. kr. per år. I detta avseende finns i Anders Dahlgrens
            proposition en oklar skrivning om delat ansvar mellan näringen
            och staten, som emellertid hittills inte lett till att statliga
            medel tillförts regleringskassan för spannmål. Följande avsnitt
            i propositionen kan citeras: Jag vill understryka att ingen förordat
            att näringens ansvar för spannmåls- överskotten skall övertas
            av staten. Inte heller jag finner detta lämpligt. Ett faktum är
            att staten sedan 1977 inte skjutit till några statliga medel för
            att täcka kostnaderna för spannmålsöverskottet. Vi ser därför
            LMK:s förslag som klarläggande och i hög grad positivt för jordbrukarna.
          </p>
          <p xml:id="i-2jv821szEg6yvHL4Yc14K5">
            Åkerarealen
          </p>
          <p xml:id="i-3DecVRAbWV9ACjtvUHu4S3">
            Den största kontroversen i debatten har gällt produktionsmålet,
            främst åkerarealen. En av expertgrupperna till LMK har beräknat
            att den minsta åkerarealen som kan accepteras med hänsyn till
            beredskapsbehovet är 2,6 miljoner ha. dvs. 300 000 ha mindre än
            f.n. LMK har emellertid inte föreslagit några åtgärder för att
            åstadkomma en sådan arealminskning, framför allt därför att man
            förutom beredskapsskälen har tagit hänsyn även till åkerarealens
            betydelse för den regionala utvecklingen, för det öppna landskapet,
            för miljön samt till risken att olika kemiska medel inte kommer
            att kunna användas i lika stor utsträckning framöver. Vi delar
            LMK:s bedömning. Inte heller vi vill därför föreslå några åtgärder
            för att minska åkerarealen. Vi vill därvid poängtera att denna
            bedömning också grundar sig på den osäkerhet som vidlåder de ovan
            nämnda siffrorna.
          </p>
          <pb facs="riksdagen-motions-pdf/data/198485/mot_198485__2168/mot_198485__2168-004.pdf"/>
          <fw xml:id="i-MbQkzTcf4AN132ozkt4WWP">
            Mot. 1984/85:2168 16
          </fw>
          <p xml:id="i-UYMseVUvVKXkeqatKEFcVb">
            Det tar mycket lång tid att åter odla upp en igenvuxen åker.
            Innan man vidtar åtgärder för att lägga igen åker måste man således
            vara mycket säker på att denna areal inte kommer att behövas.
            Vi anser inte att en sådan säkerhet finns, och därför bör man
            inte heller arbeta för nedläggning av åkerareal. Även andra skäl
            för att undvika ingenläggning av åkerareal har nämnts. Den omfattande
            svälten i världen som helhet har ansetts motivera en stor svensk
            spannmålsproduktion, dvs. med planerade överskott. Vi menar dock
            att svenskt bistånd gör störst nytta om det inriktas på att skapa
            förutsätt- ningar för en inhemsk livsmedelsproduktion och landsbygdsutveckling
            i de fattiga länderna. Vi utvecklar dessa tankegångar i vår partimotion
            om biståndet. En helt annan sak är att de överskott som ändå uppkommer
            i svensk spannmålsproduktion på ett eller annat sätt bör komma
            de fattiga länderna till godo, t. ex. i form av en generös katastrofhjälp.
            Vi kan således inte acceptera att svenskt vete ligger och ruttnar
            eller bränns upp, medan flera hundra miljoner människor i u-länderna
            svälter.
          </p>
          <p xml:id="i-NTz5y4esQsGya7deF8KDsq">
            Prisstödet till jordbruket i norra Sverige
          </p>
          <p xml:id="i-TjxjwCyWRWQhj99G6NuSCW">
            Den livsmedelspolitiska kommittén var enig i sitt förslag angående
            det nödvändiga särskilda stödet till Norrlandsjordbruket. Detta
            anser vi vara bra. Vi vill erinra om att folkpartiet förra året
            föreslog en uppräkning av detta stöd, på grundval av en även den
            enhällig utredning om prisstödet till jordbruket i norra Sverige.
            Regeringen hade då emellertid inte föreslagit någon uppräkning
            av detta stöd. Genom folkpartiets förslag beslutade riksdagen
            att öka detta stöd med 40 milj. kr. för innevarande budgetår.
            Vi förutsätter att regeringen inte frångår detta beslut i den
            aviserade proposi- tionen.
          </p>
          <p xml:id="i-3QvxrjFKhxRcCK5XMzFNb3">
            Nej till investeringsförbud
          </p>
          <p xml:id="i-KuY3CJMLD8GHVhn9xNs7Di">
            Folkpartiet har hela tiden motsatt sig den lag om förbud under
            viss tid mot nybyggnad av djurstallar, både av principiella skäl
            och därför att den skapar onödig byråkrati. Utvecklingen visar
            också att den dispensgivning som blivit nödvändig har orsakat
            stora problem både för enskilda lantbrukare och handläggare på
            lantbruksnämnderna. Vi anser därför att lagen skall upphävas.
          </p>
          <p xml:id="i-7PijXfsKm5cRn8ZxSbhK2e">
            Bevara deltidsjordbruken
          </p>
          <p xml:id="i-9VBKRUCRAHkY1knB8bSAvF">
            Den nuvarande utvecklingen innebär i praktiken en successiv avveckling
            av mindre gårdar. Till en inte oväsentlig del beror detta på lantbruksnämn-
            dernas ganska rigida tillämpning av jordförvärvslagen. Vi anser
            att denna utveckling måste brytas. Små jordbruk där brukaren får
          </p>
          <pb facs="riksdagen-motions-pdf/data/198485/mot_198485__2168/mot_198485__2168-005.pdf"/>
          <fw xml:id="i-SSxReg7DG4dtVdHMQkhH8S">
            Mot. 1984/85:2168 17
          </fw>
          <p xml:id="i-E5u8Gq5QsmMndtrcJyctcu">
            sin utkomst från en kombination av jordbruket och annan sysselsättning
            måste ges en möjlighet att existera. Vid sidan av de stora bärkraftiga
            jordbruksföretagen måste det finnas utrymme för mindre enheter,
            s.k. deltidsjordbruk. I många glesbygder är fastighetsstrukturen
            sådan att det finns ett stort antal mindre fastigheter som inte
            kräver så stort kapital vid ett övertagande. För många människor
            är det bättre att på detta sätt kunna börja i mindre skala och
            ”känna sig för”. Det kan också vara lämpligt att inte genast behöva
            bygga upp så stort maskin- och djurkapital. Erfarenheterna visar
            också att en liten gård, med en inkomst vid sidan av från annat
            arbete, har goda möjligheter att hitta specialprodukter — nischer
            — för att tillgodose särskilda konsumentbehov. Det är heller inte
            ovanligt att en mindre gård blir en grogrund för utvecklingen
            av ett mindre företag inom något annat verksamhetsområde. Deltidsjordbruken
            fyller en viktig funktion i bevarandet av det öppna landskapet
            och en levande landsbygd. I folkpartiets partimotion om naturvården
            påpekar vi särskilt att de många mindre jordbruken har positiva
            effekter för naturvården, t. ex. genom att de håller landskapet
            öppet och vårdar skogen. Detta är värt att upprepas eftersom det
            inte är en ovanlig ståndpunkt att jordbrukets effekter på naturvård
            och miljö i huvudsak påstås vara negativa. Vi menar således att
            man inte ensidigt bör satsa på bärkraftiga stora jordbruksenheter.
            En sådan inställning förefaller emellertid prägla lant- bruksnämndernas
            tillämpning av jordförvärvslagen, som med andra ord lämnar föga
            utrymme för små jordbruksenheter. Vi föreslår därför i det följande
            vissa förändringar i jordförvärvslagen.
          </p>
          <p xml:id="i-BXcpSQiX8U7VRSgCL1wC7k">
            Förändring av jordförvärvslagen
          </p>
          <p xml:id="i-LZxBvBxm567r86iVtrRWLD">
            Vid förvärv av jordbruksfastighet genom köp, gåva och byte krävs
            i dag vanligtvis tillstånd av lantbruksnämnden. Syftet med kontrollen
            av överlåtel- serna är att staten vill främja strukturrationaliseringen
            inom jord- och skogsbruket. Uppfattningen har varit att stora
            jordbruksenheter leder till större effektivitet och därmed till
            billigare livsmedel. Det myndighetsingrepp som förvärvslagstiftningen
            får sägas utgöra är alltså motiverat utifrån den jordbrukspolitiska
            målsättningen att ett effektivt lantbruk är till fördel för konsumenterna.
            Lantbruksnämndernas tillståndsgivning sker utifrån skilda hänsynstagan-
            den. Bl. a. föreskrivs att förvärvstillstånd skall vägras om köpeskillingen
            eller annan ersättning inte endast obetydligt överstiger egendomens
            värde med hänsyn till dess avkastning och övriga omständigheter.
            Förvärvstillstånd skall vidare vägras om det kan antas att förvärvet
            sker huvudsakligen i kapitalplaceringssyfte, om egendomen behövs
            för jordbru- kets eller skogsbrukets rationalisering, om det anses
            olämpligt att två fastigheter genom förvärv förvandlas till en
            eller motsatt om en fastighet
          </p>
          <pb facs="riksdagen-motions-pdf/data/198485/mot_198485__2168/mot_198485__2168-006.pdf"/>
          <fw xml:id="i-QvhMkf2E9PpMTCVw94CEu1">
            Mot. 1984/85:2168 18
          </fw>
          <p xml:id="i-XbBdNowuhpxDwW2N9WsesL">
            genom förvärv skulle komma att delas. Och slutligen får förvärvstillstånd
            vägras om den aktuella egendomen behövs för att stärka något annat
            lantbruk på orten eller för att främja sysselsättningen för någon
            som redan är bosatt på orten. Det finns skäl att nu ifrågasätta
            jordförvärvslagen dels med hänsyn till hur den har kommit att
            tillämpas av lantbruksnämnderna, dels utifrån princi- piella ståndpunktstaganden.
            Det effektivitetsmål som har varit uppsatt för jordbruket och
            som har inneburit en koncentration till stora jordbruksenheter
            har lett till en överproduktion av livsmedel. Denna överproduktion
            är inte till någon nytta vare sig för producenter eller konsumenter.
            Det bör därför övervägas att förändra den nuvarande jordförvärvslagstiftningen
            så att köpare och säljare kan agera friare och lättare disponera
            över sin egendom. Särskilt angeläget är det att finna en sådan
            utformning av jordförvärvsla- gen som möjliggör att det vid sidan
            av de stora bärkraftiga jordbruksföre- tagen också får finnas
            mindre enheter, där innehavaren har möjligheter att kombinera
            lantbruket med annat arbete. Lantbruksnämnderna skall därför enligt
            vår uppfattning inte som i dag förhindra eller motverka försäljning
            av mindre jordbruk till personer som inte har lantbruket som sin
            huvudsakliga näring. Ett ökat utbud av små fastigheter skulle
            ge ett mera aktivt brukande och därmed bättre utnyttjande av de
            produktiva resurserna i många bygder. Det skulle därtill innebära
            fördelar för landsbygden i form av bättre befolknings- underlag,
            ökad köpkraft, och över huvud taget ett bättre underlag för samhällsservice
            och andra verksamheter. Därtill kommer -— och det är kanske det
            viktigaste — att möjligheten att driva ett deltidsjordbruk ger
            många människor en livskvalitet. 1977 års riksdagsbeslut om jordbrukspolitiken
            innehöll bl. a. regler om stöd till kombinationsjordbruk och uttalanden
            om tillämpningen av jordför- värvslagen rörande regionalpolitiska
            hänsynstaganden. Det förefaller som om lantbruksnämnderna inte
            ser till lagens anda vid tillämpningen av jordförvärvslagen och
            onödigtvis försvårar möjligheterna att driva mindre jordbruksenheter.
            Nämnderna har fortsatt att tillämpa tidigare praxis som innebär
            en ensidig prioritering av stora jordbruksenheter. Det är angeläget
            att jordförvärvslagen ändras för att deltidsjordbruken i praktiken
            skall få en chans att hävda sig. I detta syfte måste lagen ändras
            på några punkter. En liten areal får sålunda inte vara ett hinder
            för förvärv. Det skall heller inte vara ett hinder att fastigheten
            i fråga inte kommer att ge huvudsaklig sysselsättning eller inkomst
            till förvärven. Förändring av jordförvärvslagstiftningen är också
            angelägen utifrån principiella hänsynstaganden. De inskränkningar
            som denna lag i dag innebär för jordägarens möjligheter att fritt
            förfara med sin egendom är så pass ingripande i den enskildes
            äganderätt att det endast kan accepteras under speciella omständigheter.
            Sådana omständigheter kan i vart fall delvis
          </p>
          <pb facs="riksdagen-motions-pdf/data/198485/mot_198485__2168/mot_198485__2168-007.pdf"/>
          <fw xml:id="i-JURLkwihzAci7Q83gaZcpk">
            Mot. 1984/85:2168 19
          </fw>
          <p xml:id="i-Pp8vk1ug4UvUriUUCw3Ft5">
            sägas ha varit det tidigare behovet av att höja livsmedelsproduktionen
            i landet samt de under 1970-talet ständigt stigande priserna på
            jordbruksfas- tigheter. Då detta inte längre bör vara det som
            främst styr jordbrukspolitiken är det därför rimligt att jordförvärvslagstiftningen
            liberaliseras i syfte att öka den enskildes rätt att bestämma
            över sin egen fastighet. En första åtgärd bör vara att ta bort
            priskontrollregeln i jordförvärvslagen. Denna regel är inte bara
            en betydande inskränkning i äganderätten utan har också medverkat
            till minskat utbud av jordbruksfastigheter, då många jordägare
            med hänsyn till de begränsningar som lagen innebär har avstått
            från att sälja sitt jordbruk. I de fall då köparen är beroende
            av statliga lånegarantier måste självfallet även i framtiden göras
            en bedömning om köpeskillingen är rimlig. Genom ett stadgande
            i 10 $ jordförvärvslagen har tillståndsmyndigheten fått möjlighet
            att i vissa fall föreskriva att förvärvaren skall vara bosatt
            på förvärvsegendomen. Sådan förskrift skall avse viss tid, dock
            högst fem år. Om än i begränsad utsträckning är detta med bosättningsplikten
            en inskränkning i den enskildes rörelsefrihet som är tveksam utifrån
            principiella grunder och därför bör avskaffas. I samband med den
            översyn av jordförvärvslagen vi tidigare krävt bör effekterna
            av bosättningsplikten utvärderas, Även med de ändringar av jordförvärvslagen
            som vi här har föreslagit kommer den att innebära att samhället
            har betydande möjligheter att påverka strukturen inom jordbruksnäringen.
            Våra förslag innebär t. ex. inte att det i fortsättningen kommer
            att bli möjligt att förvärva jordbruksfastig- heter utifrån spekulationssyfte.
            Lagens kanske viktigaste syfte enligt vår mening är att skydda
            jordbruket och särskilt då de mindre enheterna från att exploateras
            av starka ekonomiska intressen.
          </p>
          <p xml:id="i-DNRibkDjccT7q9KDWV7R6k">
            Markförsäljning
          </p>
          <p xml:id="i-DfgiswPcCmb5cvbWSWVA1x">
            Jordfonden har f. n. ett markinnehav på ca 400 milj. kr. Med
            tillämpning av de principer för statens egendomsförvaltning som
            vi utvecklar i partimotionen om den ekonomiska politiken samt
            med utgångspunkt från vad som ovan anförts om bättre villkor för
            små deltidsjordbruk anser vi att jordfonden bör kunna sälja drygt
            en tiondel av denna mark. I propositionen nämner departementschefen
            att omsättningen på fastig- hetsmarknaden har ökat. Med de förändringar
            i jordförvärvslagen som vi ovan föreslagit anser vi det vara möjligt
            att minska jordfondens tillgångar med ca 50 milj. kr. Vi motsätter
            oss inte den rörliga krediten på 25 milj. kr. för nästa budgetår,
            då den livligare omsättning som vi förespråkar kan ställa krav
            på hög likviditet hos jordfonden.
          </p>
          <pb facs="riksdagen-motions-pdf/data/198485/mot_198485__2168/mot_198485__2168-008.pdf"/>
          <fw xml:id="i-48expyD3AP3hMDnQYFSuL7">
            Mot. 1984/85:2168 20
          </fw>
          <p xml:id="i-4RW9prRbDpWwj2YAGyXmA5">
            Lantbruksnämnderna
          </p>
          <p xml:id="i-P8XF4yuzhyVQaNWzhTXBxi">
            Lantbruksnämnderna har ett ansvar att enligt statsmakternas riktlinjer
            medverka till fortsatt uppbyggnadsutveckling och vidmakthållande
            av rationella företag inom jordbruk, trädgårdsnäring och rennäring.
            Som vi ovan påpekat är det dock viktigt att lantbruksnämnderna
            inte fastnar i ett ensidigt storlekstänkande. Sannolikt har storlekstänkandet
            med åtföljande bärighetskalkyler ödelagt många möjligheter till
            intressanta kombinations- företag på svensk landsbygd. Med hänsyn
            till de regelförändringar som vi ovan föreslagit, nämligen förenkling
            av jordförvärvslagen och upphävande av investeringsförbudet beräknar
            vi att anslaget till lantbruksstyrelsen kan minskas med 3 milj.
            kr. och anslaget till lantbruksnämnderna med 12 milj. kr. Även
            bidraget till jordbrukets rationalisering bör enligt vår uppfattning
            kunna minska med 5 milj. kr.
          </p>
          <p xml:id="i-HPQVKHRvqJwWVLCxtRBpFz">
            Rennäringen
          </p>
          <p xml:id="i-L2SZkMxMbEz4uCKaqunY4a">
            Jordbruksministern föreslår en ökning på anslaget Främjande av
            rennä- ringen med 2,2 milj. kr. Med tanke på att utredningar fortfarande
            arbetar med frågor angående rennäringen hade det varit naturligi
            att i ett samlat program lägga fram förslagen. Vi har emellertid
            ingenting att invända mot att vissa åtgärder vidtas redan nu.
            Vi biträder således den ökning som möjliggör försöksverksamhet
            med stödutfodring och kartläggning av renskötselns markanvändning.
            Därtill kommer att propositionen redovisar införandet av en förhandlings-
            ordning mellan staten och rennäringen. Beträffande förhandlingsordningen
            föreslog rennäringskommittén att staten skulle företrädas av jordbruksnämnden,
            medan förslaget i propositio- nen nu är lantbruksstyrelsen. Vi
            anser att övervägande skäl talar för att jordbruksnämnden bör
            företräda staten. Jordbruksnämnden har redan en uppbyggd apparat
            för en förhandlingsordning. Därtill kommer att lantbruks- styrelsen
            i andra sammanhang närmast arbetar tillsammans med rennäring-
            en, varför onödiga motsatsställningar bör undvikas. Det är också
            angeläget att förhandlingarna skall ske utifrån en helhetssyn
            på samerna och de samiska näringarna. Detta bör riksdagen som
            sin mening ge regeringen till känna. Ett av de viktigaste förslagen
            från rennäringskommittén gällde införande av ett trygghetspaket
            för renskötare, efter samma mönster som det som gäller för jordbrukare.
            Regeringen har inte anslagit medel för ett sådant trygghetspaket.
            Kostnaderna för detta är beräknade till ca 1,5 milj. kr., varav
            ca hälften redan finns tillgängligt. Vi föreslår att anslaget
            ökas med resterande 0,8 milj.
          </p>
          <pb facs="riksdagen-motions-pdf/data/198485/mot_198485__2168/mot_198485__2168-009.pdf"/>
          <fw xml:id="i-HaqNaDjHJzMeEYqZMKNyMT">
            Mot. 1984/85:2168 21
          </fw>
          <p xml:id="i-MXw4whnFBiVoULQoGAsM2E">
            kr. så att det blir möjligt att införa ett trygghetspaket för
            renskötare fr. o. m. den 1 juli 1985.
          </p>
          <p xml:id="i-DZErQRcgpB7e7MNYJQAY3M">
            Beredskapslagring
          </p>
          <p xml:id="i-4z1D2v5eEyaoaUNYuLDgFz">
            Vi föreslår att anslaget för inköp av livsmedel m. m. för beredskapslagring
            beräknas enligt det i propositionen angivna lägre alternativet.
            Med den satsning på deltidsjordbruk som beskrivits ovan finns
            det anledning att räkna med en ökad produktion av t. ex. ärtväxter,
            vilket minskar behovet av lagring av oljekraftfoder, vilket motiverar
            beräkning enligt det lägre alternativet. Detta motiverar också
            en neddragning av kostnaderna för själva lagringen av livsmedel
            med ca 10 milj. kr.
          </p>
          <p xml:id="i-3WY9GxqYgZVn9V6Gn97HUh">
            Skördeskadeskyddet
          </p>
          <p xml:id="i-2VW12Kce4uBQ6jQ5jrvPDu">
            Jordbruksministern aviserar ett kommande förslag angående huvudman-
            naskapet för administration av skördeskadeskyddet. Det har länge
            framstått som anmärkningsvärt att denna administration drar så
            stora kostnader. Anslaget bör räknas ned med 5 milj. kr.
          </p>
          <p xml:id="i-K8MWPbufQg5QZXF6Ui4qNh">
            Skogsbruket
          </p>
          <p xml:id="i-EGk6pTc95x2bAinkzcAR93">
            Skogen är en mycket viktig speciell naturtillgång. Det är en
            ”virkesfabrik” som ger oss ca 2 1/2 m? virke per sekund, i genomsnitt
            dag och natt året runt. Vårt inhemska behov av skogsindustriprodukter
            är nu ungefär en tredjedel av vad vi kan producera. Det mesta
            exporteras. Skogsindustrin och skogsbruket är långsiktiga verksamheter,
            som kräver stor framförhållning. De är kapitalintensiva, och dess
            investeringar måste återbetalas under en lång period. Ungefär
            en femtedel av skogsproduktionen kommer från statens marker, som
            förvaltas av domänverket. Vi anser att domänverkets nuvarande
            tillgångar i betydande utsträckning bör successivt överföras i
            enskild ägo. Vi anser att detta bör vara ett led i strävandena
            att stärka och komplettera det enskilda jord- och skogsbruket.
            Även möjligheterna att tillskapa fristående skogsbruksfastigheter
            bör tas till vara. Vi anser således att riksdagen bör uppmana
            regeringen att ge domänverket i uppdrag att inleda försäljningar
            med riktmärke att under det första budgetåret nå ca 400 milj.
            kr. i intäkter. Även i övrigt bör frågan om domänverkets markförsäljningspolitik
            ägnas särskild uppmärksamhet. Verket bör kunna spela en mer aktiv
            roll för att förstärka enskilda skogs- och lantbruk. Vi har i
            annat sammanhang tagit upp frågan om den lämpliga omfattningen
            och formerna för den affärsverksam-
          </p>
          <pb facs="riksdagen-motions-pdf/data/198485/mot_198485__2168/mot_198485__2168-010.pdf"/>
          <fw xml:id="i-NqMg33dXusXxdUygkEke3z">
            Mot. 1984/85:2168 22
          </fw>
          <p xml:id="i-4RcApPTED6iaXPiH5P5XZN">
            het som idag bedrivs inom domängruppen, liksom det avkastningskrav
            som skall gälla framöver. Vi vill här särskilt poängtera att en
            rättvisande jämförelse med enskilt skogsbruk måste eftersträvas.
            I detta sammanhang måste särskilt beaktas de restriktioner som
            med hänsyn till bl. a. naturvårds- intressena gäller för avverkning
            ovanför den f. d. skogsodlingsgränsen. Vi föreslår i en särskild
            motion vissa förändringar i skogsvårdslagen, huvudsakligen avskaffandet
            av ett antal byråkratiska och onödiga regler som införts av den
            socialdemokratiska regeringen.
          </p>
          <p xml:id="i-7aZJr5qAhKNggj3ijeNkAg">
            Trygghetspaket för skogsbrukare
          </p>
          <p xml:id="i-VFhhwQnAr59K4xFJokFKPe">
            Riksdagen har tidigare uppmanat regeringen att komma med förslag
            om ett trygghetspaket för skogsbrukare. Detta uppdrag har regeringen
            inte heller i denna budgetproposition fullgjort. Ett skydd av
            detta slag finns redan för lantbrukare, dvs. ett fullgott försäkringsskydd
            vid arbetsskada, sjukdom, förtidspension och dödsfall. Skyddet
            är ett komplement till vad som utgår enligt lagen om allmän försäkring
            och lagen om arbetsskadeförsäkring. Risken för olycksfall med
            dödlig utgång är i skogsbruket ca fem gånger högre än självverksamma
            skogsbrukare än för andra yrkesverksamma i skogen. De deltidsarbetande
            skogsbrukarna har den allra högsta olycksfre- kvensen. Kostnaderna
            för en trygghetsförsäkring för skogsbrukare kan uppskattas till
            ca 15 milj. kr. Vi anser i likhet med Lantbrukarnas riksförbund
            att ett sådant försäkringsskydd för skogsbrukare bör kunna finansieras
            genom att man tar i anspråk medel från skogsvårdsavgiften.
          </p>
          <p xml:id="i-NrdgzN4ViyCiWA1uCeNe53">
            Bidrag till skogsvård
          </p>
          <p xml:id="i-LkZFPPCfQRhrQCX4e42Jc">
            Detta anslag hänför sig till kostnader för särskilda skogsvårdsåtgärder,
            skogsodling, dikning m. m. Med hänsyn till att anslaget hittills
            inte har utnyttjats helt ut och med hänsyn till våra övriga förslag
            angående skogsbruket och förändringar i skogsvårdslagen beräknar
            vi en ram på totalt 300 milj. kr. under budgetåret 1985/86. Vi
            beräknar likaså utbetalningarna under denna till 300 milj. kr.,
            dvs. 20 milj. kr. lägre än propositionens förslag.
          </p>
          <p xml:id="i-JZpbbC6EQg5Evos4DE7ppa">
            Hemställan
          </p>
          <p xml:id="i-9soDiG7A4zYJhtBQdJmCzq">
            Med anledning av vad som ovan anförs hemställs” 1. att riksdagen
            som sin mening ger regeringen till känna vad i motionen anförs
            om återgång till kompensationssystem enligt PM-index,
          </p>
          <pb facs="riksdagen-motions-pdf/data/198485/mot_198485__2168/mot_198485__2168-011.pdf"/>
          <fw xml:id="i-B5J5MZE7mLuXLjBxb6UMo9">
            Mot. 1984/85:2168
          </fw>
          <p xml:id="i-4zErWNYCYou4wN6CtJnch6">
            An
          </p>
          <p xml:id="i-WCFWejtv5YWcioFChVSdrL">
            10.
          </p>
          <p xml:id="i-9jNfPzKJShtq1WrPfVxQhp">
            12.
          </p>
          <p xml:id="i-RNoFtnNNy6io7cJ9PQA4UC">
            14.
          </p>
          <p xml:id="i-PmYdXT9RwUGeroMDtprLM2">
            16.
          </p>
          <p xml:id="i-9hC3M9GdZ2YhrUmTjGfdFU">
            N [öv
          </p>
          <p xml:id="i-9DYHZYL3TfdwsuUGgyumuU">
            att riksdagen som sin mening ger regeringen till känna vad i
            motionen anförs om fortsatt prisstöd till jordbruket i norra Sverige,
            att riksdagen upphäver lagen om tillfälligt förbud mot byggande
            av djurstallar, att riksdagen som sin mening ger regeringen till
            känna vad i motionen anförs om bevarande av deltidsjordbruken,
            att riksdagen hos regeringen begär en översyn av jordförvärvs-
            lagen i syfte att underlätta nyetablering av deltids- och kombinationsjordbruk,
            att riksdagen beslutar avskaffa priskontrollen i jordförvärvsla-
            gen (4 $ 1), att riksdagen beslutar avskaffa bosättningsplikten
            i jordförvärvslagen (3 $), att riksdagen hos regeringen begär
            uppdrag till jordfonden angående markförsäljning på ca 50 milj.
            kr., att riksdagen anvisar ett i förhållande till regeringens
            förslag med 3 milj. kr. minskat anslag till Lantbruksstyrelsen
            på 35,088 milj. kr., att riksdagen anvisar ett i förhållande till
            regeringens förslag med 12 milj. kr. minskat anslag till Lantbruksnämnderna
            på 200,781 milj. kr.,
          </p>
          <p xml:id="i-4ANgP7DUuwVTeDEkizTUzU">
            - att riksdagen anvisar ett i förhållande till regeringens förslag
          </p>
          <p xml:id="i-NQJwrW4NEsmGckYgWYLq1t">
            med 5 milj. kr. minskat anslag till Bidrag till jordbrukets rationalisering
            m. m. på 45 milj. kr., att riksdagen anvisar ett i förhållande
            till regeringens förslag med 6,3 milj. kr. minskat anslag till
            Inköp av livsmedel m. m. för beredskapslagring på 40,079 milj.
            kr.,
          </p>
          <p xml:id="i-3gP7W8z8jAXtb6KzHmFp13">
            - att riksdagen anvisar ett i förhållande till regeringens förslag
          </p>
          <p xml:id="i-YT8airZoCK2sAeUVXfZguc">
            med 10 milj. kr. minskat anslag för Kostnader för beredskaps-
            lagring av livsmedel m. m., att riksdagen anvisar ett i förhållande
            till regeringens förslag med 800 000 kr., höjt anslag till Främjande
            av rennäringen för trygghetspaket för renskötare, att riksdagen
            beslutar anvisa 15 milj. kr. för trygghetspaket för skogsbrukare,
            att riksdagen anvisar ett i förhållande till regeringens förslag
            med 20 milj. kr. minskat anslag för Bidrag till skogsvård m.m.,
          </p>
          <pb facs="riksdagen-motions-pdf/data/198485/mot_198485__2168/mot_198485__2168-012.pdf"/>
          <fw xml:id="i-WgH7ihqqUzcr8mf14NbtLP">
            Mot. 1984/85:2168 24
          </fw>
          <p xml:id="i-Kt8DUvvMYoi2h3S3dfh9Th">
            17. att riksdagen beslutar att ramen för statsbidrag till skogsvård
            m. m. uppgår till 300 milj. kr. för budgetåret 1985/86.
          </p>
          <p xml:id="i-S5N1nx9YEPTFw3h5To86a7" type="date">
            Stockholm den 25 januari 1985
          </p>
          <p xml:id="i-4q5CBDGuF939h2KPYrCF7r">
            BENGT WESTERBERG (fp) JÖRGEN ULLENHAG (fp) KERSTIN EKMAN (fp)
            INGEMAR EKMAN (fp) BJÖRN MOLIN (fp) JAN-ERIK WIKSTRÖM (fp)
          </p>
          <p xml:id="i-4vQmwvpHbGW748341c9Vzk">
            " Se även motion 1984/85:2169.
          </p>
        </div>
      </div>
    </body>
  </text>
</TEI>
