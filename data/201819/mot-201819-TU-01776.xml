<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-01776">
  <teiHeader>
    <fileDesc>
      <titleStmt>
        <title>Norra Skandinaviens viktiga öst–västliga utvecklingsperspektiv</title>
        <author corresp="i-QpWVRM55tMRcHYZCMDFcHW i-B34sv9ytsiioT1XaQtyXUo">av Isak From och Helén Pettersson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1776 av Isak From och Helén Pettersson (båda S)</title>
          <idno type="rdwebb">H6021776</idno>
          <rs type="number">1776</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6021776/text</ref>
          <ref type="dokument_url_html">http://data.riksdagen.se/dokument/H6021776</ref>
          <ref type="dokumentstatus_url_xml">http://data.riksdagen.se/dokumentstatus/H6021776</ref>
          <ref type="docx">http://data.riksdagen.se/fil/007080C8-8BDC-4F8D-A67C-217099C1D473</ref>
          <ref type="pdf">http://data.riksdagen.se/fil/AF94E1DD-6B4E-419E-BFC4-E2DDA2116BBD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NxKumW7t4tjhUmVNDRFUin" type="signed"/>
        <correspContext corresp="i-NxKumW7t4tjhUmVNDRFUin">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-DbphGctZM4e7MsMf1UJJUV" type="submitted">
          <date when="2018-11-29"/>
          <time when="09:35:50"/>
        </correspAction>
        <correspAction xml:id="i-4nzrrLkfuJNvn4N9Qd5T4A" type="reviewed">
          <date when="2018-11-29"/>
          <time when="10:15:06"/>
        </correspAction>
        <correspAction xml:id="i-9zy3LkwvcV513fwSmTUgRX" type="referred">
          <date when="2018-12-05"/>
        </correspAction>
        <correspAction xml:id="i-TYQthyZfjQbNjtWLpqWNjQ" type="assigned">
          <date when="2019-06-03"/>
          <time when="16:05:14"/>
        </correspAction>
        <correspContext corresp="i-TYQthyZfjQbNjtWLpqWNjQ">
          <ref type="assignedTo">Trafikutskottet</ref>
        </correspContext>
        <correspAction xml:id="i-Kg8vzdYCktcawMmgsZ5dHs" type="behandlas_i"/>
        <correspContext corresp="i-Kg8vzdYCktcawMmgsZ5dHs">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nw8fJK66TzA41uMmwkZD12" type="motHeader">
        <div xml:id="i-4gsWJfdMFTvHFtXv2KDVkf" type="motTitle">
          Motion till riksdagen 2018/19:1776 av Isak From och Helén Pettersson
          (båda S) Norra Skandinaviens viktiga öst–västliga utvecklingsperspektiv
        </div>
      </div>
      <div xml:id="i-GrEsByBzAUnhG1CxHSrMCh" type="motBody">
        <div xml:id="i-7D7KhDkmnxfFSGWGFrwDTj" type="motProposal" subtype="förslag">
          <head xml:id="i-KZzbx6cy43ZVSrycJBZxuR">
            Förslag till riksdagsbeslut
          </head>
          <list xml:id="i-A1vFL232kpEM7QjXAYxwwj" style="ol">
            <item xml:id="i-E6pbswG89HZVaJUXpndEv2">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna för att i
              samverkan med EU, Norge och Finland utveckla och säkerställa de
              öst–västliga förbindelserna mellan Vasa och Mo i Rana, inkluderat
              Kvarkentrafiken, och tillkännager detta för regeringen.
            </item>
            <item xml:id="i-55EzB3YqH5NPFryYc7YYaQ">
              Riksdagen ställer sig bakom det som anförs i motionen om att
              ta fasta på Trafikverkets önskan om att studera förutsättningarna
              för elektrifiering av tvärbanan Hällnäs–Storuman och tillkännager
              detta för regeringen.
            </item>
            <item xml:id="i-2JyHJxuhGSJSBDgV9A96jc">
              Riksdagen ställer sig bakom det som anförs i motionen om att
              av näringslivsskäl öka det nordiska samarbetet i infrastrukturfrågor
              och tillkännager detta för regeringen.
            </item>
          </list>
        </div>
        <div xml:id="i-c73mf6FykeesoYes894Hy" type="motContent">
          <head xml:id="i-DEN6f9NSBEjwj7jWvnqVTX" type="h1">
            Motivering
          </head>
          <p xml:id="i-L25qrcutmiyYpRgL8gkJSn">
            Det nord-sydliga perspektivet behöver kompletteras med en tydligare
            utveckling av hela norra Skandinaviens allt viktigare öst-västliga
            utvecklingsperspektiv.
          </p>
          <p xml:id="i-QHt5cgu4ufJZBAFyUz7ncz">
            Den allt starkare integrationen när det gäller näringsliv, kultur,
            besöksnäring och arbetsmarknaderna i Sverige, Norge och Finland
            leder till att framförallt E12:an i samspel med tvärbanan Storuman–Umeå
            och färjeförbindelsen mellan Umeå och Vasa behöver utvecklas.
            Inom ramen för det av Europeiska unionen medfinansierade projektet
            ”Midway Alignment of the Core Network” framgår behoven av nödvändiga
            investeringar i såväl anslutande landinfrastruktur som en ny innovativ
            färjelösning för att säkerställa sjöfartskopplingen mellan Umeå
            och Vasa.
          </p>
          <p xml:id="i-Cd8eR8a83pjRf9JTJudemX">
            Denna länk utgör idag den enda fungerande internationella färjelänken
            norr om Stockholm. Utan denna förbindelse skulle viktiga delar
            av näringslivet och många medborgare drabbas hårt. Samtidigt skulle
            också miljön och trafiksäkerheten försämras då transporter av
            gods och personer skulle tvingas till långa omvägar – antingen
            via Haparanda/Torneå eller via Stockholm. Länken har också en
            transeuropeisk funktion i och med dess koppling till EU:s prioriterade
            transportnätverk TEN-T (Core), samt en del av väg E12 (Comprehensive)
            mellan Mo i Rana och Helsingfors.
          </p>
          <p xml:id="i-35CtzbTQRKLoHG6UNUuHi4">
            Idag finns ett ökat intresse för nordiskt samarbete. Samarbetet
            mellan de nordiska länderna är bland de äldsta och mest omfattande
            regionala samarbetena i världen. Det politiska samarbetet bygger
            på gemensamma värderingar och en vilja att bidra till en dynamisk
            utveckling och öka Nordens kompetens och konkurrenskraft.
          </p>
          <p xml:id="i-N5ossmQ38ZvE2kGtgTeBRk">
            Målet med det nordiska samarbetet är både att göra det attraktivt
            att bo, arbeta och bedriva verksamhet i Norden och att stärka
            de nordiska länderna internationellt. Det gör de nordiska länderna
            genom att samarbeta inom en lång rad områden som till exempel
            forskning, miljö, välfärd och kultur.
          </p>
          <p xml:id="i-GTXJ53Guc9svyWY3FhHpKd">
            Med basnäringen som grund har många företag utvecklats och etablerat
            sig på den nationella och internationella arenan. Universiteten
            i Norrbotten och Västerbotten har skapat en grogrund för utveckling
            och etablering av kunskapsintensiva företag med kopplingar runt
            om i världen, inte minst i öst-västlig riktning.
          </p>
          <p xml:id="i-2BDZoYieC1aEEEm1ebte3F">
            Näringslivsstrukturen är starkt kopplad till råvaruindustrin.
            Ett flertal industriföretag finns därutöver etablerade, vilka
            producerar mot en internationell marknad. I hela norra Sverige
            växer besöksnäringens andel av näringslivsstrukturen. Norra Sverige
            har fortsatt industriell tillväxt och norra Sveriges basindustrier
            är dessutom viktiga leverantörer av produkter till konsumenter
            inom övriga EU och av insatsvaror för vidare förädling vid industrier
            i hela värden. Batterifabriken Northvolts etablering i Skellefteå
            kommer innebära 2 000 nya jobb och ytterligare 1 000-tals arbetstillfällen
            bedöms växa fram inom regionen. Och den senast aviserade investeringen
            med behov av hög kapacitet över kvarken är skogsmaskinsföretaget
            Komatsu Forests expansion i Umeå.
          </p>
          <p xml:id="i-Wj2wA75iQdoS8MGRzihBs3">
            Gruvnäringen och de skogsbaserade näringarna investerar nu för
            fullt. Boliden bygger till exempel ut anrikningsprocessen för
            cirka 250 miljoner kronor och har ökat brytningen i Kankbergsgruvan
            och Kristinebergsgruvan för brytning av zink, koppar, guld och
            silver.
          </p>
          <p xml:id="i-VxbxBF6zSj6LJq2MbVby4a">
            På energisidan sker stora investeringar inom bioenergi och vindkraft.
            I inlandet satsas på testverksamhet inom förnybar energi som vindkraft
            och bioenergi. Besöksnäringen har stora planerade investeringar
            i Hemavan/Tärnaby, Kittelfjäll och Borgafjäll. Export och import
            hänger ihop.
          </p>
          <p xml:id="i-KU3my6HQfmfmpP2ya6Cuce">
            De länder och regioner som vi exporterar mycket till tenderar
            också att vara stora avseende vår import. Exportindustrin är dessutom
            i hög utsträckning beroende av importflöden för slutprodukten.
            Råvaror och produkter som exporteras, förädlas och importeras
            är beroende av snabba och effektiva transporter.
          </p>
          <p xml:id="i-JK8WdPR1LeLTUZCxartSV6">
            Flera funktionella arbetsmarknadsregioner vidgas. I norra delen
            av landet kan man inte minst ur ett gruv- och besöksnäringsperspektiv
            se en framtida arbetsmarknads­region som inkluderar Finland, men
            också Norge och i viss mån Ryssland. Resor och transporter ökar
            också över landgränserna i nordligaste Sverige. Besöksområdena
            i norska och svenska fjällvärlden blir allt mer sammanhängande.
          </p>
          <p xml:id="i-MrPbQrGvuSbdfUfzRDyUwc">
            För utveckling av samtliga näringar är infrastrukturen viktig.
            Inte minst finns det stora möjligheter för näringslivet om de
            öst-västliga kommunikationerna förbättras. Den smalaste delen
            av Bottniska viken är Kvarken. Avståndet från kust till kust är
            80 km och mellan de yttersta öarna endast ca 25 km. Det finns
            ett historiskt långt samarbete över Kvarken. De tre österbottniska
            landskapen har ca 450 000 invånare. Drygt 100 000 av dem har svenska
            som modersmål och många av de 350 000 personer som har finska
            som modersmål kan också svenska.
          </p>
          <p xml:id="i-7XqiCjcUjdH1hQxH4gFiE7">
            Den svenska delen av samarbetsregionen omfattar 15 kommuner i
            Västerbottens län med 250 000 invånare och Örnsköldsviks kommun
            i Västernorrlands län med 60 000 invånare. I Västerbotten har
            befolkningen koncentrerats till kusten med mycket gles bosättning
            i inland och fjälltrakten. Fjälltrakterna har dock närheten till
            de mera tätbefolkade delarna i norska Helgeland och Nordland som
            en möjlig tillväxtfaktor.
          </p>
          <p xml:id="i-AJgTihUSWKxV8bCnzgDX1p">
            För att nå ytterligare förbättringar är förbindelsen över Kvarken
            en nyckelfråga. Den finska regeringen har tillsatt en arbetsgrupp
            för att stärka arbetet och även EU-kommissionen har uttryckt stöd
            och är involverade i arbetet. Det vore på sin plats att Sveriges
            regering gjorde det samma.
          </p>
          <p xml:id="i-6ZxiRvVJ3PmT548wG2hkZV">
            I Österbotten pågår ett påtagligt arbete med att förbättra omlastningsmöjligheter
            i Vasa samt elektrifiering av järnvägen mellan Vasa och Seinejokk.
            Elektrifieringsarbetet har färdigställts, och beräknas ge förbättrade
            godsflöden. Färjetrafiken mellan Umeå och Vasa är i dag starkt
            begränsad, vilket gör att många transporter mot öststaterna och
            det inre av Ryssland väljer lastbil via omvägen förbi Haparanda.
            Svenska transportstödet motverkar här underlaget för öst-västliga
            transportflöden.
          </p>
          <p xml:id="i-TB3rNVJu7f9RrjEsME9yhV">
            Detta är i vissa fall olyckligt då en betydligt större transportmängd
            av ekonomiska skäl väljer hjulburna transporter med belastning
            på vägnät och miljö. En annan form av regionalt näringsstöd för
            transporter borde utarbetas där omlastningscentraler och stöd
            till annan logistik underlättar en omställning till järnväg och
            båt. Trafiken över Kvarken har stor betydelse även för våra norska
            vänner och för dess industri, främst fiskeindustrin med deras
            marknader österut.
          </p>
          <p xml:id="i-VwVarfynNE5jc9GAomb81b">
            Umeå kommun och Vasa stad har bildat ett gemensamt rederiaktiebolag
            för att säkerställa färjetrafiken över Kvarken nu och i framtiden.
            Finska staten och region Västerbotten tillsammans med Umeå kommun
            har tagit riskerna och kostnaderna medan svenska staten mest har
            tittat på.
          </p>
          <p xml:id="i-X63MMEeht7eUNxmGSQWNXN">
            EU anser att projektet är av stor vikt; därför har Kvarkentrafiken
            beviljats 6,1 miljoner euro. Pengarna är ämnade för det första
            skedet, då trafiken planeras. I nästa skede ska en ny färja upphandlas.
            Men det viktiga är ställningstagandet från EU. Beslutet gör att
            Kvarkentrafiken finns med på listan med godkända projekt för flera
            år framåt. Att samarbetet kommit långt på kommunal nivå visar
            att kommunerna värderar trafiken högt. Det är mycket bra att kommunerna
            driver frågan men trafiken är av stor nationell betydelse och
            då borde svenska staten vara en aktivare part.
          </p>
          <p xml:id="i-G9mjGD29FzRoUnjmgrWzkj">
            Färjan är mycket viktig för både gods- och persontrafik, för
            utbyte och fortsatt samarbete över region- och nationsgränser.
            Färjan mellan Vasa och Umeå är det mest konkreta exemplet på samarbete
            över Kvarken. Det är ändå inte helt enkelt, landgränserna är ett
            hinder att övervinna. Att samarbeta kring logistiken och färjetrafiken
            har varit ett naturligt steg för Vasa och Umeå. Nu funderar städerna
            på nya samarbeten. Universitetsvärlden är en samarbetsfråga och
            specialsjukvården en annan.
          </p>
          <p xml:id="i-SegudRpUZS9qG7EdqWXAM8">
            Det har under de senaste åren inom ramen för projektet Midway
            Alignment of the Core Network utvecklats ett nytt koncept för
            att säkerställa en ny, miljöanpassad och innovativ färjelösning
            mellan Umeå och Vasa. Region Västerbotten har på olika sätt stöttat
            detta arbete tillsammans med olika aktörer i Västerbotten, men
            också i Finland och Norge.
          </p>
          <p xml:id="i-UcqXvvvBxvMzAdigMBrboj">
            Sedan år 2012 har nuvarande färjetrafik utvecklats till en tillförlitlig
            transportlänk för gods och passagerare. De regionala nyttorna
            är påtagliga för länets näringsliv och medborgare. Passagerarvolymerna
            har ökat från drygt 40 000 till nuvarande cirka 200 000 på årsbasis
            och godsvolymerna har haft en liknande positiv utveckling. Detta
            innebär att såväl besöksnäringen som övrigt näringsliv och samhällsfunktioner
            – framför allt inom utbildning och sjukvård – dragit tydlig nytta
            av denna nationellt viktiga länk mellan Sverige och Finland.
          </p>
          <p xml:id="i-HyZpCh4W61qB5LC53pk36C">
            Dessa insatser skulle kunna mötas upp via länstransportplanen
            för Västerbottens län, där det i förslaget till denna finns medel
            avsatta för att stödja både utvecklingen av den statliga järnvägsinfrastrukturen
            och ytterligare nödvändiga åtgärder i Umeå hamn. I Västerbottens
            län är Umeå hamn utpekad som comprehensive port i EU:s TEN T-system.
          </p>
          <head xml:id="i-KA9tCKb9KqXKkEhstgdsLL" type="h2">
            Ny färja planeras
          </head>
          <p xml:id="i-Ggz2sUWQh7CGJSxvuyjtnR">
            Den nuvarande färjan närmar sig ”åldersstrecket” och behöver
            därför ersättas med en ny. På finländsk sida har regeringen markerat
            att den är beredd att garantera finansieringen av själva bygget
            av en ny färja. Vi beklagar att den svenska regeringen inte är
            beredd att på samma sätt medfinansiera en ny färja men det skulle
            underlätta om den svenska regeringen på andra sätt bidrog i stödet
            av utvecklingen i Kvarkenregionen.
          </p>
          <p xml:id="i-AYnuFqMymnABjZUwpupA6r">
            Färjan är en del av projektet Midway Alignment of the Bothnian
            Corridor som ska förena Norden med övriga delar av Europa i öst-västlig
            riktning. Projektet går nu in i sin tredje fas då bland annat
            färjan och den landbaserade infrastrukturen ska byggas. Men det
            rör sig om stora pengar. Bolaget Kvarken Link AB, som ägs gemensamt
            av Umeå kommun och Vasa stad, ska tillföras ägarkapital på 250
            miljoner kronor av respektive ägare. Dessutom lånar båda parter
            cirka 300 miljoner kronor var i Europeiska investeringsbanken,
            EIB. Kvarken Link AB kommer att beställa och äga det nya fartyget,
            som beräknas att börja byggas under första kvartalet år 2019.
          </p>
          <p xml:id="i-B7vAa6dr7jVTcsdacGp6JL">
            Vasa stad har tidigare godkänt motsvarande finansiering för sitt
            50-procentiga ägande av en ny färja för Kvarkentrafiken. Umeå
            kommunföretag godkände finansieringen vid sitt styrelsemöte den
            14 maj 2018. Vi anser därför att det finns skäl för att regeringen
            agerar stödjande i infrastrukturella insatser kopplade till en
            ny färjelösning. Utöver de åtgärder som krävs avseende hamninfrastruktur
            kopplat till den nya färjelösningen, finns också ett stort behov
            att säkerställa en god funktion av framför allt järnvägen mellan
            Umeå och färjeterminalen i Holmsund.
          </p>
          <head xml:id="i-GqdvZL6tVCFynrmJo5Yxvz" type="h2">
            Tvärbanan Hällnäs–Storuman
          </head>
          <p xml:id="i-AHh3xxsSJzxzPc24Y49FGn">
            Region Västerbotten understryker vikten av en elektrifiering
            av tvärbanan hela sträckan Hällnäs–Storuman. Detta för att uppnå
            fulla systemeffekter i stråket och Storuman utgör en viktig nod
            i järnvägssystemet. Trafikverket föreslår en första etapp mellan
            Hällnäs och Lycksele i +10 %-alternativet. Regionen anser att
            det finns stora skäl att åtgärden ska prioriteras ytterligare
            och finnas med som namngivet objekt i planen som genomförs i närtid.
            Motiven för detta är flera och mycket starka. Det har skett, och
            kommer även framgent ske, en betydande tillväxt av transporter
            av skogsråvara på järnvägen och i närtid bedöms denna uppgå till
            cirka en miljon ton per år. SCA har genomfört betydande investeringar
            i sin terminal i Lycksele och i Storuman finns NLC Storumanterminalen
            som idag hanterar omfattande volymer, vilket kommer att öka när
            det planerade anslutningsspåret till Inlandsbanan söderut blir
            färdigt.
          </p>
          <p xml:id="i-HkgUvRCwRtpc5h8AQGQEUo">
            Elektrifieringen är även av stor betydelse för att säkerställa
            en fullgod persontrafik mellan Umeå och Lycksele då en elektrifiering
            innebär en mycket viktig förutsättning för att Norrtåg även i
            framtiden ska kunna bedriva trafik på denna sträcka. Persontrafiken
            är viktig även för bland annat nuvarande arbets- och studiependling,
            resor som är kopplade till Lycksele lasarett samt besöksnäringens
            behov. Arbetsförmedlingens planerade etablering av 100 nya arbetstillfällen
            i Lycksele ställer även den stora krav på effektiva personresor
            längs stråket Lycksele–Umeå.
          </p>
          <p xml:id="i-Hr4KSXSyfVSTkFKVVdcJjM">
            Region Västerbotten har tidigare inom ramen för länstransportplanen
            anvisat medel för att genomföra inledande arbeten med en järnvägsplan
            för elektrifiering Hällnäs–Storuman. I kommande länstransportplan
            finns även möjlighet att medfinansiera en elektrifiering. Utöver
            detta finns, vid ett snabbt genomförande, en rimlig möjlighet
            att erhålla medfinansiering via EU:s strukturfond för Övre Norrland
            om genomförandet kan vara klart innan år 2021:s utgång. Vi anser
            därför att det finns mycket goda skäl för regeringen att lyfta
            in den av Trafikverket föreslagna första etappen i kommande nationell
            plan samt att denna läggs in för genomförande så snart som möjligt
            inom planperioden.
          </p>
          <p xml:id="i-XUSJNQyBTzaxNbes3NevB">
            En samlad effektbedömning av elektrifiering av Tvärbanan har
            gjorts av Trafikverket med en positiv slutsats. Eldriven tågtrafik
            är billigare och enklare än dieseldriven trafik. Att eldriven
            tågtrafik dessutom är bättre för miljön och klimatet är en extra
            fördel i jämförelse med dieseldriven trafik. Det är angeläget
            att kunna använda sig av Tvärbanans hela potential både för person-
            och godstransport. Eldriven tågtrafik på hela Tvärbanan öppnar
            för nya transportlösningar för det befintliga näringslivet som
            skapar utveckling och tillväxt.
          </p>
          <p xml:id="i-9VHDWb2Kiyy9yMYtNY7Y1y">
            Vi anser att en elektrifiering av Tvärbanan är en mycket angelägen
            investering som skapar nya utvecklingsmöjligheter för länets företag,
            för gods- och persontransporter, samtidigt som det är en viktig
            insats i förbättringen av miljön.
          </p>
          <head xml:id="i-8oaMWcVdbyy4C6e174VCbp" type="h2">
            Norge en del av regionen
          </head>
          <p xml:id="i-JtNVc9sxdBcuoXcxc4eS1W">
            Den stora utmaningen för att öka den öst-västliga rörligheten
            av varor och tjänster är att lyfta transportkorridoren och på
            sikt en genomgripande förbättring av E12 mellan Umeå och Mo i
            Rana samt Krutfjällsvägen, riksväg 73, särskilt delen från norska
            gränsen till E6 i Trofors. Förbättringar av E6 inom Helgeland
            är utlovade i den norska nationella transportplanen och är påbörjad
            i södra delen. Det finns stora möjligheter med detta och det är
            även viktigt för amerikansk export in i Ryssland, Indien, Kina
            och andra befolkningstäta områden österut. Allt detta skulle gagna
            transporterna över Kvarken. Det behövs bättre standard på E12
            och en studie om att förlänga järnvägen till Norge eller från
            Norge till Storuman. Svensk politik behöver en nordlig dimension
            och en nordlig vision om hur vi kan utveckla de nordligaste regionerna
            i Europa.
          </p>
          <p xml:id="i-3aXykyhgJkiu2ffaFJTtLb">
            En storflygplats i Mo i Rana och färjeförbindelserna över Kvarken
            är viktiga för hela norra Skandinavien, inte minst för vinterturismen
            med skidåkning i Hemavan och Tärnabyområdet. Blir det dessutom
            nya gruvor i området skulle även det vara en tillväxtfaktor. För
            att åstadkomma förbättrad sammanbindning mellan det norska och
            svenska järnvägssystemet och få hög kvalitet på det öst-västliga
            transportstråket krävs på sikt en ny järnvägsförbindelse i regionen.
          </p>
          <p xml:id="i-7aqST3gNjZyNVeX7oVYeob">
            I det underlag som utarbetas för den nationella transportplanen
            i Norge har en sådan koppling aktualiserats; det är på tiden att
            även Sverige gör detsamma. Trafikverket bör därför få i uppdrag
            att i sin planering lyfta in strategiskt viktiga kommunikationer
            med norska Nordland och Helgeland.
          </p>
          <p xml:id="i-49JKfSihFsuMgqksLHjvLN">
            I utvecklingen mot en avancerad, kunskapsbaserad ekonomi blir
            investeringar i infrastruktur en allt viktigare konkurrensfaktor.
            En stabil förbindelse tvärs över Skandinavien från Finland genom
            Sverige är en nödvändig satsning i det arbetet.
          </p>
          <p xml:id="i-K8BdDBPeTjcydJUqciw2mu">
            Ett ökat nordiskt samarbete av näringslivsperspektiv, såväl nationellt
            som regionalt, i dessa frågor utgör en viktig del i utvecklingen
            och är ett starkt tillväxtområde. Genom ökad nordisk samverkan
            i infrastrukturfrågor kan vi driva fram en gemensam utveckling
            för de skandinaviska länderna.
          </p>
        </div>
        <div xml:id="i-3KYbRNiywfLKaoTD9U1A4j" type="signatureBlock">
          <list xml:id="i-PNo7zYB3ELR4NBtfvSgfVW">
            <item xml:id="i-BsRP1tkA3yBwouja9sVRSj" who="i-QpWVRM55tMRcHYZCMDFcHW" type="signature">
              Isak From (S)
            </item>
            <item xml:id="i-8p9b9xUUqUNyeeFRbhUM1P" who="i-B34sv9ytsiioT1XaQtyXUo" type="signature">
              Helén Pettersson (S)
            </item>
          </list>
        </div>
      </div>
    </body>
  </text>
</TEI>
