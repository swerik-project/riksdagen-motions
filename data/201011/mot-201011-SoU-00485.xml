<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00485">
  <teiHeader>
    <fileDesc>
      <titleStmt>
        <title>Tillgänglighetsarbete</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgänglighetsarbete</title>
          <idno type="rdwebb">GY02So485</idno>
          <rs type="number">So485</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So485/text</ref>
          <ref type="dokument_url_html">http://data.riksdagen.se/dokument/GY02So485</ref>
          <ref type="dokumentstatus_url_xml">http://data.riksdagen.se/dokumentstatus/GY02So485</ref>
          <ref type="doc">http://data.riksdagen.se/fil/7807342D-8198-4311-95EE-E58B6A4D5F1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qt2DQtAbwXAGEZKVatDqZH" type="signed"/>
        <correspContext corresp="i-Qt2DQtAbwXAGEZKVatDqZH">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-SHLV2nXLS9ksoG2H7pS1QZ" type="numbering">
          <date when="2010-10-29"/>
        </correspAction>
        <correspAction xml:id="i-VRsM5Z9acNF5PUfxhTcdbE" type="submission">
          <date when="2010-10-27"/>
        </correspAction>
        <correspAction xml:id="i-H26ToiwoeWfBtBthmYfoQA" type="transfer">
          <date when="2010-10-26"/>
        </correspAction>
        <correspAction xml:id="i-KzCKuMwbgFYWiTvvXxifTo" type="assigned"/>
        <correspContext corresp="i-KzCKuMwbgFYWiTvvXxifTo">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-61crePhL3nyt9bKM6DGxBF">
            Förslag till riksdagsbeslut
          </head>
          <list style="ol">
            <item xml:id="i-GVETjXrxbYoF73Y7EJZdyL">
              Riksdagen tillkännager för regeringen som sin mening vad som
              anförs i motionen om behovet av en utredning för att sätta nya
              tillgänglighetsmål och föreslå index för tillgänglighetskriterier.
            </item>
            <item xml:id="i-XYnHYce5d6KncMEn6jfxpf">
              Riksdagen tillkännager för regeringen som sin mening vad som
              anförs i motionen om behovet av att redovisa kommuners och landstings
              tillgänglighetsresultat i öppna jämförelser.
            </item>
          </list>
        </div>
        <div type="motContent">
          <head xml:id="i-VWiPqeVfa9XkTnVqLRpYz9" type="h1">
            Motivering
          </head>
          <p xml:id="i-JS1RemfuKGcewKkDMERg3w">
            För personer med funktionsnedsättning har den sociala och ekonomiska
            utvecklingen i Sverige haft stor betydelse. Fram till 1930-talet
            var det fattigvård och enskild välgörenhet som stod för den ekonomiska
            tryggheten för funktionshindrade. År 1965 kom den första handikappolitiska
            utredningen. Ett antal utredningar har passerat under åren och
            handikappolitiken har utvecklats. De beslut som i huvudsak påverkar
            dagens politik återfinns i propositionen Från patient till medborgare
            en nationell handlingsplan inom handikappolitiken (prop. 1999/2000:79).
            Den betonade att insatserna ska fokusera på tre områden:
          </p>
          <list style="ul">
            <item xml:id="i-4i5dSk4N3AQSpvs32CEsXD">
              att handikapperspektiven genomsyrar alla samhällssektorer,
            </item>
            <item xml:id="i-6oecSZvJ9m2E7gSuY5QFdo">
              att skapa ett tillgängligt samhälle och
            </item>
            <item xml:id="i-7SCZX6PJCjtMwQt7DLhqpH">
              att förbättra bemötandet.
            </item>
          </list>
          <p xml:id="i-2uAXQDFtu7ciQK2BNRBGAo">
            Riksdagen beslutade att ett antal mål skulle vara genomförda
            till år 2010, exempelvis att all kollektivtrafik skulle vara tillgänglig
            och att enkelt åtgärdade hinder i befintliga allmänna lokaler
            skulle vara avhjälpta. Riksdagen beslutade även om höjda statsbidrag
            till handikapporganisationerna samt större resurser för tillgänglighet
            inom kultur och medier.
          </p>
          <p xml:id="i-7nZQVSkUvRDBPh3TanX7id">
            Arbetet har gått framåt när det gäller att öka tillgängligheten
            i samhället, men det återstår mycket arbete innan tillgänglighetsmålen
            nås. Skyddet mot diskriminering på grund av funktionsnedsättning
            har stärkts, och det handikappolitiska arbetet har knutits närmare
            arbetet med att skydda och främja de mänskliga rättigheterna.
            Utbildning och arbete utgör själva grunden för en ekonomisk och
            social trygghet.
          </p>
          <p xml:id="i-V6jf47TSHYXHjfVakeanAP">
            En statssekreterargrupp tillsattes under 2007 av Miljö-, Närings-,
            Finans- och Socialdepartementen, för att tillsammans med Sveriges
            Kommuner och Landsting (SKL) påskynda arbetet genom att ta fram
            en strategi för hur målen nås fram till år 2010 rörande enkelt
            avhjälpta hinder, tillgänglig kollektivtrafik och tillgänglig
            statsförvaltning.
          </p>
          <p xml:id="i-5gwGBGb649qRMNrFeTN37m">
            Gruppen har presenterat en tillgänglighetsstrategi, Enkelt avhjälpt
            , där ett antal åtgärder lyfts fram. Kraven på den nationella
            kollektivtrafiken och på tillgängliga statliga myndigheter med
            stöd av Handisam är exempelvis tydliga, liksom kravet på tillgänglighet
            i den offentliga upphandlingen. Enligt en enkätundersökning om
            kommunernas tillgänglighetsarbete saknas det vidare rutiner för
            hur kommunen tar emot medborgares synpunkter om bristande tillgänglighet.
            Endast en av tre kommuner har tillsyn på eget initiativ och endast
            hälften gör tillsyn om det påtalas från allmänheten. SKL, som
            har stora möjligheter att agera, föreslår mer information och
            utbildning. Skarpa krav för att nå målen inom kommunsektorn saknas.
          </p>
          <p xml:id="i-Fb16N3j16FhQRtDxd4bJnG">
            Två gånger under ett par decenniers tid har Sverige misslyckats
            med att nå de konkreta tillgänglighetsmålen. Först togs ett riksdagsbeslut
            om att Sverige skulle genomföra tillgänglighet till millennieskiftet.
            Det misslyckades och en ny sluttid diskuterades. Nu gällande nationella
            handlingsplan för handikappolitiken löper mot sitt slut och målen
            kommer inte att nås år 2010. Det kommer därför att behövas nya
            mål som är kopplade till tydliga åtgärder. Till dessa åtgärder
            behöver resurser och möjligheter till sanktioner knytas. Arbetet
            ska ha ett brett perspektiv på tillgänglighet så att även osynliga
            funktionsnedsättningar inkluderas. En utredning bör tillsättas
            som tar fram nya mål.
          </p>
          <p xml:id="i-BP2fizZJ1RNTtVBzVYjnzE">
            Det är viktigt att alla nivåer tar sitt ansvar. Staten, landstingen,
            regionerna och kommunerna måste göra sina verksamheter tillgängliga.
            Eftersom kommuner och landsting i dag kraftigt släpar efter vad
            gäller tillgänglighet bör också ett index tas fram med ett antal
            tillgänglighetskriterier. Resultatet av dessa ska presenteras
            offentligt på liknande sätt som Öppna jämförelser i hälso- och
            sjukvården. Öppna jämförelser har visat sig vara ett bra sätt
            att förbättra kvaliteten och det borde fungera pådrivande också
            inom tillgänglighetsarbetet.
          </p>
        </div>
        <div type="motSignatures">
          <list>
            <item xml:id="i-YRWsiuSBBRUwLghrWPTqvs" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
