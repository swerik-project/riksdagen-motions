<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00676">
  <teiHeader>
    <fileDesc>
      <titleStmt>
        <title>om en publikation över riksdagens ledamöter</title>
        <author>av Eric Holmqvist</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en publikation över riksdagens ledamöter</title>
          <idno type="rdwebb">G202676</idno>
          <rs type="number">676</rs>
          <ref type="dokument_url_text">http://data.riksdagen.se/dokument/G202676/text</ref>
          <ref type="dokument_url_html">http://data.riksdagen.se/dokument/G202676</ref>
          <ref type="dokumentstatus_url_xml">http://data.riksdagen.se/dokumentstatus/G202676</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ua1nqYCRbnUSNc5Tw1tXiK</idno>
            <name>ERIC HOLMQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UDgckKEzw4SXEv9XswQCCT" type="signed"/>
        <correspContext corresp="i-UDgckKEzw4SXEv9XswQCCT">
          <note type="signatory" corresp="i-Ua1nqYCRbnUSNc5Tw1tXiK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__676/mot_197879__676-001.pdf"/>
      <div type="motHeader" xml:id="i-9o1HYtU6wargMwNmg1w1dM">
        <div type="motTitle" xml:id="i-YaiB9qScDAmTA3oa9hSPmb"/>
        <div type="motSubmissionInfo" xml:id="i-UPDZMeisTL4hZaUT27Gt4"/>
      </div>
      <div type="motBody" xml:id="i-AY7RfeuMV6B57h6w7UZVcd">
        <div xml:id="i-8ZCjmr3f4zt6FBgZLXKzMH">
          <p xml:id="i-897z2ptVHQmj4Lc6aQKeUq">
            12
          </p>
          <p xml:id="i-3FndUtWmbFE4nvAeucuvzM">
            Motion
          </p>
          <p xml:id="i-7sieWnecHut41kRUZDUKje">
            1978/79: 676
          </p>
          <p xml:id="i-UPfsW4uXwpGZqa8PTfidq8">
            av Eric Holmqvist om en publikation över riksdagens ledamöter
          </p>
          <p xml:id="i-Q5xfgP36DMz5ViADk1hS8m">
            Intresset för personhistoria har ökat påtagligt under senare
            år. Inte minst släktforskning och ökat hembygdsintresse har fört
            nya grupper av medborgare till landets bibliotek och arkiv. Folkrörelsearkivens
            kraftiga expansion under 1970-talet, markerad bl. a. av 1972 års
            beslut om folk- rörelsearkiven i allmänhet och 1978 års upprustning
            av arbetarrörelsens arkiv i Stockholm, utgör de kanske viktigaste
            exemplen. Det moderna Sveriges framväxt studeras ur mera folkligt
            perspektiv än förr och med större resurser. Antalet besökande
            på riksdagsbiblioteket tycks också ha stigit kraftigt, och ofta
            är de platser som i läsesalen finns reserverade för studerande
            och forskare numera helt utnyttjade. Riksdagsmännen har ofta haft
            en central ställning i sin hembygd där de deltagit i det kommunala
            arbetet, i ekonomiska föreningar och i fack- ligt och ideellt
            arbete. Det är därför helt naturligt att intresset för riks- dagsledamöterna
            och deras samhällsinsatser också är i tilltagande. Här kan riksdagsbiblioteket
            ge mycket av intresse för de många lokala folk- rörelsearkiven.
            I sin tur kan dessa berika bilden av riksdagens ledamöter särskilt
            på det mest svåråtkomliga och minst kända fältet, nämligen det
            som omfattar deras insatser på det lokala planet. Hur möter då
            riksdagen ett sådant ökat medborgarintresse för dess tidigare
            ledamöter och deras gärning? Riksdagsbibliotekets ledning och
            personal sköter utan tvivel sina uppgifter på ett utmärkt sätt
            och ger dem som söker sig till biblioteket all den hjälp och vägledning
            som kan begäras. Riksdagstrycket är välordnat, och bekväma register
            finns för dem som söker viss litteratur eller vill finna källorna
            för riksdagsbeslut i olika frå- gor under århundradenas lopp.
            När det gäller uppgifter om riksdagsledamöterna och deras insatser
            finns det emellertid betydande brister, vilka f. ö. påtalats även
            i tidigare sammanhang. Ledamoten Elis Håstad hemställde 1954 i
            motion att riks- dagsbiblioteket skulle få i uppdrag att ombesörja
            insamling av biogra- fiskt material för en publikation över riksdagens
            ledamöter (1954: II: 442). Ledamoten Birger Andersson väckte därefter
            i första kammaren en motion (1959: I: 299) om utgivning av en
            utförlig matrikel över riks- dagens ledamöter. Vid behandlingen
            av dessa båda motioner uttalades från bankoutskot- tets sida att
            det inte torde råda delade meningar om önskvärdheten av att ett
            fylligare biografiskt material kunde sammanställas och publice-
          </p>
          <pb facs="riksdagen-motions-pdf/data/197879/mot_197879__676/mot_197879__676-002.pdf"/>
          <p xml:id="i-81Ntun3WZjP7npZaNDQjoi">
            Mot. 1978/79: 676 13
          </p>
          <p xml:id="i-16DKqpd2msJbKid98uc55Z">
            ras rörande riksdagens ledamöter. Sedan vissa kostnadsberäkningar
            ut- förts framhöll dock utskottet att det ”inte kände sig helt
            övertygat om att värdet med den ifrågasatta publikationen skulle
            motsvara kostna- derna för denna”. I dessa tidigare sammanhang
            har framhållits såsom mönster för en sådan publikation ett verk,
            ”Svenskt porträttgalleri”, som utgavs vid detta sekels början
            och som i två delar upptar porträtt och biografiskt material om
            första resp. andra kammarens ledamöter 1867—1904. Detta bokverk
            är dock numera utgånget och finns knappast att tillgå antikva-
            riskt. Genom att det finns i bibliotek utgör det ett värdefullt
            hjälpmedel som saknas för den senare perioden av tvåkammarriksdagen.
            Inom riks- dagsbiblioteket finns dock en stencilerad skrift som
            ger vissa uppgifter om ledamöterna för tiden efter 1904. Tryckning
            av ett biografiskt översiktsverk av det slag som åberopats i motionerna
            får alltjämt anses som högst betydelsefull. Numera torde man dock
            vara mera betjänt av ett arbete som omfattar hela perioden för
            tvåkammarsystemet i vårt land, dvs. tiden 1867—1970. Ett sådant
            uppslagsverk, som av naturliga skäl endast kan ge kortfat- tade
            om än väsentliga uppgifter för dem som snabbt vill orientera sig
            i ämnet, tillgodoser dock endast mer begränsade anspråk på kunskap
            om riksdagens ledamöter och deras roll i demokratiseringsprocessen
            och folkstyrelsen. Därför borde dessutom ett register upprättas
            och kontinu- erligt underhållas som ger den särskilt intresserade
            vidare kunskaper om ledamöterna. En stomme till ett sådant arkiv
            finns efter vad jag erfarit redan upprättat inom biblioteket.
            Lämpligt vore att detta material kunde vidare bearbetas och tillsammans
            med annan översiktslitteratur finnas tillgängligt i ett särskilt
            rum inom riksdagshuset, helst i anslutning till biblioteket. Med
            hänvisning till det anförda hemställer jag 1. att riksdagen låter
            utreda förutsättningarna för utgivning av en publikation om riksdagens
            ledamöter för tiden 1867—1970, 2. att riksdagen uppdrar åt riksdagsbiblioteket
            att aktivt främja utforskningen av riksdagens personhistoria och
            organisera en vidgad informationstjänst på sätt som angivits i
            motionen.
          </p>
          <p xml:id="i-Vvm1VAbEEaT8j8wFCg9c7u">
            Stockholm den 23 januari 1979 ERIC HOLMQVIST (s)
          </p>
        </div>
      </div>
    </body>
  </text>
</TEI>
