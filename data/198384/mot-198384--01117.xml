<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01117">
  <teiHeader>
    <fileDesc>
      <titleStmt>
        <title>Utseende av statsminister efter nyval</title>
        <author>Martin Olsson och Sven-Erik Nordin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utseende av statsminister efter nyval</title>
          <idno type="rdwebb">G7021117</idno>
          <rs type="number">1117</rs>
          <ref type="dokument_url_text">http://data.riksdagen.se/dokument/G7021117/text</ref>
          <ref type="dokument_url_html">http://data.riksdagen.se/dokument/G7021117</ref>
          <ref type="dokumentstatus_url_xml">http://data.riksdagen.se/dokumentstatus/G7021117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7W8rw3r686rwjeQUCVtLCz" type="signed"/>
        <correspContext corresp="i-7W8rw3r686rwjeQUCVtLCz">
          <note type="signatory" corresp="r-0"/>
          <note type="signatory" corresp="i-8XUQMZkcTy5UrLLAFGh5Ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1117/mot_198384__1117-001.pdf"/>
      <fw xml:id="i-WK2nUT3PPGfT5t6FbR5tgH">
        Motion 1983/84: 1117
      </fw>
      <div xml:id="i-VWjmnHoZddmRMatBPViuj5" type="motHeader">
        <div xml:id="i-HHKdnDXNPz9dbopXmevkm6" type="motTitle"/>
        <div xml:id="i-8RG9XD7fweFJR22tgPXKfn" type="motSubmissionInfo"/>
      </div>
      <div xml:id="i-Ccfc8tXZFH4k91tPQJRzkR" type="motBody">
        <div xml:id="i-T1G37bXtQhyD66uengJDMf">
          <p xml:id="i-F9DazQY4QMA8hQ2YQAgbh7">
            10
          </p>
          <p xml:id="i-HjKuvCyoha42JuYuKG1Got">
            Martin Olsson och Sven-Erik Nordin Utseende av statsminister
            efter nyval
          </p>
          <p xml:id="i-TTC4YSXDvpf3xpyzWGYFGk">
            Statsminister utses genom att riksdagens talman efter överläggningar
            med partiledare och vice talmän framlägger förslag för riksdagen.
            Talmannens förslag är godkänt därest icke en majoritet av ledamöterna
            röstar däremot. Detta sätt för utseende av statsminister vilket
            infördes genom den nya regeringsformen får anses vara en markering
            av riksdagens ställning och att en statsminister både reellt och
            formellt skall ha riksdagens förtroende. Formell överläggning
            om ny statsminister inleds först sedan den sittande statsministern
            begärt att bli entledigad. Ett riksdagsval medför inte automa-
            tiskt att frågan om utseende av ny statsminister eller fortsatt
            godkännande av den sittande tas upp till prövning. Detta är en
            brist bl.a. därför att den sittande statsministern godkänts av
            en riksdag som inte längre existerar. Jämför vi med andra förtroendeuppdrag
            finner vi att praktiskt taget alla uppdrag som tillsätts av riksdag,
            landsting eller kommunfullmäktige har ungefär samma mandattid
            som det organ vilket utsett dem. Landstingskom- munala och kommunala
            nämnder och styrelser väljs exempelvis strax efter det allmänna
            valet för en treårsperiod. På liknande sätt borde enligt vår uppfattning
            frågan om statsminister och därmed indirekt regeringens sammansättning
            prövas av riksdagen efter varje val. I vissa situationer blir
            denna prövning närmast formell, nämligen om den sittande regeringens
            parti fått egen majoritet i riksdagen genom valet. Men även i
            sådana situationer kan skifte av statsminister bli aktuellt om
            partiet eventuellt önskar se annan inom sitt parti som statsminister.
            Är valutgången klart utslagsgivande mot den sittande regeringen
            och ett oppositionsparti får egen majoritet i riksdagen avgår
            självklart den sittande regeringen och den nya riksdagen får därigenom
            tillfälle att godkänna ny statsminister. Men har vi i stället
            en minoritetsregering eller en majoritetsre- gering bestående
            av flera samverkande partier torde valutgången — även om inte
            något oppositionsparti fått egen majoritet — ge anledning till
            noggrann prövning av frågan vilken regeringsbildare och regeringssammansättning
            som kan komma att åtnjuta den nya riksdagens förtroende. Även
            om en koalitionsregering inte genom valet fått en majoritet emot
            sig kan — särskilt om valet inneburit förskjutningar mellan koalitionspartierna
            — valutgången ge anledning till prövning av frågan vem som skall
            vara statsminister och vilka partier som skall ingå i regeringen.
            Motsvarande situation kan även gälla om det före valet suttit
            en minoritetsregering som haft stöd av vissa andra partier. Ty
            även då kan det finnas starka skäl för att pröva regeringsfrågan
            och få bekräftelse på vilket stöd en regering kan
          </p>
          <pb facs="riksdagen-motions-pdf/data/198384/mot_198384__1117/mot_198384__1117-002.pdf"/>
          <fw xml:id="i-WCcaBhgPN9gdXSZqdoiDLX">
            Mot. 1983/84: 1117 11
          </fw>
          <p xml:id="i-GsTmnEwk24hkxze9nKGg5M">
            påräkna i den nyvalda riksdagen, oaktat valutgången inte formellt
            lett till ett ändrat läge. Någon formell grund för en prövning
            av regeringsfrågan omedelbart efter ett val finns inte nu därest
            inte statsministern inlämnar sin avskedsansökan. Den sittande
            regeringen och statsministern kan alltså enligt gällande regler
            försöka att stanna kvar så länge som möjligt och fördröja det
            regeringsskifte som kanske ändå förr eller senare måste komma
            under mandatperioden. Den nya riksdagen kan i sådana fall först
            genom misstroendeförklaring eller genom att avslå viktiga regeringsförslag
            tvinga regeringen att avgå. Nackdelar med att det inte alltid
            sker en prövning av regeringsfrågan efter ett riksdagsval är främst
            dels att regeringsbildningen med anledning av valutgången kan
            försenas, dels att det sedan ett regeringsskifte tvingats fram
            kan vara svårare att åstadkomma överenskommelser mellan partier
            som behöver samverka för att ett majoritetsunderlag skall skapas
            för en ny regering. Vikten av att regeringsfrågan prövas strax
            efter valet framstår tydligt om man betänker att den eventuella
            nya regeringen så snart som möjligt skall få börja arbeta fram
            en budgetproposition och andra förslag för att driva sin politik.
            Våra korta mandatperioder talar också för att regeringsfrågan
            gan- ska omedelbart efter valet bör lösas på det med hänsyn till
            valutgången lämpligaste sättet. Vi anser alltså att regeringsformen
            bör ändras så att det efter varje riks- dagsval sker en prövning
            av frågan om regeringsbildare och att den nyvalda riksdagen så
            snart som möjligt efter det att den samlats får tillfälle att
            rösta om statsminister efter förslag från talmannen liksom vid
            övriga regeringsskif- ten. Tidpunkter för regeringens formella
            avgång, och när talmannen skall överlägga med partiledare och
            vice talmän, liksom om det är den gamla riksdagens talman som
            skall bereda ärendet eller om det skall anstå tills den nya riksdagen
            utsett talman och vice talmän tar vi inte ställning till. Denna
            fråga behöver prövas. Sammanfattningsvis vill vi framhålla att
            en av anledningarna till vårt förslag är att de treåriga mandatperioderna
            är så korta att den nya riksdagens sammansättning ganska omedelbart
            bör påverka regeringens sammansätt- ning och förseningar undvikas.
            Men den viktigaste anledningen är att den sittande statsministern
            fått sitt mandat av den tidigare riksdagen och att han/hon inte
            skall ha någon rätt att automatiskt sitta kvar utan att den nyvalda
            riksdagen och dess ledamöter i stället skall ha en självklar rätt
            att pröva frågan om regeringsbildare. Vårt förslag om införande
            av rätt för att den nyvalda riksdagen att automa- tiskt pröva
            frågan om statsminister bör enligt vår mening lämpligen överläm-
            nas till den aviserade nya författningsutredningen för närmare
            överväganden och för utarbetande av erforderliga ändringar i regeringsformen.
            Med hänvisning till det anförda hemställs att riksdagen hos regeringen
            begär utredning och förslag innebärande
          </p>
          <pb facs="riksdagen-motions-pdf/data/198384/mot_198384__1117/mot_198384__1117-003.pdf"/>
          <fw xml:id="i-2B7KLGwSSvk5JBBD1jjskg">
            Mot. 1983/84: 1117 2
          </fw>
          <p xml:id="i-YHSdh1iUSWWsuCopHFbzqW">
            sådan ändring av regeringsformen att efter riksdagsval den nya
            riksdagen alltid får pröva frågan om statsminister.
          </p>
          <p xml:id="i-MqhAkMLoxcmfP7kpqsn41G" type="date">
            Stockholm den 23 januari 1984
          </p>
          <div xml:id="i-RjMx7VtgAmb3V2gGpvkM5x" type="signatureBlock">
            <p xml:id="i-mUyArddznJHA5hcqAvYQF" who="unknown" type="signature">
              MARTIN OLSSON (c)
            </p>
            <p xml:id="i-Pta1SchB3F6KWNZew3aaeb" who="i-8XUQMZkcTy5UrLLAFGh5Ah" type="signature">
              SVEN-ERIK NORDIN (c)
            </p>
          </div>
          <p xml:id="i-EgL495Ut3DGDSjNkcCHmbH">
            Graphic Systems AB, Gbg 1984
          </p>
        </div>
      </div>
    </body>
  </text>
</TEI>
