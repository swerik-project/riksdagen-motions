<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00008">
  <teiHeader>
    <fileDesc>
      <titleStmt>
        <title>med anledning av prop. 2010/11:60 Ny lag om europeiska företagsråd</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:60 Ny lag om europeiska företagsråd</title>
          <idno type="rdwebb">GY02A8</idno>
          <rs type="number">A8</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A8/text</ref>
          <ref type="dokument_url_html">http://data.riksdagen.se/dokument/GY02A8</ref>
          <ref type="dokumentstatus_url_xml">http://data.riksdagen.se/dokumentstatus/GY02A8</ref>
          <ref type="doc">http://data.riksdagen.se/fil/8DB851AB-3EAE-4941-B4A6-FD486E70978C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ASeKYM8tqjd1LbV5UmtGM7" type="basedOn"/>
        <correspContext corresp="i-ASeKYM8tqjd1LbV5UmtGM7">
          <ref>Proposition 2010/11:60</ref>
        </correspContext>
        <correspAction xml:id="i-U3xUZ6qteHSApHu16bu8Dw" type="signed"/>
        <correspContext corresp="i-U3xUZ6qteHSApHu16bu8Dw">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-Pu96H6m97n2Vrghp394vF7" type="referral">
          <date when="2011-03-08"/>
        </correspAction>
        <correspAction xml:id="i-FPKuko3Jn231vTsChQZgZ4" type="dismissal">
          <date when="2011-03-04"/>
        </correspAction>
        <correspAction xml:id="i-JekxLni7wQ8y3RWyYdGieB" type="dismissal">
          <date when="2011-03-04"/>
        </correspAction>
        <correspAction xml:id="i-FWGNX5oM3VjEVEY1x4Bchz" type="transfer">
          <date when="2011-03-03"/>
        </correspAction>
        <correspAction xml:id="i-U3ZSiJjV7vHoaHtmhagbAr" type="submission">
          <date when="2011-03-03"/>
        </correspAction>
        <correspAction xml:id="i-Hf8q6vBUMK1XpDYKE8XNAc" type="assigned"/>
        <correspContext corresp="i-Hf8q6vBUMK1XpDYKE8XNAc">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W4WZZDKFgiXqVMBzU54xCh">
            1 Förslag till riksdagsbeslut
          </head>
          <list style="ol">
            <item xml:id="i-Ny5qPMpqQzKhPcZfo9Ub7c">
              Riksdagen tillkännager för regeringen som sin mening vad som
              anförs i motionen om företags skyldighet att begära förhandlingar
              och om införande av en tidsgräns för när förhandlingar ska ha
              inletts.
            </item>
            <item xml:id="i-RWpkFLinYJ7tXbCmXtEbEG">
              Riksdagen tillkännager för regeringen som sin mening vad som
              anförs i motionen om införande av ett förtydligande av vad som
              avses med väsentlig omstrukturering och om att det uttryckligen
              måste framgå av avtalet hur en omstrukturering ska hanteras.
            </item>
            <item xml:id="i-37BShzueCNAgQRyCBpYvjQ">
              Riksdagen tillkännager för regeringen som sin mening vad som
              anförs i motionen om att de nuvarande reglerna om vad som gäller
              om ett avtal löpt ut och en överenskommelse om ett nytt avtal
              inte gjorts inom sex månader ska behållas i den nya lagen.
            </item>
            <item xml:id="i-Gbs5upoPRv1YATpCyLYzQc">
              Riksdagen tillkännager för regeringen som sin mening vad som
              anförs i motionen om att det europeiska företagsrådet ska ha rätt
              till minst två möten om året med företagsledningen.
            </item>
            <item xml:id="i-AUrhMxnhgPs8Aeh2xTNMgi">
              Riksdagen tillkännager för regeringen som sin mening vad som
              anförs i motionen om att det i den nya lagen bör införas en semidispositiv
              regel om att arbetsutskottet har rätt till minst fyra möten per
              år för att sköta den löpande verksamheten.
            </item>
            <item xml:id="i-QoU2N3mKSRagAcEywSjCEL">
              Riksdagen tillkännager för regeringen som sin mening vad som
              anförs i motionen om att det i den nya lagens 2 § 2 tydligt bör
              framgå att den innefattar arbetstagarnas rätt att lämna ett skriftligt
              yttrande.
            </item>
            <item xml:id="i-6c7w3YTnWP8yxwLmeN5ntK">
              Riksdagen tillkännager för regeringen som sin mening vad som
              anförs i motionen om att det i den nya lagens 57 § bör framgå
              att arbetstagarna själva ska kunna välja utbildningsanordnare
              och form för utbildningen.
            </item>
            <item xml:id="i-JMWTiXmiCV5HNKcQ6Z2rKC">
              Riksdagen tillkännager för regeringen som sin mening vad som
              anförs i motionen om utformningen av reglerna om tystnadsplikt.
            </item>
          </list>
        </div>
        <div type="motContent">
          <head xml:id="i-JMApds9cFEvGWg34Ynxmt7" type="h1">
            2 Motivering
          </head>
          <p xml:id="i-MeKJmCr8BhfVYq5oY99Zy6">
            Enligt artikel 27 i Europeiska unionens stadga om de grundläggande
            rättigheterna ska arbetstagarna eller deras representanter garanteras
            rätt till information och samråd, på lämpliga nivåer vid lämplig
            tidpunkt, i de fall och på de villkor som föreskrivs i unionsrätten
            samt i nationell lagstiftning och praxis.
          </p>
          <p xml:id="i-7oBEAUXK2auZQVzy98Gsq2">
            Europaparlamentets och rådets direktiv 2009/38/EG av den 6 maj
            2009 om inrättande av ett europeiskt företagsråd eller ett förfarande
            i gemenskapsföretag och grupper av gemenskapsföretag för information
            till och samråd med arbetstagare ersätter den 6 juni 2011 det
            nuvarande direktivet 94/45/EG. Huvudsyftena med det nya direktivet
            anges vara att se till att arbetstagarnas rättigheter till gränsöverskridande
            information och samråd utövas mer effektivt, att öka andelen europeiska
            företagsråd, att förbättra rättssäkerheten, att komma till rätta
            med vissa praktiska tillämpningsproblem samt att bättre samordna
            de olika EU-direktiven på området om information till och samråd
            med arbetstagare. Det nya direktivet bygger på det nuvarande direktivet.
          </p>
          <p xml:id="i-NvnVxwNStEiRNFJW8jFT78">
            De nationella verktygen för arbetstagarinflytande är inte tillräckliga
            när företag verkar över nationsgränserna. Det är därför positivt
            med de förstärkningar som det nya direktivet innehåller. Ett stort
            problem som inte blir löst i och med det nya direktivet är dock
            att det inom många av de företag som omfattas av direktivet inte
            har inrättats något europeiskt företagsråd. Ett annat problem
            är att det finns ett antal olika instrument på EU-nivå som reglerar
            arbetstagarinflytande, och sammantaget blir det svåröverskådligt
            och krångligt. Hela regelverket är i behov av en sammanhållen
            översyn.
          </p>
          <p xml:id="i-4SGonZHMzJxGR1GfquywUo">
            Det nya direktivet kan genomföras i Sverige genom lag eller kollektivavtal.
            Arbetstagarnas huvudorganisationer har ställt sig positiva till
            att medverka till att det nya direktivet införlivas genom kollektivavtal.
            Såväl arbetsmarknadens parter som regeringen har dock efter samråd
            konstaterat att det saknas förutsättningar för detta. I och med
            det återstår lagstiftningsalternativet.
          </p>
          <p xml:id="i-3AoysQKbC1v6jBqHwKcWVY">
            Regeringen föreslår att det nya direktivet genomförs i Sverige
            genom en ny lag om europeiska företagsråd som ska ersätta den
            nuvarande lagen (1996:359) om europeiska företagsråd.
          </p>
          <p xml:id="i-VwywSZQjHaNqmUYoEbKatK">
            EU-direktivet är ett minimidirektiv. Vänsterpartiet menar att
            det hade varit lämpligt och befogat med större anpassningar till
            vår arbetsmarknadsmodell i den nationella lagstiftningen än vad
            regeringen föreslår. Inflytandereglerna hade kunnat göras starkare.
            Vissa delar i förslaget till ny lag riskerar att leda till försämringar,
            vilket strider mot det nya direktivets syfte.
          </p>
          <head xml:id="i-Tw6bSgSkpUNcPnKfmX5KVE" type="h1">
            3 Företags ansvar att begära och inleda förhandlingar
          </head>
          <p xml:id="i-NkdyzpAkhhccVCAHmMdikz">
            Av den nuvarande lagen (1996:359) om europeiska företagsråd framgår
            uttryckligen att företag aktivt ska verka för inrättande av ett
            europeiskt företagsråd, eller något annat förfarande för information
            och samråd, och att det är företaget som ska begära förhandling
            med arbetstagarnas förhandlingsdelegation i syfte att nå ett avtal.
            Trots det har inte ens hälften av de företag som uppfyller kriterierna
            inrättat ett europeiskt företagsråd. Den nuvarande lagen har uppenbarligen
            inte varit tillräcklig för att garantera arbetstagarna den grundläggande
            rätten till information och samråd på lämpliga nivåer. Många företag
            lever inte upp till kravet på aktivitet och underlåter att begära
            förhandlingar. I stället är det ofta arbetstagarparten som tar
            initiativ till sådana.
          </p>
          <p xml:id="i-4rh8WPa7CBSXMKNYXZBWJ1">
            Även i förslaget till ny lag ska företag aktivt verka för inrättandet
            av ett europeiskt företagsråd eller något annat förfarande för
            information och samråd. Avseende initiativet till förhandling
            föreslås dock ändringar. Enligt 19 § den föreslagna lagen får
            företaget eller skriftligen minst 100 arbetstagare eller behöriga
            representanter för dem ta initiativ till förhandlingar.
          </p>
          <p xml:id="i-RvbQ6HQxw91mLxvVN6oPm7">
            Vi anser att det är viktigt att det tydligt framgår av lagen
            att det i första hand är företagens skyldighet att begära förhandlingar.
            Med anledning av det klena resultatet hittills menar vi att det
            även bör införas en tidsgräns för när förhandlingar ska ha inletts.
            Utan en sådan blir inte sanktionsregeln effektiv. Detta bör riksdagen
            som sin mening ge regeringen till känna.
          </p>
          <head xml:id="i-9b88zYA6p7xJ1JZQYRebJv" type="h1">
            4 Väsentliga omstruktureringar
          </head>
          <p xml:id="i-SEbJquimxuUa9J3BV14E4W">
            För företag som före den 22 september 1996 ingått ett avtal som
            fortfarande är gällande och för företag som ingått eller förnyat
            avtal under perioden för genomförande av det nya direktivet föreslås
            den nya lagen endast gälla vid en väsentlig omstrukturering av
            företaget eller företagsgruppen. Om avtalet reglerar hur en omstrukturering
            ska hanteras finns det inte heller krav på omförhandling. Vi menar
            att det måste finnas krav på att det uttryckligen framgår av avtalet
            hur en omstrukturering ska hanteras för att frågan ska anses vara
            reglerad i avtalet. Detta bör också framgå av den svenska lagen.
            I syfte att undvika oklarheter och risken att företag kommer att
            hävda att omstruktureringar som de genomför inte är väsentliga
            eller att ett gällande avtal är tillämpligt oavsett om det finns
            regler för hur omstruktureringar ska hanteras eller inte vore
            ett förtydligande på sin plats. Enligt direktivet avses med väsentlig
            omstrukturering t.ex. en fusion, ett förvärv eller en delning.
            Vi menar att sådana tydliggöranden bör införas i den svenska lagen.
            Detta bör riksdagen som sin mening ge regeringen till känna.
          </p>
          <head xml:id="i-JzxsfEvEN4VdXExVhRquZM" type="h1">
            5 Vad som gäller om avtal inte träffas
          </head>
          <p xml:id="i-Tn4LpoPfviagUN3QpTsNJi">
            Enligt 23 § fjärde punkten den nuvarande lagen (1996:359) ska
            lagen tillämpas i sin helhet om ett avtal som avses i 66c § eller
            som har träffats enligt bestämmelserna i denna lag har löpt ut
            och en överenskommelse om ett nytt avtal inte har gjorts inom
            sex månader.
          </p>
          <p xml:id="i-F4D3tDkAk2ZREyrz2oDv5n">
            Regeringen föreslår att den nuvarande regeln i 23 § fjärde punkten
            slopas i den nya lagen. I stället ska det nya direktivet gälla.
            Det innebär att företaget kan förhandla om ett nytt avtal i tre
            år och att det under den tiden, och tiden innan förhandlingar
            inleds, vare sig finns något avtal eller något företagsråd. Det
            är en ur arbetstagarsynpunkt avsevärd försämring av det materiella
            innehållet. I det nya direktivets artikel 12 femte punkten anges
            att genomförandet av direktivet inte ska utgöra ett tillräckligt
            skäl för att försämra den nuvarande situationen i medlemsstaterna
            i fråga om arbetstagarnas allmänna skyddsnivå på det område som
            omfattas av direktivet. Vi anser därför att de nuvarande reglerna
            om vad som gäller om ett avtal löpt ut och en överenskommelse
            om ett nytt avtal inte gjorts inom sex månader ska behållas i
            den nya lagen. Detta bör riksdagen som sin mening ge regeringen
            till känna.
          </p>
          <head xml:id="i-GAYfXUanZXob695gztF3yQ" type="h1">
            6 Mötesfrekvens
          </head>
          <p xml:id="i-13oE18PT1KSLeM1MN1Ky5j">
            I förslaget till ny lag ska det europeiska företagsrådet ha rätt
            till minst ett möte om året med företagsledningen. Inför sammanträffanden
            med företagsledningen ska det europeiska företagsrådet ha rätt
            att sammanträda enskilt. Därutöver ska företagsrådet ha rätt att
            sammanträda enskilt ytterligare en gång per år. Det innebär ingen
            förändring jämfört med den nuvarande lagen.
          </p>
          <p xml:id="i-MKxkP4feEzZCPcR18Njk1w">
            Vi menar att ett möte per år kan vara för lite för att uppnå
            ett fortlöpande sammanhang i företagsrådets arbete. Det är därför
            viktigt att företagsrådet träffar företagsledningen oftare än
            en gång per år. Arbetsutskottet behöver därutöver möta övriga
            ledamöter för att förankra sitt arbete och erhålla mandat för
            hur de ska agera i förhållande till företagsledningen. Vi anser
            att det europeiska företagsrådet ska ha rätt till minst två möten
            om året med företagsledningen. Detta bör riksdagen som sin mening
            ge regeringen till känna.
          </p>
          <p xml:id="i-4ZusBNB5tvEDztPG7XWQh8">
            I det nya direktivets tilläggsföreskrifter anges att det europeiska
            företagsrådet inom sig ska välja en särskild kommitté (ett arbetsutskott)
            bestående av högst fem ledamöter, som ska samordna dess verksamhet,
            och att denna kommitté måste ha möjlighet att regelbundet utöva
            sin verksamhet. Hur det senare ska gå till är inte tydligt i förslaget
            till ny lag. Vi föreslår därför att det införs en semidispositiv
            regel om att arbetsutskottet har rätt till minst fyra möten per
            år för att sköta den löpande verksamheten. Detta bör riksdagen
            som sin mening ge regeringen till känna.
          </p>
          <head xml:id="i-SZY1cu85UoSi6tg8uQ6kjD" type="h1">
            7 Definition av information och samråd
          </head>
          <p xml:id="i-LbsAfTHgC17LyqrSQHPndH">
            I det nya direktivets 2 § g) definieras samråd som följer:
          </p>
          <p xml:id="i-MddWrg2JHgYjZND4mnuoJ2">
            upprättande av en dialog och utbyte av åsikter mellan arbetstagarrepresentanterna
            och den centrala ledningen eller varje annan mer passande ledningsnivå,
            vid ett sådant tillfälle, på ett sådant sätt och med ett sådant
            innehåll som gör det möjligt för arbetstagarrepresentanterna att,
            på grundval av de uppgifter de fått, inom rimlig tid kunna avge
            ett yttrande, vilket kan beaktas av behörigt organ inom gemenskapsföretaget
            eller gruppen av gemenskapsföretag, om de föreslagna åtgärderna
            som berörs av samrådet, utan att det påverkar företagsledningens
            ansvar.
          </p>
          <p xml:id="i-Kswemfyh9XrjfKcgaQNmCA">
            I den nya lag som föreslagits av regeringen har rätten att avge
            ett yttrande ersatts med lämna synpunkter. Vi anser att betydelsen
            av lämna synpunkter är betydligt svagare än att avge ett yttrande.
            Det förstnämnda förknippas närmast med ett utbyte av åsikter.
            Det senare, att avge ett yttrande, är mer formellt och förknippas
            med att lämna en skrivelse, ett utlåtande eller ett betänkande.
            Det kan tyckas vara en semantisk fråga, men det är viktigt att
            bestämmelsen inte urholkas på grund av ordval. Vi anser därför
            att det av 2 § 2 den nya lagen tydligt bör framgå att den innefattar
            arbetstagarnas rätt att avge ett skriftligt yttrande. Detta bör
            riksdagen som sin mening ge regeringen till känna.
          </p>
          <head xml:id="i-Cy61z73J7UKGF34TQUWN9w" type="h1">
            8 Rätten till utbildning
          </head>
          <p xml:id="i-Va62wTYaVFNPWcCnpvxxVd">
            En viktig förbättring i det nya direktivet är arbetstagarrepresentanternas
            rätt till den utbildning som krävs för att de ska kunna utföra
            uppdraget i en förhandlingsdelegation och företagsrådet. Det är
            bra att det är tydligt att det är företaget som ska bekosta den
            utbildning som behövs. Det är dock inte bra att det kontrollerande
            företaget ges ansvar för att anordna utbildningen. Vi anser att
            det är företagets ansvar att ge möjlighet till utbildning. Därför
            menar vi att det av 57 § den nya lagen bör framgå att arbetstagarna
            själva ska kunna välja utbildningsanordnare och form för utbildningen.
            Detta bör riksdagen som sin mening ge regeringen till känna.
          </p>
          <head xml:id="i-PRgDtR9dFumceNgzasAu6n" type="h1">
            9 Tystnadsplikt
          </head>
          <p xml:id="i-DGWsxuFFCd8RsZJmu5X6wG">
            Den regel som föreslås om rätt för företag att besluta om tystnadsplikt
            för arbetstagarrepresentanter och experter är onödigt långtgående
            och oprecis. I stället för rekvisitet det är nödvändigt med hänsyn
            till företagets bästa anser vi att tystnadsplikt, efter förebild
            av medbestämmandelagen, ska få föreskrivas i den mån det kan antas
            att det annars skulle föreligga risk för väsentlig skada för företaget
            eller annan.
          </p>
          <p xml:id="i-Mxckj691FwhLDYQgN5enkg">
            I förslaget till ny lag har man om tystnadsplikten lagt till
            att den, så länge det finns behov av den, ska fortsätta att gälla
            även efter det att uppdraget som arbetstagarrepresentant eller
            expert upphört. Det kan tolkas som att en före detta arbetstagarrepresentant
            eller expert under återstoden av livet kan åläggas tystnadsplikt
            med skadeståndsansvar om företaget anser att det finns ett sådant
            behov. Den föreslagna regeln behöver förtydligas och anpassas
            till vad som anförts ovan om risk för väsentlig skada. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-9nTXFgEcTT4rWnMPuHNa7C" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-BPisRqgs4PqWTmPCSke3HU" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-SpsfPkx5LqEd5cteSToeCM" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-LvRcRUDjcxnG477xSN4a4U" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-AyvowQc8Ab6UrN9CpcsJuG" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-FShbYu56yrv2SNTANosQVJ" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
