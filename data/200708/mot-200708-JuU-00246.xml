<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00246">
  <teiHeader>
    <fileDesc>
      <titleStmt>
        <title>Våld i nära relationer</title>
        <author corresp="i-8Nio1rUw3hSjL6pvCGw22Y">av Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld i nära relationer</title>
          <idno type="rdwebb">GV02Ju246</idno>
          <rs type="number">Ju246</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju246/text</ref>
          <ref type="dokument_url_html">http://data.riksdagen.se/dokument/GV02Ju246</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju246</ref>
          <ref type="doc">http://data.riksdagen.se/fil/3097CBF6-F13F-4EC6-A02B-E5957C69358B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GY7KLcxEkkHfi5ivxwBYsY" type="signed"/>
        <correspContext corresp="i-GY7KLcxEkkHfi5ivxwBYsY">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction type="referral" xml:id="i-S1wqfq2ivFBGinxWwZzSGH">
          <date when="2007-10-16"/>
        </correspAction>
        <correspAction type="dismissal" xml:id="i-26JbyoU79eBkn2r2UTWsMx">
          <date when="2007-10-16"/>
        </correspAction>
        <correspAction type="numbering" xml:id="i-KfzpgkLXqU58ifm2METBPC">
          <date when="2007-10-04"/>
        </correspAction>
        <correspAction type="submission" xml:id="i-9dxSxEsqv3MTE7ND4mYv6c">
          <date when="2007-10-02"/>
        </correspAction>
        <correspAction type="transfer" xml:id="i-QFhW3VTZ2e3QJfYQ7E8SGt">
          <date when="2007-09-26"/>
        </correspAction>
        <correspAction type="assigned" xml:id="i-RevkyoW7CtSdc5wuPT7K5z"/>
        <correspContext corresp="i-RevkyoW7CtSdc5wuPT7K5z">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YWvhCd94QpsxzNhqS446Da">
            Förslag till riksdagsbeslut
          </head>
          <list style="ol">
            <item xml:id="i-6iFYXNcSYs4u8nygoXvqHm">
              Riksdagen tillkännager för regeringen som sin mening vad som
              anförs i motionen om att regeringen till riksdagen redovisar sitt
              program för ordförandeskapet i Europarådet. 1
            </item>
            <item xml:id="i-RmZrKjJBVVc5DeFwrNE5CQ">
              Riksdagen tillkännager för regeringen som sin mening vad som
              anförs i motionen om att en nationell handlingsplan mot våld mot
              kvinnor överlämnas till riksdagen.
            </item>
            <item xml:id="i-T4fJBxYZEkBviy97cMqtM4">
              Riksdagen tillkännager för regeringen som sin mening vad som
              anförs i motionen om att den nationella handlingsplanen för mänskliga
              rättigheter uppdateras och överlämnas till riksdagen. 2
            </item>
            <item xml:id="i-TvqU8k55Tbff7YMfNT71B2">
              Riksdagen tillkännager för regeringen som sin mening vad som
              anförs i motionen om att det i statliga myndigheters regleringsbrev
              skrivs in deras ansvar för att bekämpa våld mot kvinnor.
            </item>
            <item xml:id="i-2H8K7ZebkythU3BRERAZNF">
              Riksdagen tillkännager för regeringen som sin mening vad som
              anförs i motionen om att en haverikommission inrättas med uppgift
              att utreda dödligt våld mot kvinnor som utförts av närstående
              män eller när andra särskilda skäl föreligger. 3
            </item>
            <item xml:id="i-TuWuawrBXjTNNnqF294mpF">
              Riksdagen tillkännager för regeringen som sin mening vad som
              anförs i motionen om att åklagare ska kunna upplösa äktenskap
              om månggifte. 4
            </item>
            <item xml:id="i-NxoRQxpUcHFPeKr1WwEzGB">
              Riksdagen tillkännager för regeringen som sin mening vad som
              anförs i motionen om att landsting, regioner och kommuner ska
              ha en politiskt antagen handlingsplan mot våld mot kvinnor. 3
            </item>
            <item xml:id="i-UokuzB3p6pEf5eJPmAwv6d">
              Riksdagen tillkännager för regeringen som sin mening vad som
              anförs i motionen om att regeringen tar initiativ till att internationellt
              jämförbar statistik tas fram på området våld mot kvinnor.
            </item>
            <item xml:id="i-PHa3Zc5wPBdtViVHWRxjjp">
              Riksdagen tillkännager för regeringen som sin mening vad som
              anförs i motionen om att en nationell och avgiftsfri kristelefon
              för utsatta kvinnor upprättas. 3
            </item>
            <item xml:id="i-TWfB56oSTP4AmbxEeSpoFh">
              Riksdagen tillkännager för regeringen som sin mening vad som
              anförs i motionen om att nationella riktlinjer läggs fast för
              mödravården i arbetet mot våld mot kvinnor. 3
            </item>
            <item xml:id="i-5T4wsBKhTdgCPZ1i8cpeo9">
              Riksdagen tillkännager för regeringen som sin mening vad som
              anförs i motionen om att skyddet av personuppgifter utreds i syfte
              att stärka skyddet för hotade kvinnor och barn. 5
            </item>
            <item xml:id="i-5JP1QbTaW2Dx78kDYjgCQ7">
              Riksdagen tillkännager för regeringen som sin mening vad som
              anförs i motionen om att en kartläggning genomförs av antalet
              kvinnor som flyr utomlands och bakgrunden till att de flyr.
            </item>
            <item xml:id="i-9pyFd7rXcdEMvAV3xBbro9">
              Riksdagen tillkännager för regeringen som sin mening vad som
              anförs i motionen om att åtgärder vidtas för särskilt utsatta
              grupper av kvinnor. 3
            </item>
            <item xml:id="i-Nr6k1fHz583KXmToh47NWc">
              Riksdagen tillkännager för regeringen som sin mening vad som
              anförs i motionen om att regeringen inleder samtal med arbetsgivare
              och organisationer som Svenskt Näringsliv om frågor som rör våld
              mot kvinnor i arbetslivet. 6
            </item>
            <item xml:id="i-VA7doj1WBFbpZqb7e4RFic">
              Riksdagen tillkännager för regeringen som sin mening vad som
              anförs i motionen om att behovet av en filmfestival med filmer
              på temat våld mot kvinnor uppmärksammas. 7
            </item>
            <item xml:id="i-26KtYrRbBvhmc8CgeZKJyC">
              Riksdagen tillkännager för regeringen som sin mening vad som
              anförs i motionen om att åtgärder vidtas när det gäller våld mot
              äldre kvinnor. 3
            </item>
            <item xml:id="i-UhYxUmJxkp4V4VSk6Fixxe">
              Riksdagen tillkännager för regeringen som sin mening vad som
              anförs i motionen om att åtgärder vidtas mot problemet med att
              tolkar tillåts tjänstgöra trots att de har en diskriminerande
              syn på kvinnor. 8
            </item>
            <item xml:id="i-Gk8kEXFqNgcDdB6vgdBiVp">
              Riksdagen tillkännager för regeringen som sin mening vad som
              anförs i motionen om migrerande kvinnors utsatthet. 8
            </item>
          </list>
          <p xml:id="i-3webAZ58voLxGVwiCB7GVe">
            1 Yrkande 1 hänvisat till UU.
          </p>
          <p xml:id="i-RYtzpJQnEG7Z1KWqximy6B">
            2 Yrkande 3 hänvisat till KU.
          </p>
          <p xml:id="i-XXMR6m5gHSjqBV5eEfxXB5">
            3 Yrkandena 5, 7, 9, 10, 13 och 16 hänvisade till SoU.
          </p>
          <p xml:id="i-5XJwLyWgLLaBJChnjp93uZ">
            4 Yrkande 6 hänvisat till CU.
          </p>
          <p xml:id="i-N4A1jWHew59qtKW1HZF7L5">
            5 Yrkande 11 hänvisat till SkU.
          </p>
          <p xml:id="i-BWpfumP8JyLiLR9fdynmWm">
            6 Yrkande 14 hänvisat till AU.
          </p>
          <p xml:id="i-FqyUMZ4zy8ipunvYSEukKr">
            7 Yrkande 15 hänvisat till KrU.
          </p>
          <p xml:id="i-FMu3YZF9bc3wBD4LmaCRCe">
            8 Yrkandena 17 och 18 hänvisade till SfU.
          </p>
        </div>
        <div type="motContent">
          <head type="h1" xml:id="i-9r5jXRG7R2y2rwa64K9kJ6">
            Våld mot kvinnor
          </head>
          <p xml:id="i-UeXtyVgHX5tN2ZLvdmSuKt">
            Våld mot kvinnor definieras av FN som varje könsrelaterad våldshandling
            som resulterar i, eller sannolikt kommer att resultera i fysisk,
            sexuell eller psykisk skada eller sådant lidande för kvinnan,
            innefattande hot om sådana handlingar, tvång eller godtyckligt
            frihetsberövande, vare sig det sker i det offentliga eller privata
            livet. Kvinnor drabbas av våldet just för att de är kvinnor. Men
            folkrätten är tydlig vad gäller statens ansvar för att vidta alla
            erforderliga åtgärder. När våldet är allvarligt och av sådant
            slag som tortyrbegreppet i folkrätten implicerar är våldet att
            definiera som tortyr. FN:s deklaration om avskaffande av våld
            mot kvinnor är från 1993. I den svenska lagstiftningen kan vi
            peka på rubrikerna Misshandel, Besöksförbud, Målsägarbiträden,
            Skydd av personuppgifter och vi har fått kvinnofridslagstiftningen.
          </p>
          <p xml:id="i-H7VJfSFeFk5imfPDCWGaFB">
            En rad lagförstärkningar har antagits, ett arbete som ska fortsätta.
            Som ett ytterligare steg i detta arbete bör en haverikommission
            inrättas. Dess uppgift ska vara att genomföra en utredning vid
            dödligt våld mot kvinnor eller när andra särskilda skäl för utredning
            föreligger. Barns dödsfall ska utgöra ett särskilt skäl. Utredningar
            av dödsfall ska ge nya kunskaper om samhällets skyddsnät och ge
            underlag för åtgärder.
          </p>
          <p xml:id="i-BZdY3QRxg8TQubYVKBods5">
            Sexualbrottslagstiftningen bör bli föremål för uppföljning. Alla
            statliga myndigheter ska i regleringsbrev få inskrivet sitt ansvar
            för att motverka våld mot kvinnor.
          </p>
          <p xml:id="i-i1ryn2JMHniy3UrJBKXLo">
            De europeiska parlamenten sätter nu våld mot kvinnor högt på
            dagordningen. Europarådets kampanj mot kvinnovåld startade 2006
            och pågår in på 2008 och innebär ett unikt och gränsöverskridande
            arbete. Kampanjen synliggör mäns våld mot kvinnor och brister
            i staternas ansvar. Kampanjen stimulerar samverkan och att goda
            exempel lyfts fram. Fler ska kunna ta sitt fulla ansvar för att
            medverka till erforderliga insatser för att våldet ska upphöra.
          </p>
          <p xml:id="i-Lu2rykM45FuixNX9yTv24H">
            Sverige har länge haft våld mot kvinnor som en viktig politisk
            fråga och har setts som ett föregångsland. Trots detta har övergrepp
            mot kvinnor i hemmet inte upphört.
          </p>
          <p xml:id="i-CNSFcwHpvzqostCH6rhx14">
            Sverige var ett av de länder som vid Europarådets toppmöte i
            Warszawa förband sig att bekämpa våld mot kvinnor. Att riksdagen
            enigt ställt sig bakom kampanjen visar att det finns medvetenhet
            om såväl problemets omfattning som om det ansvar lagstiftaren
            har.
          </p>
          <p xml:id="i-8EGC33fGVx65nmuEnLUwwu">
            Arbetet inkluderar samverkan med myndigheter och organisationer
            samt med regeringen. En nationell handlingsplan för att motverka
            mäns våld mot kvinnor är under utarbetande.
          </p>
          <p xml:id="i-AZU88K3LcycrPqznzvr325">
            Sverige blir ordförande för Europarådet under 2008. Därmed får
            Sveriges regering ett extra ansvar för att följa upp kampanjens
            goda exempel och peka ut vilka områden som ska prioriteras genom
            ytterligare insatser efter det att kampanjen har avslutats. Regeringens
            program för ordförandeskapet bör redovisas för riksdagen.
          </p>
          <p xml:id="i-FtFi9EtC7UAaCBTpADj9gk">
            Amnestys arbete för att stoppa våldet är ett viktigt bidrag till
            kunskapsuppbyggnaden. Nordiska rådet tar ansvar för kampanjens
            regionala uppgifter och dess forskning tas tillvara. Sveriges
            Kommuner och Landsting är viktiga aktörer och parter för samverkan,
            liksom länsstyrelserna.
          </p>
          <p xml:id="i-GVHW7izFwsYk1tUrxfLqUE">
            Överförandet av Integrationsverkets uppgifter till länsstyrelsen
            ökar myndighetens ansvar för nyinflyttade till respektive län.
            Förutsättningar bör skapas för samarbete inom ramen för begreppet
            vänorter.
          </p>
          <p xml:id="i-CRSTZzHHbBgwLWoaphinTw">
            Våld i nära relationer omfattar våld mot kvinnor och våld i samkönade
            relationer. Våldet drabbar både unga och äldre kvinnor. Handikappade
            kvinnor har en dubbel utsatthet. Kvinnor med missbruk är ytterligare
            en utsatt grupp.
          </p>
          <p xml:id="i-KcusNVavmyM6WxHkywLdgp">
            Detta våld är ett allvarligt brott mot de mänskliga rättigheterna
            och strider mot grundläggande demokratiska värden. Våld i nära
            relationer har sociala, ekonomiska och politiska konsekvenser.
            Barn blir våldsoffer. Det är en viktig aspekt som måste uppmärksammas.
          </p>
          <p xml:id="i-Nb9VwG96LJG9KkXQuAPJdg">
            Våldet är ett uttryck för att samhället inte är jämställt. Kvinnor
            och män ska ha samma rätt och möjlighet att vara aktiva samhällsmedborgare.
            När kvinnor tar makt i t.ex. politiken, företag, medier, inom
            idrotten och trossamfund förändras vårt samhälle. Att förändra
            samhällets strukturer är att förändra patriarkala könsroller.
            Vi behöver politiska verktyg för att fortsätta arbetet för ett
            jämställt och mer demokratiskt samhälle.
          </p>
          <p xml:id="i-5Z8QZKXo52vFHF4wpDgJPc">
            Arbetet mot könsstereotypa framställningar och sexualiseringen
            av det offentliga rummet kräver lagstöd. Attityder måste förändras
            och ansvarstagandet breddas. Synen på maskulinitet behöver ifrågasättas
            och debatteras också bland pojkar och män.
          </p>
          <p xml:id="i-AScCmHgV2rcQxZ5FPXSCLC">
            Att förekomsten av månggifte ökar i landet är ett oroväckande
            tecken. Åklagare måste bli skyldiga att föra talan mot månggifte
            då minst en av makarna är bosatt i Sverige.
          </p>
          <head type="h1" xml:id="i-2KoavghJAgit6fDqHS6Cvb">
            Landsting och kommuner saknar handlingsplaner
          </head>
          <p xml:id="i-98jMzN9dGTUg8NBvco3mJW">
            Kvinnorörelsen, kvinnojourerna och inom kvinnoforskningen har
            bedrivit ett pionjärarbete för att sätta mäns våld mot kvinnor
            på den politiska dagordningen.
          </p>
          <p xml:id="i-5jeUnkZkTABsTuS8G2LuH2">
            Amnestys erfarenheter måste tas tillvara. BRÅ:s kartläggning
            av våld i nära relationer och arbetet i Nationellt centrum för
            kunskap om mäns våld mot kvinnor är också viktiga. Centrumet menar
            att våldsutsatta kvinnor deltar i ett ofrivilligt geografiskt
            lotteri.
          </p>
          <p xml:id="i-J9LTRQSLGxj4wj74mZG21e">
            Men det är bekymmersamt att endast hälften av landets landsting
            har en formellt antagen policy eller handlingsplan om våld mot
            kvinnor. Även kommuner saknar formellt antagna handlingsplaner
            eller har inte uppdaterat äldre planer som blivit förlegade. Kommuner
            och landsting måste öka medvetenheten hos kommuninvånarna om mäns
            våld mot kvinnor som ett samhällsproblem med rötter i rådande
            könsmaktsordning. Det behövs informationsmaterial om stödinsatser.
            Metoder för att nå ut till särskilt utsatta kvinnor måste utvecklas.
          </p>
          <head type="h1" xml:id="i-9GZ5LXxfCcchnaDuuCEobG">
            Internationell jämförande statistik
          </head>
          <p xml:id="i-QkFVZrr52VrspuxtLK3PB">
            CEDAW-kommittén har uppmanat den svenska regeringen att fortsätta
            samla in uppgifter om arten och omfattningen av våld mot kvinnor,
            i synnerhet inom familjen, liksom att fortsätta sitt arbete med
            att genomföra och förstärka den nuvarande politiken för att bekämpa
            våldet.
          </p>
          <p xml:id="i-FU6DNiXRb1TuPsmV3jRe4Z">
            Våldsbrotten kan äga rum i hemmet, på arbetsplatsen, på krogen,
            i skolan eller i det offentliga rummet. Men det egna hemmet är
            den farligaste platsen för kvinnan. De psykiska skadorna är omfattande
            men svårare att påvisa med dagens metoder.
          </p>
          <p xml:id="i-RSR2uefwj8oPTVVPLrpxQo">
            För våldtäkt och sexuellt våld visar en undersökning i Uppsala
            om våldtäkter att endast sju av 125 polisanmälda våldtäkter lett
            till åtal. Endast hälften av de misstänkta förövarna förhördes
            inom en vecka efter anmälningen.
          </p>
          <p xml:id="i-CYo7SxCSaZvg8vLQgxafZG">
            Trots vikten av statistik saknas ofta internationell jämförande
            statistik. Bland annat skillnader i definitioner och att mörkertalet
            är stort försvårar jämförelserna mellan olika länder. Det är angeläget
            att regeringen tar initiativ till insatser för att förbättra statistiken.
          </p>
          <head type="h1" xml:id="i-Mb3VQfAFPqC5pqDzzxVdnR">
            Ratificera konventionen om människohandel
          </head>
          <p xml:id="i-WyRGV68kNomdzzxe15ygGj">
            Europarådets konvention mot människohandel är ett viktigt steg
            i kampen mot människohandel. Men Sverige har ännu inte uppfyllt
            sitt löfte att ratificera konventionen. Konventionen kommer att
            utgöra ett välkommet instrument i arbetet mot människohandel.
            Handel med kvinnor och barn för sexuella ändamål utgör en betydande
            andel av dagens slaveri. I varierande omfattning är Europas länder
            ursprungs-, transit- och destinationsländer. Sverige måste som
            enskilt land ratificera konventionen och vara pådrivande i bilaterala
            kontakter och inom EU så att andra länder följer efter.
          </p>
          <p xml:id="i-UoWpAzPM4LUwctNqaFcg7b">
            Sveriges ratificering bör vara genomförd före tillträdandet som
            ordförandeland nästa år.
          </p>
          <p xml:id="i-XgiDH9gxQPfDQbafhkDGbL">
            En samlad handlingsplan mot människohandel är under utarbetande.
            Men arbetet bedrivs uppsplittrat i tre olika delar. Samordningen
            av arbetet liksom finansieringen är oklar. Det är angeläget att
            vunna erfarenheter tas tillvara och att Sverige får en samlad
            handlingsplan mot människohandel. Sexköpslagen ska värnas. Ett
            avskaffande av kopplerilagen bör övervägas till förmån för att
            detta brott inkluderas i kommande lagstiftning mot människohandel.
          </p>
          <head type="h1" xml:id="i-PpbQWJ9W2y8WGnHSg3xCgJ">
            Arbetsmarknaden
          </head>
          <p xml:id="i-LBVULqpSWjzsFndFftq2dj">
            Svenskt Näringsliv har inte genomfört och planerar inte heller
            några insatser när det gäller arbetslivet och våld mot kvinnor.
            Näringslivet bör i samverkan med fackföreningarna bl.a. ta fram
            uppförandekoder vid utlandstjänst. Koderna ska tydliggöra förhållningssätt
            till våld mot kvinnor och till prostitution. Detta är frågor som
            regeringen bör göra till föremål för överläggningar med näringslivet.
          </p>
          <p xml:id="i-UPLteqd47wGJ2gSxNHPj3T">
            Företagshälsovårdens roll när det gäller arbetsmarknaden och
            våld mot kvinnor måste stärkas. Starka fackföreningar med höga
            medlemstal har också större möjligheter att agera för utsatta
            kvinnor. Fackföreningarna som en resurs i arbetet mot våld mot
            kvinnor ska tas tillvara.
          </p>
          <head type="h1" xml:id="i-UQ4R3qyK69ZRgKg6Cqy56w">
            Idrott, kultur och fritid
          </head>
          <p xml:id="i-K9dVcEizAQPZqPBXhjoemG">
            Idrotten har en viktig roll i arbetet mot våld mot kvinnor. Om
            ledare och spelare i ett lag markerar mot nedsättande omdömen
            mot flickor och visar att våld är oacceptabelt har det stor betydelse
            för att påverka normer och beteende. I likhet med idrotten har
            kulturen manliga maktstrukturer. Det är viktigt att också kultursektorn
            tar sitt ansvar i den här frågan. En filmfestival med filmer om
            våld mot kvinnor står på min önskelista.
          </p>
          <p xml:id="i-KtDYqr4bin3SafisvHqC6p">
            Bokmässor med litteratur om våld mot kvinnor är ett annat intressant
            initiativ. Moderna Museets önskemål om statligt stöd för inköp
            av kvinnlig konst bör tillgodoses.
          </p>
          <p xml:id="i-QXAyxYvXCPuHY8TcXZG6JB">
            Organisationer för traditionellt mansdominerade fritidsaktiviteter
            som jakt och fiske bör uppmärksamma våld mot kvinnor. Regeringen
            bör i kontakter med dessa organisationer aktualisera frågan.
          </p>
          <head type="h1" xml:id="i-3Edq9kfwczwX3UbyJeXeLg">
            Riktlinjer för mödravården
          </head>
          <p xml:id="i-96WwxDMdaSHS5wiRosY6Mo">
            Idag finns inga nationella riktlinjer för mödravård. Projekt
            för metodutveckling där kvinnor vid besök på bl.a. barnmorskemottagningar
            rutinmässigt tillfrågas om våldsutsatthet har gett positivt resultat.
            Att kontrollerande och våldsbenägna män hindrar kvinnan från enskilt
            samtal med barnmorskan bör uppmärksammas. Bristande språkkunskaper
            är ett problem. Därför behövs tillgång till kvalificerad tolkning
            och skriftlig information på olika språk.
          </p>
          <head type="h1" xml:id="i-35L68VfvZY2by8FSA9Mcvy">
            Särskilt utsatta grupper
          </head>
          <p xml:id="i-CZ8EWqwhF6tBc9yAdSpTAX">
            Till gruppen särskilt utsatta kvinnor kan räknas kvinnor med
            funktionshinder, kvinnor med missbruksproblem, psykiskt sjuka
            kvinnor, asylsökande kvinnor och flyktingkvinnor samt andra utländska
            kvinnor, kvinnor som utsätts för hedersrelaterat våld, homo-,
            bi- och transsexuella kvinnor samt unga kvinnor och flickor.
          </p>
          <p xml:id="i-KUJnmzYNDbFfTsqT92bJpU">
            Mäns våld mot kvinnor med funktionsnedsättning följer samma mönster
            som våldet generellt. Våldsutövaren kan vara en anhörig eller
            en arbetskamrat. Det kan också vara någon som i sitt arbete ska
            stödja den funktionshindrade. Att utsättas för hot, våld och övergrepp
            av den som man är beroende av för sin dagliga livsföring ger en
            extra utsatthet.
          </p>
          <p xml:id="i-RRkDkKAPgmYQwXDrd6YUnF">
            Kvinnornas trovärdighet kan vara låg. Anmälningsgraden bland
            kvinnor med funktionsnedsättning uppges vara lägre än i kvinnogruppen
            generellt. Polisens förhörsmetoder behöver utformas och anpassas
            efter funktionshindrades förutsättningar.
          </p>
          <p xml:id="i-2aAdg3i4N5t5TjEF3Svw8b">
            Kvinnor med utvecklingstörning utsätts för sexuella övergrepp
            oftare än kvinnor med andra funktionshinder. Psykiskt sjuka våldsutsatta
            kvinnor riskerar att bollas runt mellan olika myndigheter och
            vårdinstanser utan att få adekvat hjälp, stöd och trygghet.
          </p>
          <p xml:id="i-UPpBaoDGKYZSvMAicozP1M">
            En fråga man kan ställa sig är om föräldrar alltid är de bästa
            personliga assistenterna för sina barn. Gynnar det barnens frigörelseprocess
            från sina föräldrar?
          </p>
          <p xml:id="i-8DAx11E3bL5ytiE9cNRdsU">
            Personal har idag ingen anmälningsplikt men en sådan bör införas.
            Likaså saknas handledning för personal. I grundutbildningen för
            personalgrupper som möter kvinnor med funktionshinder bör det
            ingå utbildning om våld mot kvinnor med funktionsnedsättning.
          </p>
          <p xml:id="i-WcSb8atfLPWooeGzowWZBd">
            Tillgången till skyddat boende är otillräcklig. Det gäller inte
            minst kvinnor med funktionsnedsättning.
          </p>
          <p xml:id="i-HG5byMaMWourjAvxhJ6tyy">
            Alla kvinnor har rätt till stöd, hjälp och akut skydd, anpassat
            till kvinnornas egna behov. Kvinnor med missbruksproblem har många
            gånger samma problembild som kvinnor med funktionsnedsättning.
            Man måste se till kvinnans hela livssituation. Hemlöshet är ett
            växande bekymmer i gruppen.
          </p>
          <p xml:id="i-MmFT5cQd7KrV9oQo6CaZsz">
            För asylsökande kvinnor kan varje kontakt med myndigheter förknippas
            med risken att avvisas. Tillgången på vård för gömda flyktingar
            är begränsad. Kvinnor som flytt och sökt skydd i Sverige kan ha
            upplevt trauman och varit utsatta för könsrelaterat våld.
          </p>
          <p xml:id="i-NAxoPZSGKLLCSWCVLeQAF5">
            Det är omvittnat att alla asylskäl inte framkommer. Utländska
            kvinnor kan ha språksvårigheter. Tolkar kan ha en diskriminerande
            kvinnosyn som påverkar deras arbete. Kvinnorna kan sakna socialt
            skyddsnät i det nya landet och riskera social utfrysning när de
            söker hjälp eller vid en skilsmässa.
          </p>
          <p xml:id="i-N9rxwCXwv6n42VDp7Kec1B">
            Könsstympning är exempel på våld omgärdat med många felaktiga
            föreställningar. Vi har sett alldeles för få exempel på lagföring
            för brottet könsstympning.
          </p>
          <p xml:id="i-4FH8oU6ByDnMnboJgkiFR4">
            Fördomar begränsar samhällets stöd till homo-, bi- och transsexuella
            kvinnor. Riksförbundet för sexuellt likaberättigande, RFSL, har
            genom sin jour för partnervåld byggt upp en kunskap, det är angeläget
            att det omgivande samhället tillägnar sig den kunskapen.
          </p>
          <p xml:id="i-B472Ynu4nLYKNMdDVqLg3M">
            Unga kvinnor och flickor i åldersgruppen 1824 år är särskilt
            utsatta för mäns våld. Omfångsundersökningen Slagen Dam visade
            att unga kvinnor och flickor är den åldersgrupp som utsätts för
            mest våld av män som de inte har eller har haft en sexuell relation
            med. Studien visade också att 20 procent uppgav att de hade utsatts
            för sexuellt våld i någon form före sin 15-årsdag. Unga kvinnor
            utsätts för kränkande tillmälen i skolan.
          </p>
          <head type="h1" xml:id="i-9AdqRCMYFDnHE2gQ7ymE5C">
            Äldre kvinnor
          </head>
          <p xml:id="i-GfPtcCsUHMC18Pod2v8Af4">
            Nationellt Råd för Kvinnofrid har bl.a. utgivit skriften Han
            var väl inte alltid så snäll Våld mot äldre kvinnor. I skriften
            beskrivs orsakerna till våldet och vilka som utför det. Det kan
            vara mannen eller en son. Familjen kan ha burit på ett våldsmönster
            under flera generationer. Sjukliga förändringar efter t.ex. stroke
            eller demens liksom medicinering kan finnas som bakomliggande
            orsaker.
          </p>
          <p xml:id="i-9Za25ZpypyRqHLETkxn3jk">
            Det behövs kompetenshöjande insatser för de personalgrupper som
            möter eller arbetar med äldre. I dialogen med äldreorganisationer
            bör våld mot äldre kvinnor uppmärksammas.
          </p>
          <p xml:id="i-Py4BSUpBvgDPQ8rKGsvRBx">
            Idag ligger fokus huvudsakligen på det våld som drabbar utomhus,
            på gator och torg, inte på våldet i den äldre kvinnans bostad.
          </p>
          <head type="h1" xml:id="i-CLgu115SaGT9HYgLB9YD9i">
            Hedersförtryck
          </head>
          <p xml:id="i-EeRWmzHenwjDvtszqSACSd">
            Hedersförtryck mot flickor förekommer i stora delar av världen,
            också i Sverige.
          </p>
          <p xml:id="i-Hib3qeA6wvxwFZTougHxyE">
            Hedersbegreppet används för att kontrollera och legitimera våld
            mot och i yttersta fall mord på kvinnor. Kvinnans sexualitet är
            inte hennes privata angelägenhet utan bevakas strängt. När en
            flicka bryter mot normerna kan det leda till starka påtryckningar,
            hot, misshandel, tvångsäktenskap, social utstötning och ytterst
            till hedersmord. Mordet kan döljas genom att framställas som självmord.
            Skilsmässa kan vara en annan orsak till hedersförtryck.
          </p>
          <p xml:id="i-7KHMCPwZ2w4BTap7s5CKH2">
            Länsstyrelserna har tilldelats totalt 13 325 000 kronor att fördela
            till stöd för insatser mot hedersförtryck. Det är långt under
            behovet för att kunna arbeta effektivt med det här problemet.
            Som exempel kan nämnas att Kronobergs län blev helt utan anslag.
            Länsstyrelsen i Jönköpings län fick en drastisk sänkning av anslaget.
            Samtidigt har en tidigare kartläggning visat att 1 5002 000 unga
            kvinnor var utsatta för allvarliga hot och ca 10 procent i behov
            av skyddat boende i Jönköpings län.
          </p>
          <p xml:id="i-CdsQnLCHuJPwFhk4NcupA9">
            Genom att Integrationsverkets arbetsuppgifter överförs till länsstyrelserna
            kommer behovet av kompetens och arbetsmetoder att behöva utvecklas
            vid länsstyrelserna.
          </p>
          <p xml:id="i-C4FtpdSa2DFBQtP49UCdNQ">
            En viktig fråga när det gäller hedersförtryck är kusinäktenskap.
            I nuvarande lagstiftning finns inga hinder för det. Det är inte
            heller önskvärt att återinföra tidigare lagstiftning men åtgärder
            inklusive lagändringar kan ändå övervägas.
          </p>
          <p xml:id="i-2iQx1ZMDrcapS7WeeBMspu">
            När både kvinnan och mannen samtycker till äktenskap är det främst
            en familjeangelägenhet. Men när kusinäktenskapet har inslag av
            tvång vidgas frågan till att handla om samhällsansvar. Arrangerade
            äktenskap är ofta tvångsäktenskap och är inte så sällan i Sverige
            kusinäktenskap. Ett problem med kusinäktenskap är att det definieras
            olika i olika kulturer. En viktig aspekt på kusinäktenskap är
            den risk som finns för missbildningar av barn som föds i dessa
            äktenskap.
          </p>
          <p xml:id="i-6V26BUmBMPnxkMbWJXBX4e">
            Den ekonomiska drivkraften hos släkten för att hävda rätten till
            kusinäktenskap ska inte underskattas. Flickor och kvinnor säljs.
          </p>
          <p xml:id="i-9r85bKSxmGRAcF7UzSPzm9">
            Det behövs ökade kunskaper och mer information för att hindra
            och beivra tvångsäktenskap.
          </p>
          <head type="h1" xml:id="i-4YjaLwuuiMt2HaVfsccm6w">
            Skydd av personuppgifter
          </head>
          <p xml:id="i-2cSRdsJVrw3eMgY2wNiTB3">
            Personuppgifterna har en viktig funktion i det svenska samhället.
            De måste uppges i många olika sammanhang. Men det finns många
            exempel på hur personuppgifterna röjs vilket drabbar kvinnor som
            t.ex. vill bryta kontakten med en man som utsätter henne för hot
            och våld.
          </p>
          <p xml:id="i-Eg16nH1TrdKxUmidRGu3ef">
            Skatteutskottet bör ta initiativ till en översyn av nuvarande
            lagstiftning om skydd av personuppgifter.
          </p>
          <head type="h1" xml:id="i-Nsz6CX5S9DX4guq7PXvUPu">
            Samhällskostnaden i pengar
          </head>
          <p xml:id="i-WBEAdBmhpgsppPAepCyFJM">
            Våld mot kvinnor har ett mänskligt pris men också ett ekonomiskt
            för samhället. I en rapport från Socialstyrelsen för några år
            sedan beräknades det uppgå till 2,73,4 miljarder kronor per år.
            Kostnaderna inom socialtjänsten är betydande, pengar som i stället
            skulle kunna användas för förebyggande åtgärder.
          </p>
          <p xml:id="i-GAWdYfejWQaAUfujtpdUEP">
            Men det är svårt att beräkna de totala kostnaderna på det här
            området. Statistiken är mycket ofullständig. Bristerna i statistiken
            finns t.ex. inom sjukvård, socialtjänst och kriminalvård. Vad
            förlorar samhället i form av skatteintäkter som konsekvens av
            inkomstbortfall på grund av våldet?
          </p>
          <p xml:id="i-DfksQ3mwWYhLq5d84VWed5">
            Det är angeläget att statistiken förbättras. Vi behöver skapa
            klarhet om kostnaderna och koppla siffrorna till arbetet mot våldet.
          </p>
          <head type="h1" xml:id="i-BAHCTGFQDgUAXJ51bEidcn">
            Kvinnojourer
          </head>
          <p xml:id="i-QDsSht5XohwXNUfGZqY6ZS">
            Kommunerna har ett ansvar för stöd till våldsutsatta kvinnor.
            Utlovade extra resurser till kvinnojourerna måste snarast anslås.
          </p>
          <p xml:id="i-JtNfw38AD232gUKczcL3uE">
            Kvinnojourerna möter idag kvinnor med ursprung från många länder
            vilket skapar nya utmaningar men ger också goda kunskaper om den
            internationella situationen för kvinnor. Stödet för att säkra
            kvinnors mänskliga rättigheter är dock svagt inom biståndet. Det
            behövs ett stöd för uppbyggnad av kvinnojourer inom ramen för
            biståndssamarbetet. Det är viktigt med en särskild kompetens på
            Sida för att organisera och utforma bistånd till kvinnojourer.
          </p>
          <p xml:id="i-4uibuGzJqpBpep7pQtTUpf">
            Hotade kvinnor nekas idag uppehållstillstånd utan att deras säkerhet
            kan garanteras i hemlandet. En viktig åtgärd är att tillsätta
            en tjänst som genderhandläggare på svenska ambassader.
          </p>
          <head type="h1" xml:id="i-DDrRj95qZqiUhVf7Q3sPEt">
            Kvinnor i regeringsdelegationer
          </head>
          <p xml:id="i-M9mWZ5aiu4bmNuLxRLqXjE">
            År 2005 fyllde FN:s kvinnokommission 25 år. Ett brett urval av
            frivilligorganisationer och politiska företrädare ingick i regeringsdelegationen.
            Regeringsdelegationen år 2007 hade däremot en minimal medverkan.
            Ingen från riksdagen eller från politiska kvinnoorganisationer
            ingick i delegationen. Det är angeläget att riksdagsledamöter
            och representanter för politiska kvinnoorganisationer i fortsättningen
            ingår i regeringsdelegationerna i detta sammanhang. Erfarenheterna
            av en sådan medverkan är positiva.
          </p>
          <head type="h1" xml:id="i-LwAdM8GYWviG5eTENoqFEM">
            Migrerande kvinnor
          </head>
          <p xml:id="i-2ZsczLd6U58h5Yq78vy6cx">
            Ett ökande antal människor ser migration som ett sätt att försörja
            sig och sin familj. En rapport från UNFPA visar att 79 procent
            av dem som lämnat Indonesien för att arbeta utomlands sedan år
            2000 är kvinnor. 65 procent av dem som lämnat Filippinerna, världens
            största arbetskraftsexportör, var kvinnor. Nära en tiondel av
            landets befolkning är anställda utomlands och man beräknar att
            de sänder hem närmare 6 miljarder dollar per år.
          </p>
          <p xml:id="i-kPmKPnFbaYXkjhCdZi49Z">
            Men migrantarbetarnas ställning är svag. Det rapporteras om övergrepp
            och usla arbetsförhållanden. Förnedrande villkor för kvinnor vid
            arbete i t.ex. privata hushåll förekommer även i Sverige och antalet
            drabbade kan befaras öka. Migrerande kvinnor är utsatta och ses
            ofta som varor. De möts också ofta av negativa attityder efter
            hemkomsten.
          </p>
          <p xml:id="i-HgpLmH281qDQw64Gy4pg7g">
            Problemen för migrerande kvinnor måste ägnas ökad uppmärksamhet
            både i Sverige och i internationella sammanhang.
          </p>
          <head type="h1" xml:id="i-7auEUJHBvdX2ART2fkEePZ">
            Abort
          </head>
          <p xml:id="i-UBBN5RnkhAKSGPCcXBVDCc">
            Kvinnor i länder som Polen, Malta och Irland har inte tillgång
            till legal och säker abort.
          </p>
          <p xml:id="i-M96JKfhqceyiNetGvcJu1M">
            Kvinnor förnekas rätten till sin egen kropp. Sverige bör aktivt
            i utrikespolitiska ställningstaganden och kontakter hävda rätten
            till legal och säker abort. När företrädare för regeringen reser
            till exempelvis Polen och Washington ska rätten till abort tas
            upp på dagordningen. USA:s högerkristna politik har udden riktad
            mot världens kvinnor.
          </p>
          <p xml:id="i-As6tJHFCATL7HRKCxynfap">
            Vatikanen, Den Heliga Stolen, är en kyrka men samtidigt en förespråkare
            för högerkristna uppfattningar.
          </p>
          <p xml:id="i-3DgAV3uZDf5WG4jQQ3xDjY">
            Abort, sexualundervisning som bygger på kunskap, rätt till preventivmedel
            och kamp mot hiv/aids måste vara viktiga inslag både i Sveriges
            nationella och internationella politik.
          </p>
          <p xml:id="i-JZnfSibXvdFDwj6bCa7ziN">
            Sexuella övergrepp och våld som en del av våld i nära relationer
            är ofullständigt belysta. Men sexuella övergrepp och våldtäkt
            som krigshandlingar är erkända i den internationella rättsordningen.
            Ändå är det svårt för offren i flyktingläger eller efter att en
            konflikt upphört att få adekvat hjälp.
          </p>
          <p xml:id="i-28Gjy5JDEgRwgF7JMubSo8">
            SRHR-policyn måste bli ett levande redskap vid utrikespolitiska
            kontakter. Att som idag passivt hävda att Sveriges inställning
            är känd undergräver Sveriges trovärdighet.
          </p>
          <p xml:id="i-SXUA3iKwhTP8vyPyMZkcTs">
            Polens, Maltas och Irlands politik kräver motröster inom EU och
            i andra internationella organ.
          </p>
          <p xml:id="i-Vd4jc6CUxtXDqRdULucbAh">
            I flera länder med rätt till abort är det i praktiken svårt att
            få abort utförd. Utländska kvinnor ska tillåtas komma till Sverige
            för att utföra abort. Ekonomiskt stöd ska utgå för aborten. Att
            öppna Sverige för abortsökande kvinnor är ett viktigt mänskligt
            och politiskt ställningstagande.
          </p>
        </div>
        <div type="motSignatures">
          <list>
            <item xml:id="i-RcyaHMXPXm2QLirnHygRNb">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
