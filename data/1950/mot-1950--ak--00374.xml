<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__374/mot_1950__ak__374-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 374. 11
          </p>
          <p>
            Nr 374,
          </p>
          <p>
            Av herr Hjalmarson m. fl., angående tilläggsskatten å bensin
            och brännoljor.
          </p>
          <p>
            I årets statsverksproposition har ifrågasatts, att den av 1948
            års riks- dag beslutade tilläggsskatten å bensin och brännoljor
            skall bibehållas oför- ändrad under budgetåret 1950/51. Såsom
            motivering anföres dels valuta- situationen och dels ökningen
            av väganslaget. För vår del finna vi icke dessa motiveringar bärande.
            Vårt valutaläge har under den senaste tiden förbättrats, och det
            kan även förmärkas en tendens till fortsatt ökning av valutareserven.
            Ä andra sidan torde man icke behöva räkna med att ett avskaffande
            eller en betydande reduktion av den extra tilläggsskatten å bensin
            skulle medföra större ökning av importen än som motsvarar valutor
            å 10 å 20 milj. kronor. Vid sådant förhållande synes oss valutasituationen
            icke kunna åberopas som motiv för ett bibehållande av en beskattning,
            som till sina verkningar är både orättvis och skadlig. Icke heller
            utgör det förhållandet att väganslaget ökats en tillräcklig grund
            för en fortsatt stor extrabeskattning av motorismen. Hela vägansla-
            get å driftbudgeten beräknas för nästa budgetår uppgå till 303,5
            milj. kro- nor, medan de »&gt;ordinarie bilskattemedlen» beräknas
            inbringa 272 milj. Utöver dessa bilskattemedel återstår således
            icke större belopp av vägan- slaget än 31,5 milj. kronor. Även
            om detta överskjutande belopp helt anså- ges böra täckas av bilskattemedel,
            krävdes vid oförändrad bensinförbruk- ning icke högre tilläggsskatt
            än 2,2 öre. Ett sänkt bensinpris skulle emel- lertid otvivelaktigt
            leda till en ökning i bensinförbrukningen, vilket i sin tur skulle
            öka intäkterna av de ordinarie bilskattemedlen. För att hela väg-
            anslaget skall kunna täckas fordras således endast en importökning
            av 10— 15 procent. Den besparing som uppstår genom att statens
            egna kostnader för drivmedel nedbringas med ca 16 milj. kronor
            bör ej heller förbises. Det må vidare anföras, att 1942 års riksdag
            fastslog att genom bilskatter endast skulle betalas bilismens
            skäliga andel av kostnaderna för vägvä- sendet och att denna andel
            i vägkostnaderna för tioårsperioden 1929—1939 aldrig översteg
            70 procent. Från regeringshåll har dessutom vid flera till- tällen
            framhållits att de medel som inflyta genom tilläggsskatt endast
            vore att betrakta som ett »lån&gt; från motorismen, som skulle återbetalas
            genom ökade väganslag. Denna bilismens fordran uppgår redan nu
            till flera hundra miljoner kronor. Från högerhåll har i såväl
            motioner som utskottsreservationer flerfal- diga gånger framhållits,
          </p>
          <pb facs="riksdagen-motions-pdf/data/1950/mot_1950__ak__374/mot_1950__ak__374-002.pdf"/>
          <p>
            12 Motioner i Andra kammaren, nr 374.
          </p>
          <p>
            att tilläggsbeskattningen av bensin och brännoljor måste anses
            innebära en orättvisa för motorismen och för alla dem som äro
            verksamma inom detta avsnitt av företagsamheten eller beröras
            därav, att den utövar ett ogynnsamt inflytande på bl. a. transporten
            av jordbru- kets och skogsbrukets produkter och för samfärdseln
            över huvud taget, att den särskilt för de på avlägsna orter boende
            medför mycket bety- dande kostnadsökningar och olägenheter, att
            den medverkar till en snedvridning av produktionens inriktning
            inom det svenska näringslivet, att den minskar exportnäringarnas
            konkurrenskraft samt att den frambringar sådana kostnadsökningar
            att subventionsåtgärder kunna anses nödvändiga inom andra näringsgrenar
            för att upprätthålla en stabil prisnivå. Förutsatt att den reduktion
            av priserna på drivmedel, som blir en följd av en nedsättning
            av tilläggsskatten, verkligen slår igenom i konsumentpri- serna
            kommer detta att verka sänkande på den allmänna kostnadsnivån.
            För att belysa detta vilja vi anföra ett exempel hämtat från byggnadsverk-
            samheten. Enligt upplysningar från sakkunnigt håll kunna kostnaderna
            för de ifrågavarande drivmedlen för närvarande beräknas uppgå
            till 2 a 3 procent av de totala byggnadskostnaderna. Den i denna
            motion föreslagna pPrisreduktionen skulle således innebära att
            byggnadskostnaderna min- skades med cirka en procent. Av vad ovan
            anförts torde framgå att skälen för ett fullständigt slopande
            av tilläggsskatten äro synnerligen starka. Med hänsyn till det
            i 1949 års skatteutrednings nyligen avgivna promemoria anförda
            motivet att ett bibe- hållande av en viss mindre del av tilläggsskatten
            under nuvarande förhål- lande kan anses behövligt ur budgetssynpunkt
            vilja vi emellertid in- skränka oss att föreslå att en sänkning
            av tilläggsskatten å bensin och brännoljor med minst 20 resp.
            14 öre genomföres senast den 1 juli 1950. Det synes oss dock vara
            av största vikt att även återstående delen av till- läggsskatten
            snarast avskaffas. I anslutning till vad sålunda anförts hemställa
            vi, att riksdagen måtte dels besluta att tilläggsskatten å bensin
            och brännoljor sänkes med minst 20 resp. 14 öre senast vid ingången
            av budgetåret 1950/51, dels uttala att den återstående delen av
            tilläggsskatten snarast bör avskaffas.
          </p>
          <p>
            Stockholm den 26 januari 1950.
          </p>
          <p>
            Jarl Hjalmarson. Martin Skoglund. Folke Kyling. E. Birke. Ernst
            V. Staxäng. Torgil von Seth. Elis Håstad.
          </p>
        </div>
      </div>
    </body>
  </text>
</TEI>
