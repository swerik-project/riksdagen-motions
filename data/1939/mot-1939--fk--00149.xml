<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00149">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__149/mot_1939__fk__149-001.pdf"/>
      <fw xml:id="i-JanYoQYnxxndtobLjabr5m">
        Motioner i Första kammaren, Nr 149. 5
      </fw>
      <div xml:id="i-9dECY5jxzm7SsUoBgtd9CF" type="motHeader">
        <div xml:id="i-DpyEfoFX2MPmx6DNC65QJn" type="motTitle"/>
        <div xml:id="i-GyivtT2RqoxRpsf9S2eHuq" type="motSubmissionInfo"/>
      </div>
      <div xml:id="i-QZLfoNEm1NVTvFP8JhriTb" type="motBody">
        <div xml:id="i-Tug33pHqKPF7nHcdMdDZfi">
          <p xml:id="i-93bF8gL8DjcMFW2Nx32fHa">
            Nr 149.
          </p>
          <p xml:id="i-SxV5UscLcPu9A9Mt7S91dC">
            Av herr Nordborg, om anslag till Flintrännans fördjupning och
            förseende med fasta fyrar.
          </p>
          <p xml:id="i-BPMLF5fckjAQwLK18pDXAK">
            Den svenska huvudfarleden mellan Östersjön och Nordsjön, Flintrännan,
            är för betydande delar av vår handelsflotta ej längre trafikabel.
            Dess djup vid medelvattenstånd är 7,3 meter. Till följd av stora
            differenser i vatten- ståndet nedgår djupet ofta under 7 meter,
            varför leden som regel endast kan passeras av fartyg med mindre
            än 6,5 meters djupgående vid full last. Den svenska handelsflottan
            ägde enligt 1937 års skeppslista ej mindre än 122 fartyg med minst
            6,5 meters djupgående, av vilka 98 hade ett djup- gående av 7
            meter eller därutöver. För dessa senare fartyg är passage genom
            leden med last utesluten. Den allt starkare tendensen till anskaffande
            av större och mera djupgående tonnage, vilken sammanhänger med
            att kost- naderna per fraktat ton i regel sjunka med stigande
            storlek på fartyget, skärper för varje år nyssberörda situation.
            En av kommerskollegium under 1938 gjord sammanställning över antalet
            fartyg med ett djupgående av 7 meter eller därutöver påvisade
            tillkomsten av 7 nya sådana fartyg på ett år, varför antalet nu
            är 105 fartyg. Utvecklingen påskyndas jämväl av handelsflottans
            kraftigare inriktning mot oceanfart, i vilken fart för när- varande
            50 Z av handelstonnaget är engagerat. De större svenska hamnarna
            ha liksom de större utländska östersjöham- narna beaktat denna
            tendens och avpassat sitt djup efter det större tonnagets behov.
            Sålunda ha fördjupningar skett intill 10 meters djup i Göteborg,
            Hälsingborg och Karlshamn, intill 9,8 meters djup i Stockholm
            och 9,25 meter i Malmö, varjämte fördjupning intill 7 å 8 meters
            djup skett i ytter- ligare 12 svenska hamnar. Flintrännan har
            emellertid fått förbliva vid sitt tidigare djup. Härav föranledes
            en permanent fara för avledning till Kielkanalen av den svenska
            liksom den utländska trafiken mellan Sverige och transoceana länder.
            För de svenska väst- och sydkusthamnarna skulle detta medföra
            en betydande förlust av trafik. Mest påtagligt bleve detta för
            omlastningstrafiken från och till transoceana länder. Därjämte
            måste under nuvarande handelspoli- tiska förhållanden beaktas
            faran för att utländska rederier utnyttja situa- tionen för omlastningar
            i egna hamnar eller med andra ord att trafiken ledes tillbaka
            till banor, som den följde före tillkomsten av de ur samhälls-
            ekonomisk synpunkt mycket betydelsefulla svenska reguljära transoceana
            linjerna. Det ligger i sakens natur, att de stora västeuropeiska
            hamnarna betrakta östersjöområdet såsom ctt sitt uppland för hopsamling
            av gods för export till transoceana länder samt för distribution
            av hos dem om- lastat gods från dessa länder. Genom de svenska
            transoceana linjernas till- komst frigjordes vår handel och sjöfart
            från utländskt beroende. Det vore
          </p>
          <pb facs="riksdagen-motions-pdf/data/1939/mot_1939__fk__149/mot_1939__fk__149-002.pdf"/>
          <fw xml:id="i-M9Dq2KDPsuRQJLWXHg7qjF">
            6 Motioner i Första kammaren, Nr 149.
          </fw>
          <p xml:id="i-Lbypfe9kKgW7HmMHHcmGqP">
            olyckligt om vunna fördelar skulle äventyras. De höga avgifterna
            i Kiel- kanalen ha visserligen hittills verkat hämmande på denna
            utvecklingsten- dens, men därav förminskas dock obetydligt de
            risker för svensk sjöfart, som äro förenade med svårigheterna
            att vinna någorlunda obehindrat och utan omvägar tillträde för
            det större tonnaget till Östersjön. Det är även anmärkningsvärt,
            att statens isbrytare till följd av sitt djupgående ej kan assistera
            fartyg genom Flintrännan. Det är också anmärkningsvärt att örlogsflottans
            pansarskepp med hänsyn till vattenstånd och navigeringsför- hållanden
            i Flintrännan nödgats begagna den danska farleden Drogden för
            färder mellan västkusten och Östersjön. Det förtjänar framhållas
            att Flint- rännans fördjupning och förseende med fyrbelysning
            av chefen för kust- flottan förklarats vara ett mycket betydelsefullt
            sjömilitärt intresse. Betydelsen av att statsmakterna göra Flintrännan
            tillräckligt djup för den svenska sjöfartens behov, kan ej nog
            understrykas. I samband med en fördjupning av Flintrännan borde
            leden förses med fasta fyranordningar. Det är anmärkningsvärt,
            att den svenska huvudfarleden mellan västkusten och vår östersjökust
            ej befinner sig i ett skick, som svarar mot sjöfartens behov av
            vägledande anordningar. För tio år sedan verkställde kungl. väg-
            och vattenbyggnadsstyrelsen in- gående botten- och djupundersökningar
            i Flintrännan för utrönande av kostnaderna för upprensning av
            farleden. Styrelsen förordade en fördjup- ning till 9 meter vid
            medelvattenstånd samt beräknade kostnaden härför till 8,4 miljoner
            kronor. Därjämte framlade styrelsen förslag till farledens förseende
            med fyrbelysning för en kostnad av 2 850 000 kronor. Fyrbelys-
            ningen antogs medföra en driftskostnadsbesparing å 45 000 kronor
            per år genom de befintliga fyrskeppens indragning. Under 1938
            kontrollberäk- nade styrelsen kostnadsberäkningen och fann, att
            den äldre kostnadsberäk- ningen alltjämt ägde giltighet. Styrelsen
            förordade arbetets utförande på 4 å 5 år och uttalade sig för
            önskvärdheten av ett statsanslag å 2 miljoner kronor för arbetenas
            påbörjande. Med instämmande av kungl. kommers- kollegium förklarade
            styrelsen samtidigt att de skäl, som tidigare motiverat en fördjupning
            av Flintrännan, numera gjorde sig gällande i än högre grad än
            förut. Det synes undertecknad, att frågan om Flintrännans fördjupning
            och för- seende med fasta fyrar, som i flera utredningar och utlåtanden
            av svenska myndigheter betecknats såsom ett riksintresse av stora
            mått, måste anses vara fullt utredd och att arbetet snarast borde
            påbörjas. I anslutning till vad ovan anförts hemställes,
          </p>
          <p xml:id="i-EocGdif8KVvoVoEZpmzDTz">
            att riksdagen ville för budgetåret 1939/40 anvisa ett reser-
            vationsanslag å 2 miljoner svenska kronor för ifrågavarande arbetes
            påbörjande.
          </p>
          <p xml:id="i-U7SExzKcuK2GsrkoJER19m" type="date">
            Stockholm den 23 januari 1939.
          </p>
          <div xml:id="i-Rhjscx4eXbjVY9XiqGeskL" type="signatureBlock">
            <list xml:id="i-9swDEYcmX7dBPujmnbWxE7">
              <item xml:id="i-5jwXuHGCP8ogoctmcRZLdy" who="unknown" type="signature">
                0. A. Nordborg
              </item>
            </list>
          </div>
        </div>
      </div>
    </body>
  </text>
</TEI>
