<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-NU-00032">
  <teiHeader>
    <fileDesc>
      <titleStmt>
        <title>med anledning av prop. 1987/88:90 om energipolitik  inför 1990-talet</title>
        <author corresp="r-0 i-WCrN5vpCNm6z9SvfXfby4e">av Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:90 om energipolitik  inför 1990-talet</title>
          <idno type="rdwebb">GB02N32</idno>
          <rs type="number">N32</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GB02N32/text</ref>
          <ref type="dokument_url_html">http://data.riksdagen.se/dokument/GB02N32</ref>
          <ref type="dokumentstatus_url_xml">http://data.riksdagen.se/dokumentstatus/GB02N32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-ChC8MgrZcGcDFYX2rMBa45"/>
        <correspContext corresp="i-ChC8MgrZcGcDFYX2rMBa45">
          <ref>Proposition 1987/88:90</ref>
        </correspContext>
        <correspAction xml:id="i-R9vaeoJxe4Kqjc7FetkKzL" type="signed"/>
        <correspContext corresp="i-R9vaeoJxe4Kqjc7FetkKzL">
          <note type="signatory" corresp="r-0"/>
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="submission" xml:id="i-2d2p7bf4BK9zNaxToxYr3t">
          <date when="1988-03-22"/>
        </correspAction>
        <correspAction type="dismissal" xml:id="i-CTgJcuGjHFG99kpinpvQuR">
          <date when="1988-03-24"/>
        </correspAction>
        <correspAction type="referral" xml:id="i-Ktpz7FJJbTorkF4wgz2NKr">
          <date when="1988-03-25"/>
        </correspAction>
        <correspAction type="assigned" xml:id="i-GyQyMCAPXdtHvqVbahzcQC">
          <date when="2014-11-21"/>
          <time when="17:34:07"/>
        </correspAction>
        <correspContext corresp="i-GyQyMCAPXdtHvqVbahzcQC">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_32/mot_198788_n_32-001.pdf"/>
      <div type="motHeader" xml:id="i-WfG9TWgqM19gXjze5q3kqF">
        <div type="motTitle" xml:id="i-5ndp9Re4akYn9fkmenZ8XZ"/>
        <div type="motSubmissionInfo" xml:id="i-AgD2PcWRENcFcrFBM7nwJq"/>
      </div>
      <div type="motBody" xml:id="i-RN9A332qFeHYWuZ5Q3qfCM">
        <div xml:id="i-9g4RG2DdQYUc8wYaTCeVyC">
          <p xml:id="i-VPNPrEoN5TAeC2jtuBw7tb">
            Motion till riksdagen 1987/88:N32
          </p>
          <p xml:id="i-PoAY5baraz1fZz147F2RLP">
            av Alf Svensson (c)
          </p>
          <p xml:id="i-VgQJngpoiyz8pSKypGgD8p">
            med anledning av prop. 1987/88:90 om energipolitik inför 1990-talet
          </p>
          <p xml:id="i-YF95JhVkfJXNex3WCukdJV">
            Den 23 mars 1980 genomfördes en folkomröstning i kärnkraftsfrågan.
            En majoritet av svenska folket uttalade sig för att kärnkraften
            skall avvecklas före utgången av år 2010. Avvecklingen skulle
            ske i den takt som är möjlig med hänsyn till behovet av elektrisk
            kraft för att upprätthålla sysselsättning och välfärd. Majoriteten
            uttalade dessutom att ingen ytterligare utbyggnad av kärnkraften
            skulle ske utöver de tolv reaktorer som vid omröstningstill- fället
            var i drift, färdiga eller under arbete. Efter folkomröstningen
            1980 bekräftade riksdagen folkets vilja genom att besluta att
            den sista kärnkraftsreaktorn i Sverige skall stängas senast år
            2010. Kds och de övriga partierna bakom linje 3 kritiserade konstruktionen
            att först bygga ut kärnkraftskapaciteten till 12 aggregat och
            sedan inleda av- vecklingen. Problemet är — som mycket tydligt
            framgår av propositionen — att hela energimarknaden nu byggts
            upp för ett mycket stort elberoende. Ett av de största problemen
            är att klara avvecklingen av den direktver- kande elvärmen i bostadsbeståndet.
            Regeringen och en majoritet av riks- dagen har hittills avvisat
            ett antal riksdagsmotioner bl. a. från kds om att förbjuda direktverkande
            elvärme i nyproducerad permanentbebyggelse. Priset för denna kortsiktiga
            politik får bostadskonsumenterna nu betala. Dessa har i praktiken
            lurats till att installera direktverkande elvärme med de konstlat
            låga elpriserna. Regeringen har alltsedan folkomröstningskam-
            panjen hårdnackat vägrat att redovisa en realistisk elprisutveckling
            bortom 1990. Nu är det så dags att presentera de kraftfulla elprishöjningar
            man hela tiden varit medveten om som oundvikliga. I propositionen
            heter det att statsmakterna under de senaste åren vidtagit en
            rad åtgärder som syftar till att underlätta omställningen av energisyste-
            met. Det ovan nämnda beslutet att efter folkomröstningen bygga
            ut kärn- kraften till 12 aggregat gick stick i stäv med strävan
            att ställa om energisyste- met mot de mål som nu ställs upp i
            propositionen. Insatser har gjorts inom ramen för energihushållningsprogrammet
            för befintlig bebyggelse. Tyvärr har regeringen sedan något år
            dragit in statsbi- draget för de kommunala energisparrådgivarna.
            Detta har resulterat i att ambitionsnivån framför allt när det
            gäller att ta fram energisparprojekt i det befintliga bostadsbeståndet
            sjunkit. Staten har satsat resurser på att åstadkomma marknadsintroduktion
            av ny teknik som bidrar till ett minskat oljeberoende och en effektivare
            energian- vändning. Två oljeersättningsprogram har genomförts
            med syfte att med- verka till att ny teknik som minskar oljeberoendet
            introduceras på mark-
          </p>
          <p xml:id="i-8mkM5Tnvxqw1jMKmSiy7j8">
            10
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-002.pdf"/>
          <p xml:id="i-33qBSYjqHr4hYgFB1AaFaD">
            naden. Dessutom har investeringsprogram för bl. a. byggandet
            av miljö- vänliga fjärrvärmesystem påskyndats. Tyvärr har den
            hittills bedrivna energipolitiken förhindrat kommunerna att bygga
            effektiva kraftvärmesystem, som både levererar fjärrvärme och
            elkraft. Bakgrunden har varit att marknaden för kärnkraftverkens
            elpro- duktion inte fick störas. Nu signalerar propositionen nya
            riktlinjer för kommunerna. Nu är det så dags att rekommendera
            kommunal kraftvärme- utbyggnad när en stor del av fjärrvärmeutbyggnaden
            redan genomförts.
          </p>
          <p xml:id="i-VN8hSZ1WSf4ntbBEoC8KKL">
            Tjernobyl
          </p>
          <p xml:id="i-TcWm8SP37Za2vLN3VJPK2U">
            Den 26 april 1986 inträffade ett förödande reaktorhaveri i kärnkraftverket
            i Tjernobyl. Efter olyckan uppdrog regeringen åt rådet för långsiktiga
            elan- vändnings- och elproduktionsfrågor, energirådet, att på
            nytt pröva de grundläggande frågorna om kärnkraftens säkerhet.
            I en proposition (prop. 1986/87:159) hävdade regeringen att den
            inte fann anledning att tidigarelägga den tidpunkt då kärnkraftsavvecklingen
            skall vara helt genomförd med anledning av erfarenheterna av Tjernobyl.
            I en riksdagsmotion under allmänna motionstiden kommer kds fram
            till en an- nan ståndpunkt och föreslår att planeringen inriktas
            på att svensk kärnkraft skall vara avvecklad år 2000. Slutsatserna
            i denna motion ligger även till grund för hemställan med anledning
            av nu föreliggande proposition.
          </p>
          <p xml:id="i-3j6z1ie3fFKSk4FUru9bLw">
            Avveckla kärnkraften före år 2000
          </p>
          <p xml:id="i-BK4WkukCwJtiPDdme1vNAj">
            Kärnkraftskatastrofen i Tjernobyl visar att beslutet att avveckla
            kärnkraften var riktigt och att reaktorhaverier får förödande
            konsekvenser för männi- skor, djur och miljö också på stora geografiska
            avstånd från haveriplatsen. Kds anser bl. a. med hänsyn till effekterna
            av kärnkraftsolyckan i Tjerno- byl att de svenska kärnkraftsreaktorerna
            bör vara avvecklade till år 2000. En avveckling av kärnkraften
            till år 2000 är möjlig att genomföra med betydande miljömässiga,
            säkerhetsmässiga och ekonomiska fördelar, jäm- fört med att driva
            de flesta reaktorerna till år 2010, och därmed tvingas ersätta
            dem med kolkraftverk som kraftindustrin och kärnkraftsföresprå-
            karna önskar. Propositionen utgår från en elanvändningsnivå på
            135-140 miljarder kilo- wattimmar vid sekelskiftet. En sådan planering
            låser fast det svenska ener- gisystemet vid en onödigt hög nivå
            och ger fel signaler till marknaden. Incitamenten att spara och
            hushålla minskar. Kds avvisar alltså utgångs- punkterna för propositionen
            när det gäller tidpunkten för avvecklingens slutförande och elanvändningsnivån
            och inriktar i det följande förslagen på att avvecklingen skall
            vara genomförd år 2000 med högre sparambitioner än de som regeringen
            föreslagit. De svenska kärnkraftsreaktorerna måste under alla
            förhållanden ersättas. Den tekniska livslängden har överdrivits.
            T. ex. är Ringhals 2- reaktorn så försvagad av ”ålderskrämpor”
            att ägarna redan vill byta ut ånggeneratorer- na till en kostnad
            av ca 1,2 miljarder kronor. Enligt kds uppfattning bör denna investering
            inte fullföljas. Ringhals 2 bör snarast stängas och resur-
          </p>
          <p xml:id="i-HY92mDxLXTBSwq8w5NjrFU">
            Mot. 1987/88 N32
          </p>
          <p xml:id="i-3rS9RCPMyEcUSoEYR8VXLK">
            1
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-003.pdf"/>
          <p xml:id="i-XeQpmtLt8SZsgz14N7rkR4">
            serna i stället satsas på effektivare energianvändning och stöd
            till framtidsin- riktade elprojekt som t. ex. de planerade havsbaserade
            vindkraftsbyarna i Blekinge. Kds instämmer i stort i propositionens
            riktlinjer och förslag när det gäller elprisutvecklingen. Särskilt
            den elintensiva industrins situation måste be- aktas. Den elintensiva
            industrin sysselsätter ca 100 000 personer och är i stor omfattning
            lokaliserad till Bergslagen och Norrland. I dessa områden svarar
            denna industri för upp emot 40 26 av den totala industrisysselsättningen.
            Den elintensiva industrin har en mycket stor exportandel där dess
            ex- portvärde uppgår till cirka en tredjedel av industrins totala
            nettoexportvär- de. Det är till denna sektor som en större del,
            än den i propositionen föreslagna, av elanvändningen skall koncentreras.
            I ett längre perspektiv finns det anledning att stimulera en övergång
            från el till naturgas i industri- ella processer.
          </p>
          <p xml:id="i-Y4EJXKKFPixhj1W9h1Uanq">
            Tidigare riktlinjer för energipolitiken
          </p>
          <p xml:id="i-MdcyUtqwn3bwmcwAJzwiux">
            Riktlinjerna för energipolitiken fram till omkring år 1990 fastställdes
            av riksdagen 1985. Strategin är att vidta åtgärder för att minska
            oljeberoendet och lägga grunden för en ersättning av kärnkraften
            genom energihushåll- ning, fjärrvärmeutbyggnad, införande av ny
            teknik och nya energikällor samt forskning och utveckling. Riksdagen
            avvisade dock som tidigare på- pekats krav på förbud mot nyinstallation
            av direktverkande elvärme i per- manentbostäder. Ett sådant förbud
            hade skapat större förutsättningar för målsättningarna att lyckas.
            Ny teknik för elproduktion skulle dessutom prövas ingående. Problemet
            för denna nya teknik är med regeringens mo- dell att finna avsättning
            för sin elektricitet på marknaden i konkurrens med det enorma
            utbudet av kärnkraftsel fram till år 2010 eller åren närmast före.
            Den avgörande svagheten i denna strategi låg enligt kds uppfattning
            i att riksdagen inte förrän 1995 skulle få ta ställning till en
            konkret omställnings- plan som skall resultera i att den sista
            reaktorn stängts av år 2010. Dessutom kommer överutbudet av kärnkraftsel
            under så lång tid att bromsa introduk- tionen av alternativ elproduktion
            och minska incitamenten till tidiga in- vesteringar i energisparåtgärder.
            Den föreliggande propositionen ger nu delvis nya förutsättningar
            genom att föreslå att ett första aggregat tas ur drift 1995 och
            en andra 1996 — en i Ringhalsverket och en i Barsebäcksver- ket.
            Regeringens föreliggande proposition är för vag för att ge aktörerna
            på energimarknaden tillräckliga styrimpulser. Det räcker inte
            med att precise- ra riktlinjerna för kärnkraftsavvecklingens inledande
            skede och dessutom lägga in en kontrollstation, som i praktiken
            innebär att förutsättningarna ånyo kan komma att förändras. Det
            krävs nu i stället en konkret av- vecklingsplan som snarast underställs
            riksdagen för beslut, kombinerad med märknadsekonomiska styrmedel
            och stimulanser för hushållning och alternativ baserade på inhemska
            och förnybara energislag.
          </p>
          <p xml:id="i-46Mmj23i6dqd8xvEeCB6cG">
            Mot. 1987/88 N32
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-004.pdf"/>
          <p xml:id="i-HzMzmVp2vYjmXLYPfcKVyt">
            Även de svenska reaktorerna har säkerhetsbrister
          </p>
          <p xml:id="i-34CtR41qzjF9erJMLFXfcy">
            I debatten efter reaktorolyckan i Tjernobyl har det ofta hävdats
            att de svenska reaktorerna skulle vara så mycket säkrare än t.
            ex. sovjetiska och andra utländska reaktorer, att risken för en
            motsvarande svensk olycka nästan helt kan uteslutas. De svenska
            reaktorerna är uppenbart säkrare än t. ex. den havererade Tjernobylreaktorn
            men har olika typer av svagheter, som kan få mycket allvarliga
            konsekvenser vid ett haveri. Med en planering som ger alla inblandade
            parter god tid att anpassa sig är det möjligt att avveckla de
            12 svenska reaktorerna fram till år 2000 och ställa om vårt energisystem
            till en mera inhemsk och till stora delar förnybar energihushållning.
            Men det kräver att ett antal viktiga beslut omgående fattas av
            regering och riksdag: — Barsebäcksreaktorerna avvecklas inom den
            tid det tar att förse Karls- hamns oljekraftverk med höggradig
            rökgasrening, eller konvertering till naturgasdrift. —- De 1,2
            miljarder kronor som anslagits för att byta ånggeneratorer på
            Ringhals 2 satsas i stället på effektivare energianvändning i
            såväl pro- ducent- som konsumentleden samt stöd till framtidsinriktade
            elprojekt. Ringhals 2 stängs av säkerhets- och arbetsmiljöskäl.
            — En fysisk avvecklingsplan fastställs där det anges i vilken
            tidsföljd de olika reaktorerna, beroende på säkerhetsmässiga bedömningar,
            skall tas ur drift. - En plan fastställs för snabbare utbyggnad
            av alternativa energikällor, intensifierat energisparande och
            effektivare energianvändning. — Beskattningen läggs om så att
            arbetskraften beskattas mindre genom lägre arbetsgivaravgifter
            och energi och råvaror får bära en större andel av beskattningen
            av produktionen, dock utformad så att de elintensiva branscherna
            hinner anpassa sig och t. ex. ersätta el med naturgas eller biogas.
            — Större satsningar på forskning om effektivare energianvändning
            och nya energikällor.
          </p>
          <p xml:id="i-VAG53Syd7zVVEG48vuiFdg">
            För att klara en avveckling av kärnkraften i Sverige till år
            2000 med ett decentraliserat energisystem i huvudsak byggt på
            inhemska och förnybara energislag, där såväl hushållen, industrin
            som transportsektorn får till- räckligt med elström, krävs en
            mycket målmedveten inriktning av energipo- litiken. Målsättningen
            bör vara att den totala energianvändningen skall ligga runt 300
            TWh år 2000. De svenska kärnkraftsaggregaten producerade ca 65
            TWh el 1987. De allra flesta prognoser som tidigare legat till
            grund för energibehovet i framtiden har inneburit mycket stora
            överskattningar av de verkliga be- hoven.
          </p>
          <p xml:id="i-TDE7we6vfaSMT6nd7bviHQ">
            1972, samma år som det första större svenska kärnkraftverket
            startades, offentliggjordes denna prognos för det svenska elbehovet:
          </p>
          <p xml:id="i-K48LQPJ5w4akedsss5ULoY">
            Mot. 1987/88 N32
          </p>
          <p xml:id="i-HKPRWv3AV3TECnyFLfswMQ">
            13
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-005.pdf"/>
          <p xml:id="i-7CFc65jAEZ5Fz9AKVXmmY4">
            År Kraftsams (CDL:s) Verklig förbrukning Mot. 1987/88 prognos
            1972 N32 elbehov TWh 1972 7n2 1975 100 80 1980 145 94 1985 200
            130 1990 250 ?
          </p>
          <p xml:id="i-Rrw5UXPXVWR9jYYgUPQTA6">
            Mellan 1979 och 1986 har den faktiska totala energianvändningen
            (elektrici- tet, bränslen och drivmedel) i Sverige gått ned med
            ca 50 TWh (temperatur- korrigerade värden). Detta motsvarar tio
            normalstora kärnkraftverk eller tolv utbyggda Kalixälvar. Samtidigt
            som den totala energianvändningen minskat har användningen av
            elektricitet ökat. Bakgrunden är framför allt den kraftiga utbyggnaden
            av kärnkraften och det åtföljande behovet av att sälja elektricitet,
            ffträmst som elvärme.
          </p>
          <p xml:id="i-Mf771GMFuKurkfeC2LNxrs">
            Handlingsprogram för att ersätta 65 TWh kärnkraftsel fram till
            år 2000
          </p>
          <p xml:id="i-KYCV6DWFaZMkHDwSXaMuEb">
            För att ersätta den kärnkraftsproducerade elströmmen med effektivare
            energianvändning och alternativa energikällor krävs att riksdagen
            snabbt antar ett kraftfullt handlingsprogram. Satsningarna måste
            bl. a. gälla effektivare energianvändning t. ex. ökad isolering,
            värmeåtervinning, värmepumpteknik, ökad satsning på kraftvär-
            me och mottrycksproduktion av el. Ett annat viktigt inslag är
            utbyte av el mot bränsle inom värmesektorn och mot naturgas och
            biogas inom indu- strin. Solenergin bör främst komma till användning
            för uppvärmning av tappvatten. Vattenkraften bör effektiviseras
            och byggas ut till en kapacitet av 66 TWh. De nuvarande kärnkraftsreaktorernas
            tekniska livslängd är starkt be- gränsad. De måste under alla
            förhållanden ersättas. Det billigaste och miljövänligaste är att
            i så stor utsträckning som möjligt investera i effektiva- re energianvändning
            och sparande. Det är nödvändigt att de politiska besluten om en
            omställning av vårt energisystem följs upp med ekonomiska styrmedel
            på samma sätt som t. ex. de bostadspolitiska målen bara kan uppnås
            genom att riksdagen fastställer låneregler och andra villkor som
            reglerar byggandet.
          </p>
          <p xml:id="i-XzEPTRAjJZLsDrA4WYFZ9F">
            Stoppa utbyggnaden av direktverkande elvärme
          </p>
          <p xml:id="i-FPBEwvx1s9Bd87W4xCp7tT">
            Den explosionsartade ökningen av eluppvärmningen av bostäder
            måste stoppas. Det har nu gått så långt att det har uppstått allvarliga
            problem i eldistributionen under de senaste kalla vintrarna, trots
            att kärnkraften är fullt utbyggd. Ca 475 000 småhus värms nu med
            direktverkande elvärme. Den mycket farliga sårbarheten i detta
            storskaliga system kan bli förödande 14
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-006.pdf"/>
          <p xml:id="i-GPXgeA9QPj98svvDEVMmZB">
            om inte riksdagen snabbt fattar beslut som kan bryta utvecklingen.
            Olika typer av åtgärder som lagstiftning mot nyinstallation av
            direktverkande elvärme och höjd elskatt, fördelaktiga lån och
            bidrag för andra uppvärm- ningssystem och förändringar av eltaxekonstruktionerna
            måste samverka för att snabbt styra utvecklingen mot ett mera
            decentraliserat system för bostadsuppvärmning, i huvudsak byggt
            på inhemska och förnybara energi- slag. I en separat motion under
            allmänna motionstiden utvecklar kds sin syn på energiskatterna
            och energipolitiken i övrigt.
          </p>
          <p xml:id="i-UvdaUgkJ9hfzxjC3FxKebK">
            Kraftindustrins modell dyr för konsumenterna
          </p>
          <p xml:id="i-XofyAFQX31Rc8nXLojuv7p">
            I kärnkraftsförespråkarnas och kraftindustrins modeller skall
            kärnkraften ersättas med nybyggda gigantiska kolkondenskraftverk.
            Denna linje full- följs nu i remissvaren på de utredningar som
            ligger till grund för pro- positionen. I nybyggda kolkraftsanläggningar
            kostar varje kWh ca 40 öre. Detta skall jämföras med en satsning
            på effektivare energianvändning, ökad kraftvärmeproduktion, naturgas,
            ersättning av el med bränslen, m. m. En- ligt de beräkningar som
            utförts i en arbetsgrupp inom centerpartiet skulle en sådan inriktning
            innebära en årlig besparing för konsumenterna på ca 8 miljarder
            kronor. Det är ganska naturligt att kraftindustrins modell står
            i överensstämmelse med företagens affärsidé — att sälja så mycket
            elström som möjligt. I nypro- ducerade kolkondenskraftverk blir
            det en mycket högre kostnad för konsu- menten än om en stor del
            av investeringarna görs i besparingar och effekti- vare energianvändning
            som ju inte alls kräver några driftkostnader. För att stimulera
            omställningen av energisystemet bör en avgift på t. ex. ett par
            öre per kWh på all elström tas ut till en fond, som både skall
            ge stimulansbidrag och finansiera särskilt angelägna objekt. Med
            en elavgift på 2 öre/kWh skulle fonden fram till år 2000 få ett
            kapital på ca 30 miljarder kronor, samtidigt som avgiften skulle
            dämpa elefterfrågan och stimulera övergång från direktverkande
            el och elpannor till värmepumpsystem. Resursanvändning och energiutnyttjande
            måste planeras och genomföras på ett sådant sätt att jordens ändliga
            tillgångar förvaltas i stället för att förbrukas. Sveriges energihushållning
            måste så snabbt som möjligt komma i balans utan kärnkraft. Den
            globala utvecklingen med överbefolkning och miljö- förstöring
            tillsammans med instabila råvarumarknader begränsar även Sve-
            riges energipolitiska handlingsutrymme. Sverige och övriga industriländers
            materiella välståndsutveckling har bl. a. byggt på en ständigt
            stigande för- brukning av billig energi. En sådan utveckling kan
            inte fortsätta utan irreparabla skador på miljö och klimat. Vår
            svenska levnadsstandard är mer än tio gånger högre än flertalet
            länders på jorden. Klyftan mellan de rika i-länderna och de fattiga
            u- länderna fortsätter att öka. Sverige måste i högre grad erbjuda
            bistånd till alternativ teknik som är anpassad till resp. lands
            förutsättningar bl. a. för att öka självförsörjningsgraden på
            energiområdet. Enligt Världskommissionen för miljö och utveckling,
            den s. k. Brundt-
          </p>
          <p xml:id="i-6k7oMJjtrsP1SQFAnd1fHC">
            Mot. 1987/88 N32
          </p>
          <p xml:id="i-9sS1xj95BQchqHHgBEbFvz">
            15
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-007.pdf"/>
          <p xml:id="i-AZFUWM9NaDWtdgL2wPGRsD">
            landkommissionen, använder en person i de industrialiserade marknads-
            ekonomierna mer än 80 gånger så mycket energi som en invånare
            i en del afrikanska stater. Den totala nivån på energiförbrukningen
            i den industrialiserade världen är ohållbar i längden enligt kommissionen.
            Om utvecklingsländerna år 2025 skulle nå upp till samma energianvändning,
            som de industrialiserade länder- na har för närvarande, skulle
            jordens totala energianvändning femfaldigas. En sådan situation
            skulle, enligt Brundtlandkommissionen, innebära en katastrof för
            jordens ekologiska balans. Målsättningen för den svenska energipolitiken
            skall alltså vara att inhem- ska och förnybara energislag i kombination
            med ett intensifierat sparande och ökad hushållning successivt
            skall ersätta kärnkraft och import av olja och kol i ett resursbevarande
            samhälle. Detta leder till energipolitisk balans och att Sverige
            därmed tar sitt ansvar för den globala utvecklingen där målsättningen
            är en rättvisare fördelning av välfärden. Inom vårt nordiska närområde
            finns förutsättningar att tillgodose de nordiska ländernas behov
            av energiråvaror. En inomnordisk energibalans är en målsättning
            som även bidrar till en positiv global utveckling. Genom en målmedveten
            satsning på hushållning och återvinning tar vi ansvar för den
            globala utvecklingen. En mera rättvis fördelning av välfärden
            på jorden är en viktig del av energipolitiken. Energipolitiken
            skall präglas av omtanke om nu levande samt kommande generationer.
          </p>
          <p xml:id="i-6gydhE31FuXDWfVMgks9pU">
            Energianvändningen ökar åter i Sverige
          </p>
          <p xml:id="i-DSEygzkS9gNyw53qwm82bH">
            Tyvärr ökar den totala energianvändningen nu åter i Sverige.
            1986 uppgick den enligt statens energiverk till 449 TWh. En normaltemperaturkorrigerad
            statistik för åren 1986 och 1987 visar att den årliga ökningen
            blir drygt 1 2o under perioden 1986-1988. Energianvändningen väntas
            ligga på en högre nivå åren 1987-1988 jämfört med år 1986, runt
            460 TWh. Detta är en olycklig utveckling som med stor målmedvetenhet
            måste vändas. Målet skall enligt kds vara en total slutlig inhemsk
            energianvändning på ca 300 TWh år 2000, exkl. ca 73 TWh för utrikessjöfart,
            förluster i överföringssy- stemet m. m.
          </p>
          <p xml:id="i-7YNz4c4veuKQRgnGMUbk3S">
            Hushållning — sparande
          </p>
          <p xml:id="i-XA3dHp4rW8ZJeBSar4ov1v">
            En av de viktigaste insatserna på miljö- och energipolitikens
            område är att stimulera till hushållning och sparande. Forskning
            och initiativ när det gäller nya energisystem med denna in- riktning
            skall stimuleras. Det måste vara företagsekonomiskt lönsamt att
            investera i energisnåla processer och produkter. Detta får konsekvenser
            bl. a. för skatte- och taxepolitiken, inom förpackningsindustrin
            och organisationen av varutrans- porterna. Kollektivtrafiken skall
            vara attraktiv och byggas ut för att kunna möta de
          </p>
          <p xml:id="i-YTxz2kxcdN68ATq7SQh9iF">
            Mot. 1987/88 N32
          </p>
          <p xml:id="i-DWtfoJQhQ1wBJXUtRriR9k">
            16
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-008.pdf"/>
          <p xml:id="i-61Uqpn7Ryu8j8J5wSzpj8C">
            ökande behoven. Långväga transporter skall styras över till de
            mest energi- snåla transportmedlen. Produktionsbeskattningen skall
            utformas så att användningen av energi beskattas mera och arbete
            mindre än hittills. Energitaxorna skall så långt som möjligt vara
            rörliga med låga fasta avgifter. Utbyggnaden av fjärrvärme får
            inte förhindra fortsatta energibesparande åtgärder i bostadsbeståndet.
            Det är viktigt att kommunernas energiplaner utformas så att energibespa-
            rande åtgärder prioriteras så att exempelvis sopförbränning för
            fjärrvärme- produktion minimeras.
          </p>
          <p xml:id="i-EyYbn9h9HEPVVUjm8knrYc">
            Decentraliserad energiproduktion
          </p>
          <p xml:id="i-TzNcDtgnb5Ym3EofAa5LCF">
            Den storskaliga elenergimodellen med kärnkraft som grundpelare
            gör lan- det alltför sårbart och ökar behovet av större elledningar
            för att klara de höga effektbehoven och minska överföringsförlusterna.
            Ett decentraliserat energisystem, byggt på inhemska energitillgångar,
            bidrar även starkt till samhällsekonomisk balans. Mest ekonomiskt
            är det att framställa elektrici- tet där det behövs värme, t.
            ex. för uppvärmning av bostäder. Större indu- strier och tätorter
            bör investera i egna kraftvärmeanläggningar. Elproduktion i kärnkraftverk
            såväl som olje- och koleldade kondens- kraftverk är mycket energislösande.
            Cirka två tredjedelar av den pro- ducerade energin går till spillo,
            främst som kylvatten. Därutöver försvinner ca 10 20 av energin
            som förluster i ledningar. Även vid värmeproduktion försvinner
            en stor del av energiinnehållet i förluster. Målsättningen måste
            i princip vara att så mycket som möjligt framställa energi där
            den förbrukas och att framställa el där värmeöverskottet kan utnyttjas
            för t. ex. bostadsuppvärmning. Då försvinner endast en mindre
            del av energin i form av förluster och en högre verkningsgrad
            erhålls.
          </p>
          <p xml:id="i-J6aPuB32koRbsC57LKqBxk">
            Miljöhänsyn
          </p>
          <p xml:id="i-SmZBju1kBsvP9u2KhaRYUD">
            Valet av energisystem har den allra största betydelse för miljön.
            Att spara energi är den billigaste och effektivaste metoden att
            nedbringa miljöskad- liga utsläpp. Bränslen som olja, kol, ved,
            torv, biomassor och sopor har alla olika typer av miljöpåverkan.
            Rökgasutsläppen måste minimeras. Detta sker genom att energiproducenterna
            bringas att använda den allra bästa reningsteknik som finns att
            tillgå. Målsättningen i handlingsprogrammet mot luftföroreningar
            och försurning, att utsläppen av svavel- och kväveoxi- der skall
            minskas med 65 resp. 30 20, räknat från 1980 års nivå till 1995,
            som presenteras i regeringens proposition 1987/88:85 om miljöpolitiken
            inför 1990-talet är otillräcklig. Kristdemokratiska samhällspartiet
            kräver kraftigt skärpta gränsvärden för utsläpp från förbränningsanläggningar
            i sin miljö- politiska motion. Det är i dag tillåtet att elda
            tung olja med ett svavelinnehåll av 1 viktpro- cent. Oljan svarar
            i dag för ca 47 0 av vår energiförsörjning och omkring hälften
            av svavelutsläppen. I propositionen förutskickas en senare sänkning
          </p>
          <p xml:id="i-ACj8urykbB8RGh2nY2C6qo">
            Mot. 1987/88 N32
          </p>
          <p xml:id="i-GnSKDJycVGcwuA3x5iMdFb">
            17
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-009.pdf"/>
          <p xml:id="i-JLowcnZtizu3SZkx4i6hVD">
            av den högsta tillåtna svavelhalten i tung olja till 0,8 viktprocent.
            Detta är en helt otillräcklig ambitionsnivå. Energiministern säger
            att det är angeläget att motiv skapas för en ytter- ligare minskning
            av svavelutsläppen vid oljeförbränning och aviserar för ändamålet
            en utredning i samband med miljöpropositionen. Målet skall vara
            att föreslå successiva begränsningar av svavelutsläppen med början
            år 1993 i de mest försurade områdena. Dessa beslutade och planerade
            åt- gärder skall enligt propositionen inte genomföras förrän kärnkraften
            av- vecklas. Kds anser att så snart erforderliga notifieringsprocedurer
            i GATT och EFTA har genomförts bör den högsta tillåtna svavelhalten
            i tung olja sättas till 0,3 viktprocent. Försurningssituationen
            är ytterst alarmerande. Över 20 000 sjöar i Sveri- ge är redan
            försurade eller döda. Även marken, skogarna och äldre bygg- nadsminnen
            uppvisar allt allvarligare försurningsskador. Skogsskador och
            skogsdöd breder nu ut sig i en allt snabbare takt i Sverige, även
            om de senaste mycket regniga somrarna givit skogen möjlighet till
            en viss åter- hämtning. I Västtyskland har en tredjedel av granskogen
            skadats eller dött de senaste åren, och i Canada uppges 50 ?o
            av de granar som fanns för 15 år sedan vara döda. Orsaken till
            denna skrämmande utveckling är att industriländerna hittills satsat
            på energisystem som bygger på förbränning av fossila bränslen
            med otillräcklig rökgasrening i kombination med kväveoxidutsläppen
            från den ständigt växande motortrafiken. Energipolitiken måste
            utformas i mycket nära samarbete med miljö- politiken. Kds ställer
            därför mycket höga krav på uppföljning och vaksam- het för att
            minimera negativa miljöeffekter av energipolitiken.
          </p>
          <p xml:id="i-PcwZ6zz6z1T8mn6BRwdyXf">
            Hemställan
          </p>
          <p xml:id="i-Ff6Ufq1aPktwh15UAHgexJ">
            Med hänvisning till det anförda hemställs 1. att riksdagen avslår
            proposition 1987/88:90, 2. att riksdagen hos regeringen begär
            förslag på en konkret av- vecklingsplan för kärnkraften i enlighet
            med vad som anförts i mo- tionen, 3. att riksdagen som sin mening
            ger regeringen till känna vad i motionen anförts om principer
            för ersättning av kärnkraftsel med snabbare utbyggnad av alternativa
            energikällor, intensifierat ener- gisparande och effektivare energianvändning,
            4. att riksdagen som sin mening ger regeringen till känna vad
            i motionen anförts om energibeskattningen, 5. att riksdagen beslutar
            om ett förbud mot nyinstallation av direktverkande eluppvärmning
            i permanentbostäder.
          </p>
          <p xml:id="i-Xf35sSGjvkgbMoCBZGVTfd" type="date">
            Stockholm den 21 mars 1988
          </p>
          <p xml:id="i-Hjf9rEz4VfgY7GDjBEKN5a">
            Alf Svensson (c)
          </p>
          <p xml:id="i-WrZxTLV3sS4GFuqkFdBBgy">
            Mot. 1987/88 N32
          </p>
          <pb facs="riksdagen-motions-pdf/data/198788/mot_198788_n_32/mot_198788_n_32-010.pdf"/>
          <pb facs="riksdagen-motions-pdf/data/198788/mot_198788_n_32/mot_198788_n_32-011.pdf"/>
          <p xml:id="i-78BNXDbnxjnjm4RjYUwK3F">
            Graphic Systems Stockholm 1988
          </p>
        </div>
      </div>
    </body>
  </text>
</TEI>
