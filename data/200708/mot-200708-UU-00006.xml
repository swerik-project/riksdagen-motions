<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00006">
  <teiHeader>
    <fileDesc>
      <titleStmt>
        <title>med anledning av framst. 2007/08:RRS16 Riksrevisionens styrelses framställning angående Sidas kontroll av biståndsinsatser via enskilda organisationer</title>
        <author corresp="i-GsygH5UJM18UkfLBHFkVdD">av Kent Härstedt m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av framst. 2007/08:RRS16 Riksrevisionens styrelses framställning angående Sidas kontroll av biståndsinsatser via enskilda organisationer</title>
          <idno type="rdwebb">GV02U6</idno>
          <rs type="number">U6</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U6/text</ref>
          <ref type="dokument_url_html">http://data.riksdagen.se/dokument/GV02U6</ref>
          <ref type="dokumentstatus_url_xml">http://data.riksdagen.se/dokumentstatus/GV02U6</ref>
          <ref type="doc">http://data.riksdagen.se/fil/449F0AE0-DDB5-44C0-8C32-DB59059728A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-4NEEE8kp6kHjoNQZEMCMKW"/>
        <correspContext corresp="i-4NEEE8kp6kHjoNQZEMCMKW">
          <ref>Förslag 2007/08:RRS16</ref>
        </correspContext>
        <correspAction xml:id="i-PFbzS7qExUCCZRkJJmTyVk" type="signed"/>
        <correspContext corresp="i-PFbzS7qExUCCZRkJJmTyVk">
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="referral" xml:id="i-Ta36Tn6FcYPafGa3SwAZCg">
          <date when="2007-12-07"/>
        </correspAction>
        <correspAction type="dismissal" xml:id="i-NiV2mx2qYvgbrL8RtC2xvD">
          <date when="2007-12-06"/>
        </correspAction>
        <correspAction type="dismissal" xml:id="i-XTNjQmBQ8rLRt2wr1XyV3F">
          <date when="2007-12-06"/>
        </correspAction>
        <correspAction type="transfer" xml:id="i-ME7NLxHn7yPFntwg7qySe8">
          <date when="2007-12-05"/>
        </correspAction>
        <correspAction type="submission" xml:id="i-GFptksunrtjRsKAU7eZnPY">
          <date when="2007-12-05"/>
        </correspAction>
        <correspAction type="assigned" xml:id="i-AivfsExhLboJsYsjTYmdtT"/>
        <correspContext corresp="i-AivfsExhLboJsYsjTYmdtT">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SBxv7CEPmfyQA9y1GbTsd">
            Förslag till riksdagsbeslut
          </head>
          <p xml:id="i-XP9vmjk7pMyN2eA4kj4aHY">
            Riksdagen tillkännager för regeringen som sin mening vad som
            anförs i motionen om finansiering och utformning av ytterligare
            ansvarsuppgifter på enskilda organisationer.
          </p>
        </div>
        <div type="motContent">
          <head type="h1" xml:id="i-51uzBVKcYxrFs81ryPNcDr">
            Motivering
          </head>
          <p xml:id="i-Hpc6pu5UN5wVxr6hXnEsfj">
            Riksrevisionen presenterade i oktober sin rapport RiR 2007:20
            Oegentligheter inom bistånd Är Sidas kontroll av biståndsinsatser
            via enskilda organisationer tillräcklig? där 15 biståndsprojekt,
            finansierade av Sida men drivna av enskilda organisationer, kritiserades
            för förekomst av felaktigheter och oegentligheter, samt Sida för
            bristande kontroll av det bistånd som kanaliseras genom enskilda
            organisationer. Man menar att Sida varit medvetet om problemet
            men inte vidtagit tillräckliga åtgärder.
          </p>
          <p xml:id="i-YN1o68RPG4LQv2RAcomnCV">
            Riksrevisionens styrelse föreslår att riksdagen tillkännager
            för regeringen som sin mening vad styrelsen anför om att regeringen
            bör säkerställa att organiseringen och uppföljningen av det bistånd
            som betalas ut via enskilda organisationer blir effektiv och att
            förekomsten av oegentligheter och andra väsentliga fel motverkas.
          </p>
          <p xml:id="i-AYYUj8cS2tcb3dwhSMPupN">
            Vi socialdemokrater, vänsterpartister och miljöpartister värnar
            biståndets höga ambitionsnivå rörande effektivitet och resultat.
            Vi värnar också enprocentsmålet i biståndet. Biståndets omfattning
            understryker behovet av kontrollåtgärder eftersom det är vår skyldighet
            gentemot såväl partners och mottagare av biståndet som finansiärer
            och skattebetalare att se till att vi uppnår resultat och uppfyller
            våra högt ställda ambitioner. På så vis kan Sverige fortsätta
            vara den ledande kraft vi hittills varit. Vårt höga och omvittnat
            goda bistånd ger vår röst tyngd i internationella sammanhang,
            och vi utgör en pådrivande kraft för andra länder att hålla sina
            löften att höja sitt bistånd.
          </p>
          <p xml:id="i-TNUQidC7wAFBzXBX7Cv8eA">
            Därför välkomnar vi att svenskt bistånd granskas och genomlyses.
            Det är angeläget att skattemedel förmedlade exempelvis genom bistånd
            används på ett effektivt och ändamålsenligt vis. Det är också
            angeläget att felaktigheter, slarv eller till och med korruption
            i den mån den uppdagas åtgärdas och förebyggs än mer. En ökning
            av biståndet har givetvis krävt också en ökning av kontrollen.
          </p>
          <p xml:id="i-V2BReCUkWNuS19tTVdc2rb">
            I takt med att kvantiteten ökade, ökade den socialdemokratiska
            regeringen också kvalitetskraven. Bland annat inrättades en ny
            myndighet för att kontrollera detta. Den 1 januari 2006 inrättades
            Sadev, en statlig myndighet med uppgift att sprida analyser och
            utvärderingar av internationellt utvecklingssamarbete. Under den
            förra mandatperioden genomförde vi i riksdagens utrikesutskott
            en granskning av det multilaterala biståndet och vi initierade
            ett arbete för att skapa strategier och resultatkrav för multibiståndet.
          </p>
          <p xml:id="i-58pKzhxBSJ2LC6EHsujz32">
            En enig riksdag röstade också 2003 igenom politiken för en hållbar
            global utveckling där vi framhöll vikten av att alla politikområden
            strävar mot samma mål. Biståndet kan, rätt använt, vara en katalysator
            för utveckling, men för att nå en hållbar utveckling krävs just
            att alla politikområden arbetar för det målet.
          </p>
          <p xml:id="i-3SvMeKmzBpFn8xCVXbpZmK">
            Regeringen tog över en internationellt mycket respekterad biståndspolitik.
            Den har hållit god kvalitet, åstadkommit resultat och gett Sverige
            möjlighet att göra sin röst hörd vid förhandlingsborden i de tunga
            internationella organisationerna. OECD:s biståndskommitté, DAC,
            berömde 2005 Sveriges biståndspolitik på flera områden och framhöll
            Sverige som en förebild för andra givarländer.
          </p>
          <p xml:id="i-RhXWf6dPeV4FE4yRmSMLdB">
            Riksrevisionens uppmärksammade granskning drar dock för långtgående
            slutsatser och generaliserar ett tunt och tendentiöst underlag.
            Detta har inte minst skett i Riksrevisionens medieframträdanden
            i samband med att granskningen presenterades. Ett frågetecken
            utgörs också av att det till viss del blivit oklart mot vem kritiken
            riktar sig. I Riksrevisionens granskningsrapport liksom i den
            till riksdagen inkomna framställningen behandlas Sida och dess
            som man anser bristande kontroll, men när man i medierna presenterade
            granskningen riktade sig en stor del av kritiken mot de enskilda
            organisationerna.
          </p>
          <p xml:id="i-7ke2TkbfDNYhJaDUCLGgH8">
            Det s.k. folkrörelseanslaget som Sida kanaliserar via de 14 ramorganisationerna
            uppgår till 1,3 miljarder kronor (2006) och omfattar ca 6 000
            enskilda projekt. Riksrevisionen har granskat 15 av dessa projekt
            som bedrivs via enskilda organisationer. Av dessa 15 granskade
            projekt var 10 på förhand kända som riskprojekt.
          </p>
          <p xml:id="i-GELCgkKvD6hJY7dabhQYi8">
            I framställningen skriver Riksrevisionens styrelse att 15 projekt
            av 6 000 utgör en liten del, men den stora andelen projekt med
            väsentliga fel av de 15 granskade är en indikation på att frekvensen
            av väsentliga fel skulle kunna vara hög också bland övriga projekt,
            vilket enligt styrelsens bedömning gör det nödvändigt att kontrollen
            av dessa biståndsinsatser förbättras. Vi vill dock i sammanhanget
            framhålla att en stor andel av de granskade projekten var kända
            som riskprojekt varför vi ställer oss frågande till om en sådan
            slutsats om felfrekvensen verkligen är rimlig sett till helheten.
          </p>
          <p xml:id="i-Wfr3cZbkLcR1DC6e4fGYsb">
            Man måste också vara medveten om under vilka villkor Sida, enskilda
            organisationer och andra aktörer arbetar med bistånd. Arbetet
            utförs ofta i svåra miljöer, där desperation och korruption är
            utbrett, på platser långt borta, vilket kan försvåra kontroll;
            detta kommer även fortsatt att vara biståndets verklighet. Landfokuseringen
            innebär bl.a. att ett av de länder i Asien där Sverige fortsatt
            ska bedriva biståndsverksamhet är Kambodja, ett av världens fattigaste
            och mest korrumperade länder. Ofta är det just i sådana länder
            som biståndet bäst behövs. Medvetenheten om dessa villkor undantar
            oss inte på något vis från vår skyldighet att göra vårt absolut
            bästa för att förebygga och åtgärda fel och korruption, men måste
            självklart utgöra kunskapsunderlag när vi utformar dessa åtgärder.
          </p>
          <p xml:id="i-9Pxq5egvsakN6Di2zkKCHy">
            För att såväl Sida som enskilda organisationer på ett tillfredsställande
            sätt ska kunna arbeta vidare med detta viktiga område måste riksdag
            och regering som yttersta beslutsfattare angående biståndets storlek,
            inriktning och andra ramar också se till att de har rimliga medel
            och verktyg för att kunna göra detta enligt de krav vi ställer
            på dem.
          </p>
          <p xml:id="i-5eKE9g4X4BEhLywEn5GfDq">
            Vi vill vidare framhålla att Sida ställt sig positivt till Riksrevisionens
            slutsatser liksom vi själva. Men det är viktigt att påpeka att
            krav på hög effektivitet, goda resultat och bekämpande av korruption
            torde utgöra självklara ståndpunkter för alla biståndsaktörer.
            Arbetet för att uppnå större effektivitet och måluppfyllelse ska
            ständigt vara en del av det pågående arbetet såväl för Sida som
            för alla andra aktörer. Det är ingenting som bara kan vara punktinsatser
            vid enskilda tidpunkter. Men det Riksrevisionens presentation
            av granskningen riskerar att åstadkomma är att kasta ut barnet
            med badvattnet. Den för långtgående presentationen kan få konsekvenser.
            Exempelvis var såväl statsministern som biståndsministern snabbt
            ute med kommentarer till Riksrevisionens presentation och rapport,
            kommentarer som tyder på att detta kan få konkreta effekter för
            beslutsfattandet. Just därför krävs ett så sakligt underlag som
            möjligt.
          </p>
          <p xml:id="i-5CyFcvzSqs3k5754CM6xgQ">
            Vi socialdemokrater, vänsterpartister och miljöpartister vill
            slå vakt inte bara om biståndets kvalitet och därigenom renommé
            utan också om vikten av att granskningar av biståndet genomförs
            på ett sådant sätt att fokus hamnar på sakfrågan.
          </p>
        </div>
        <div type="motSignatures">
          <list>
            <item xml:id="i-BhCdj9zDcqVAZov5ZE1uk8" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-RWYP44bcXDBvn27aLiHZKY" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-8LLmKVZLndQvFtmJGF5uaF" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
