<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-02320">
  <teiHeader>
    <fileDesc>
      <titleStmt>
        <title>Omreglering av rökförbudet</title>
        <author corresp="i-LDFpwyJnL3ETCnq3JKBJqw">av Joar Forssell (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2320 av Joar Forssell (L)</title>
          <idno type="rdwebb">H9022320</idno>
          <rs type="number">2320</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9022320/text</ref>
          <ref type="dokument_url_html">http://data.riksdagen.se/dokument/H9022320</ref>
          <ref type="dokumentstatus_url_xml">http://data.riksdagen.se/dokumentstatus/H9022320</ref>
          <ref type="docx">http://data.riksdagen.se/fil/614C4040-76ED-4130-99C3-C2BD14D90181</ref>
          <ref type="pdf">http://data.riksdagen.se/fil/4AF8837C-A1E0-4654-87B0-BBBF76B230E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R4xGYFHQ11vANtDrJzXYNN" type="signed"/>
        <correspContext corresp="i-R4xGYFHQ11vANtDrJzXYNN">
          <note type="signatory" corresp="i-LDFpwyJnL3ETCnq3JKBJqw"/>
        </correspContext>
        <correspAction type="submitted" xml:id="i-9vnavGMqSq3Xb4naNRxjff">
          <date when="2021-10-01"/>
          <time when="17:18:31"/>
        </correspAction>
        <correspAction type="reviewed" xml:id="i-GJMPSLUxnyGdxHoEGK15LQ">
          <date when="2021-10-01"/>
          <time when="18:13:47"/>
        </correspAction>
        <correspAction type="referred" xml:id="i-6uCckiejygAHkKKrza2M8N">
          <date when="2021-10-14"/>
        </correspAction>
        <correspAction type="assigned" xml:id="i-4kv6CYmM1t58cfGqbYGpYQ">
          <date when="2022-10-05"/>
          <time when="11:42:42"/>
        </correspAction>
        <correspContext corresp="i-4kv6CYmM1t58cfGqbYGpYQ">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-BafSSofV49TN6zHseLvXxP"/>
        <correspContext corresp="i-BafSSofV49TN6zHseLvXxP">
          <ref type="uppgift">2021/22:SoU10</ref>
          <ref type="ref_dok_id">H901SoU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU10</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2320 av Joar Forssell (L) Omreglering av rökförbudet</div>
      </div>
      <div type="motBody">
        <div type="motProposal" subtype="förslag">
          <head xml:id="i-LCLFvurnja6LtRU7AcM58D">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-32rw7JEcc2c9jz4W4mQ7vU">
              Riksdagen ställer sig bakom det som anförs i motionen om att
              överlåta regleringen av rökning till kommunerna och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4eKCx6HN2rHYAaKUbEat4r">
            Motivering
          </head>
          <p xml:id="i-JZud31Y1r65HJNrPCCjVCm">
            Coronapandemins inverkan på ekonomin går inte att underskatta.
            Småföretagare i hela landet går på knäna och vissa branscher har
            drabbats hårdare än andra. En sådan bransch är krogbranschen.
            Vårens initiala tapp och det glesare gästantalet som sedan fortsatt
            över sommaren och in på hösten har varit en katastrof. Krogar,
            restauranger och barer har i många fall tvingats stänga. Livsverk
            har slagits sönder och unga människor har blivit utan sitt första
            jobb.
          </p>
          <p xml:id="i-QQXQGBVKA3C2LRwhAxcfBM">
            Detta måste vändas; krogbranschen måste hjälpas upp på benen.
            Det räcker dock inte med olika former av skattelättnader eller
            stöd; rent fiskala insatser behöver komp­letteras med regelförenklingar
            som kan förenkla nyetablering och öka lönsamheten i branschen.
            Dagens överreglering leder till både höga trösklar för nya företag
            och ett tråkigare nöjesliv.
          </p>
          <p xml:id="i-LMLDgnLcaMgVxm2RFcxhk9">
            Rökförbudet som trädde i kraft sommaren 2019 har slagit hårt
            mot restaurangägare – och inte minst mot individens frihet. Förbudet
            tar inte hänsyn till lokala förutsättningar eller mångfald och
            är helt ur proportion till den skada som passiv rökning orsakar.
            Ambitionen är uppenbar – staten vill inte att folk röker. Men
            hur mycket frihet får ambitionen om ett rökfritt samhälle kosta?
          </p>
          <p xml:id="i-R4iZ9FtwCcbHRZXYShfcii">
            Rökning är farligt. Om detta råder ingen tvekan och praktiskt
            taget alla medborgare känner till detta; det påminns man om av
            olika statliga informationskampanjer eller de lagstadgade varningstexterna
            på tobakspaketen.
          </p>
          <p xml:id="i-2wFRbHAcNyVWrrUB3EYzUu">
            Varken vi eller någon annan hävdar att rökning är bra för hälsan.
            Men ska vi politiker till varje pris se till att medborgarna är
            så hälsosamma som möjligt i varje enskilt fall?
          </p>
          <p xml:id="i-NrZKJdnE7VeN16T9fYxpp6">
            Myndiga individer måste faktiskt få göra val som inte nödvändigtvis
            är hälso­främjande. Staten kan hjälpa människor att fatta bättre
            beslut, men inom en rimlig gräns. Den gränsen passerades med råge
            med den nya tobakslagen. Folk måste få leva, inte bara överleva.
          </p>
          <p xml:id="i-JnZcUefk4vPQcAnwQarah7">
            Dessutom slår rökförbudet orimligt hårt och trubbigt mot restaurangägare.
            I upprätthållandet av lagen ska inte polisen vara delaktig. Det
            är såklart rimligt; det vore skandal om polisen fick prioritera
            den här typen av regelbrott när det finns gott om verkliga problem
            att tag i. Istället är det är upp till den enskilda krögaren att
            se till att ingen halar upp en cigg på ens servering, annars riskerar
            man ett vitesbelopp. Men vore det inte bättre om beslutet inte
            fattades genom lagstiftning utan genom lokala beslut av kommunen
            eller krögaren själv, givet att utomhusrökning då uppenbart inte
            kan anses vara så särskilt allvarligt?
          </p>
          <p xml:id="i-Nz5vwtPhUwBehSBEhYN2yi">
            Svenska krögare drunknar i regelbörda från klåfingriga politiker.
            Alltifrån vid vilken tid verksamheten måste stänga om kvällarna
            till vilken typ av utemöbler och parasoll som anses okej beslutas
            av någon annan än den som faktiskt driver baren eller restaurangen.
            Redan nu har detta på flera platser lett till en ökad nedskräpning
            när rökare flyttar ut från askkoppsutrustade serveringar och ut
            på gatan eller till parker. Dessutom innebär krogbesökarens flytt
            ut på gatan på många platser en trafikfara och att den passiva
            rökningen sprids okontrollerat. Tidigare gick det att välja bort
            genom att inte sätta sig just där på just den uteserveringen.
          </p>
          <p xml:id="i-NKwCXKQVQcD27UU4uoruDr">
            Lagstiftning ska ytterst backas upp med ordningsmakten. Det kan
            tyckas vara ett självklart påpekande. Betänk dock den komplicerade
            problematik som uppstått i och med förbudet mot rökning utomhus.
            Tidigare såg krögarna till att fimpar inte låg och drällde eftersom
            det skedde inom deras servering. Det innebar att rökaren själv,
            genom sitt köp av till exempel en öl, finansierade omhändertagandet
            av ciggen och städning av platsen. Nu är ansvaret helt flyttat
            till skattebetalarna och alltså även de som inte röker. Samtidigt
            får polisen mer arbete med att jaga nedskräpare, något som naturligtvis
            inte är rimligt. Polisen är hårt belastad redan som det är.
          </p>
          <p xml:id="i-359PEwsAkTt1J4LRL9LisD">
            Redan innan lagen fanns det uteserveringar som både tillät och
            inte tillät rökning att välja mellan. När fler väljer bort serveringar
            där man får röka så kommer det att ligga i ägarens intresse att
            erbjuda rökfria alternativ. Den som inte vill sitta bredvid någon
            som röker kan också vänligt be rökaren att förflytta sig. Men
            statens tilltro till individers förmåga att visa hänsyn och lösa
            saker mellan varandra är uppenbarligen obefintlig.
          </p>
          <p xml:id="i-U33M41jHXYCTQicMZrgvwy">
            Till sist är ett rökförbud på statlig nivå orimligt eftersom
            det inte tar hänsyn till lokala förutsättningar. Den som sätter
            sig på en uteservering vid Hornsgatan i Stockholm får till exempel
            utstå så höga partikelhalter att förbudet som syftar till att
            minska den passiva rökningen i förhållande till det blir löjeväckande.
            I den mån rökförbud ska finnas bör de därför beslutas om lokalt
            i den kommunala ordnings­stadgan. Så kan kommuner få fatta beslut
            som tar hänsyn till de lokala förutsättningarna, till exempel
            genom rimliga förbud mot rökning på till exempel lekplatser eller
            på delar av uteserveringar. Det är långt mycket farligare att
            vistas i en trafikerad storstad.
          </p>
          <p xml:id="i-V5vjVgheCDZokkeHdYYPJ">
            I spåren av coronapandemins inverkan på ekonomin bör även ytterligare
            liberaliseringar vara aktuella. Innan det allmänna rökförbudet
            inomhus var rökning på restauranger, klubbar och kaféer utbrett.
            Sedan dess har normen ändrats och tiden är förmodligen mogen för
            att lätta på förbudet. Inget talar för att alla plötsligt skulle
            börja röka inomhus igen om reglerna lättades. Det är inte längre
            ”coolt” att röka, färre röker och krogarna själva verkar uppskatta
            förändringen. Med det konstaterat framstår förbudet som passé.
            Även detta bör kunna regleras kommunalt efter lokala förutsättningar.
            Till exempel skulle kommuner med många krogar kunna ha utrymme
            för en eller annan cigarrbar eller ett par restauranger där rökning
            tillåts. Dessa av­göranden är svåra för att inte säga omöjliga
            att göra med lagstiftning för hela landet och bör därför överlåtas
            till kommunernas ordningsreglering.
          </p>
          <p xml:id="i-BNk4g2wGj9xpGw6RqR8KMQ">
            Rökförbudet kan tyckas vara en trivial fråga, men det är när
            en minoritet gör något som allmänheten inte gillar som samhällets
            tolerans faktiskt sätts på prov. Alla vi som fortfarande tycker
            att den som har lust att ta en cigg till sin öl på en uteservering
            som har valt att tillåta det borde få göra det eller vi som tycker
            att en borde få röka en cigarr till sin avec kan sorgset konstatera
            att friheten är rökt. Regeringen bör snarast åter­komma till riksdagen
            med förslag på hur lagen ska ändras för att omreglera rökförbudet.
          </p>
        </div>
        <div type="motSignatures">
          <list>
            <item xml:id="i-GDJR9XZjYdChcKEb2uRxEP">
              Joar Forssell (L)
            </item>
          </list>
        </div>
      </div>
    </body>
  </text>
</TEI>
