<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00368">
  <teiHeader>
    <fileDesc>
      <titleStmt>
        <title>Utveckling av demokratin</title>
        <author corresp="i-FnYuSnrPcb2UZaoXY7vjXa">av Mikael Johansson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling av demokratin</title>
          <idno type="rdwebb">GU02K368</idno>
          <rs type="number">K368</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K368/text</ref>
          <ref type="dokument_url_html">http://data.riksdagen.se/dokument/GU02K368</ref>
          <ref type="dokumentstatus_url_xml">http://data.riksdagen.se/dokumentstatus/GU02K368</ref>
          <ref type="doc">http://data.riksdagen.se/fil/097BD147-648F-4799-8F57-79B092C4591F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FnykT1MkHZ8JphDLe2e2Bk" type="signed"/>
        <correspContext corresp="i-FnykT1MkHZ8JphDLe2e2Bk">
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction xml:id="i-9NZZVfkkZZ1GzNMikuHeao" type="referral">
          <date when="2006-11-07"/>
        </correspAction>
        <correspAction xml:id="i-3x7e8ns83jXPsm7cQh3UtW" type="dismissal">
          <date when="2006-11-07"/>
        </correspAction>
        <correspAction xml:id="i-HWRmb8LUmxcTNUKDd8eds8" type="numbering">
          <date when="2006-11-02"/>
        </correspAction>
        <correspAction xml:id="i-4fi3x2qp6hto7PhMEfhhma" type="submission">
          <date when="2006-10-31"/>
        </correspAction>
        <correspAction xml:id="i-Tkbi2DFBGsn8WDmCEJh7EB" type="transfer">
          <date when="2006-10-31"/>
        </correspAction>
        <correspAction xml:id="i-3TFc9XtKuynCPdGMUvLYcS" type="assigned"/>
        <correspContext corresp="i-3TFc9XtKuynCPdGMUvLYcS">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SvMswXcUoUS42ZCuBSkBHr" type="motBody">
        <div xml:id="i-9LQ4iLN8B2GNXVYiC51GEg" type="motSummary">
          <head xml:id="i-WFkVC3NeDU38na5S4sBtjP">
            Sammanfattning
          </head>
          <p xml:id="i-99zq8hPX2DcJWr2Pb3wJWF">
            I år är det 85 år sedan den allmänna rösträtten infördes 1921.
            Mycket har hänt sedan dess; den tekniska, sociala och ekonomiska
            utvecklingen har gett oss ett samhälle som på många sätt är rikare
            och mer jämställt än det vi hade i början av förra seklet. Samtidigt
            har inte det demokratiska systemets sätt att arbeta utvecklats
            särskilt mycket. Vi har ungefär samma representativa demokrati
            nu som då. Men nya möjligheter och nya hot har framträtt sedan
            dess.
          </p>
          <p xml:id="i-3g2GStkMuUrdLWbMeYM8Pv">
            Det är dags att få till en ny stor diskussion om demokratins
            former.
          </p>
          <p xml:id="i-H3tYYGUf2auerAkp5iz7rS">
            Den här motionen behandlar den enskilda människans roll, möjligheter
            och rättigheter i det demokratiska systemet och hur vi kan fördjupa
            och förbättra demokratin i Sverige. Här finns diskussioner och
            förslag gällande avståndet mellan väljare och valda, om unga och
            gamla människors möjligheter att föra fram sina åsikter och om
            Internets påverkan på det demokratiska systemet. I grunden ligger
            här den gröna människosynen.
          </p>
          <p xml:id="i-9WRuSe8HzU2yzxzdtmVpkn">
            Vi skiljer oss från de andra partierna; vi litar på medborgaren.
            Hon är kompetent och ansvarstagande nog att vara med om att fatta
            beslut som hon berörs av. Besluten blir bättre när fler är inblandade.
            Direkt är bättre än indirekt, ofta är bättre än vart fjärde år,
            medbestämmande är bättre än utanförskap.
          </p>
        </div>
        <div xml:id="i-T7nF2zABNGf1bWqhfM26oS" type="TOC">
          <head xml:id="i-J4EdXuTHuqHJhKRm3WqHgs">
            Innehållsförteckning
          </head>
          <list xml:id="i-DPZjhZA5iDZG3sQQU6thMf">
            <item xml:id="i-FjNqGvn1362ZGJjFS7YLFM">
              Sammanfattning 1
            </item>
            <item xml:id="i-HwL5Pu1UmNuQtfFv4Ssw2P">
              Innehållsförteckning 2
            </item>
            <item xml:id="i-EmevFu95gVL4BCPMay2fu">
              Förslag till riksdagsbeslut 3
            </item>
            <item xml:id="i-Hk7wKqUXMcpVaZHRGHp5xF">
              Allas erfarenheter i de beslutande församlingarna 3
            </item>
            <item xml:id="i-6VuRWKHeJjeFsbJhJXqugS">
              Folkomröstningar 4
            </item>
            <item xml:id="i-J679US2nhqZbtizKzGXFAc">
              Rådet för folkinitiativ 4
            </item>
            <item xml:id="i-9R7c1BhXcTWD9P88enWzh">
              Direktdemokrati i representativa beslutsprocesser 5
            </item>
            <item xml:id="i-GkihsuZcyxDNHwXb7t7eFo">
              Deltagarbudget 5
            </item>
            <item xml:id="i-4toJA7yf8xEP5jCiVJoZfX">
              Minska gapet mellan direktdemokrati och representativ demokrati
              5
            </item>
            <item xml:id="i-TH1CAwCr7PSw9WVV4SiykV">
              Ökade påverkansmöjligheter i skolan och boendet 6
            </item>
            <item xml:id="i-QJ46xQgUwbTyvPBNC3o7TN">
              Sänkt påverkansålder 6
            </item>
            <item xml:id="i-LNCwEJwAiyV1Ju3Y8bCUb6">
              Stärkt påverkansmöjlighet med ny teknik 7
            </item>
            <item xml:id="i-Xe94s2D2iFCcN9QJ9vBmj5">
              En ökad insyn i offentligfinansierad verksamhet 7
            </item>
            <item xml:id="i-JQJaUWHpEb2e3UA4fAPbH1">
              Stärk yttrandefriheten i offentligfinansierad verksamhet 8
            </item>
          </list>
        </div>
        <div xml:id="i-Xnd1fdsc4ukkDoHmzBsBdz" type="motProposal" subtype="förslag">
          <head xml:id="i-7trKdDJPX2NjDPCfKEByob">
            Förslag till riksdagsbeslut
          </head>
          <list xml:id="i-CqVT5FxVYarjnUygBMUYWg" style="ol">
            <item xml:id="i-SCr6Q5FJ1ZQydbptNV6f2c">
              Riksdagen tillkännager för regeringen som sin mening vad i motionen
              anförs om att införa en rotationsprincip i kommun- och landstingsfullmäktige
              samt riksdagen.
            </item>
            <item xml:id="i-WrptB4iqXxE2JBPjMoPG3c">
              Riksdagen tillkännager för regeringen som sin mening vad i motionen
              anförs om beslutande folkomröstningar.
            </item>
            <item xml:id="i-Jmv2LKuAmgKZsBUsvMH5df">
              Riksdagen tillkännager för regeringen som sin mening vad i motionen
              anförs om inrättandet av ett råd för folkinitiativ under riksdagen.
            </item>
            <item xml:id="i-JG82aSEKepEfxoSuV5NnxW">
              Riksdagen tillkännager för regeringen som sin mening vad i motionen
              anförs om direktdemokrati i representativa beslutsprocesser.
            </item>
            <item xml:id="i-HsiM5Tb5uzJWHaQ71naZhx">
              Riksdagen tillkännager för regeringen som sin mening vad i motionen
              anförs om deltagarbudget.
            </item>
            <item xml:id="i-F5TvsDgL7JzRENN1QDzUcu">
              Riksdagen tillkännager för regeringen som sin mening vad i motionen
              anförs om obligatorisk rätt att lägga fram s.k medborgarförslag.
            </item>
            <item xml:id="i-5knfwT46KT2UhLwgKzFyEq">
              Riksdagen tillkännager för regeringen som sin mening vad i motionen
              anförs om obligatoriskt öppna nämndsammanträden.
            </item>
            <item xml:id="i-DuEcSiH3wzYivV584kcnrn">
              Riksdagen tillkännager för regeringen som sin mening vad i motionen
              anförs om att utveckla formerna för brukarinflytande.
            </item>
            <item xml:id="i-ANP4vHTrCJ4fc22rSPuqN2">
              Riksdagen tillkännager för regeringen som sin mening vad i motionen
              anförs om sänkt rösträttsålder till 16 år.
            </item>
            <item xml:id="i-5zT2xDsn1QcV815dLzLoKX">
              Riksdagen tillkännager för regeringen som sin mening vad som
              i motionen anförs om att avskaffa diskriminerande skillnader i
              krav för rösträtt i val till kommun- och landstingsfullmäktige
              samt till riksdagen.
            </item>
            <item xml:id="i-Gp7tn6bs7mj736cqs6BP6K">
              Riksdagen tillkännager för regeringen som sin mening vad som
              i motionen anförs om behovet av att stärka barns inflytande.
            </item>
            <item xml:id="i-W1HouavuZsW5saKhy6SGZL">
              Riksdagen tillkännager för regeringen som sin mening vad som
              i motionen anförs om stärkt påverkansmöjlighet med ny teknik.
            </item>
            <item xml:id="i-3Xc6bYwS3NfruFtj3rp977">
              Riksdagen tillkännager för regeringen som sin mening vad som
              i motionen anförs om behovet av ökad insyn i hur offentliga skattemedel
              används vid entreprenader m.m.
            </item>
            <item xml:id="i-WP8Zb4mscVYkD69ANrALg2">
              Riksdagen tillkännager för regeringen som sin mening vad som
              i motionen anförs om rättsligt skydd för yttrande- och meddelarfrihet
              i all offentligfinansierad verksamhet.
            </item>
          </list>
        </div>
        <div xml:id="i-WYBRMW6TaAmZpHxL3MFska" type="motContent">
          <head xml:id="i-NSRgQHNbzxStVpxb36z4y2" type="h1">
            Utveckling av demokratin
          </head>
          <head xml:id="i-84rHpNZF34sFKKxECvkt8Q" type="h1">
            Allas erfarenheter i de beslutande församlingarna
          </head>
          <p xml:id="i-CcCaaQYRw84U1vvQZSv6Wk">
            För att den representativa demokratin ska fungera krävs att hela
            samhället är representerat. Så är det inte i dag. De beslutande
            församlingarna speglar inte fullt ut den befolkning som utser
            dem. Det finns för få unga, för få företagare, för få äldre, för
            få som varit arbetslösa och för få personer med utländsk bakgrund.
            Det gör att deras erfarenheter dåligt tas till vara och därmed
            blir också politiken lidande. Särskilt beklagligt är det att så
            få äldre har möjlighet att delta i politiken. Dagens system kan
            verka uteslutande mot den som först på pensionsdagen har tid,
            ork och lust att engagera sig, delta i samhällsbygget och syssla
            med politik. Man hinner helt enkelt inte upparbeta det förtroende
            som krävs internt i partierna om de valda företrädarna sitter
            väldigt länge på sina poster, och resultatet blir att 20 procent
            av befolkningen fulla av livs­erfarenhet och visdom har svårt
            att göra sina röster hörda. Vi vill ha en rotationsprincip. Ingen
            bör sitta på ett och samma förtroendeuppdrag längre än i högst
            tre mandatperioder i följd. På det sättet möjliggörs för nya personer
            att komma in och arbeta i riksdag, kommun- och landstingsfullmäktige.
          </p>
          <head xml:id="i-K7dM1nniWwYDbWf1Kk7E1C" type="h1">
            Folkomröstningar
          </head>
          <p xml:id="i-MFoKSp75DkzNH3Yu2pQGyv">
            Det representativa systemet är inte längre tillräckligt för att
            ta till vara medborgarnas engagemang och kunskaper. Det är hög
            tid för Sverige att närma sig de demokratiska idealen genom att
            låta medborgarna komma till tals direkt oftare än vart fjärde
            år. Detta är redan möjligt genom såväl kommunala som nationella
            folkomröstningar, men för att de ska fungera som ett verkningsfullt
            komplement till den representativa demokratin måste en rad förändringar
            göras.
          </p>
          <p xml:id="i-JFU85ecwqkfN84ZeA2UZcz">
            Miljöpartiets åsikt är att om minst 5 procent av de röstberättigade
            begär folkomröstning i en fråga, ska en sådan folkomröstning hållas.
            Detta gäller nationellt, länsvis och kommunalt. I EU-frågor, till
            exempel fördragsändringar, ska beslutande folkomröstningar hållas.
          </p>
          <p xml:id="i-RgXcVcdJ5zVgUK4fLeXmVs">
            För att detta ska fungera är det givetvis viktigt att det finns
            ett regelverk runt folkomröstningar som gör det hela genomförbart.
          </p>
          <p xml:id="i-6oadtdrmMJuWorJEeik7Db">
            Vad gäller lokala folkomröstningar måste frågan rymmas inom den
            kommunala kompetensen. Det måste också finnas regler för hur frågan
            ska formuleras, hur högt valdeltagande som ska krävas, vilka resurser
            som ska ges till kampanjerna och så vidare.
          </p>
          <head xml:id="i-EoJSy84iGJ6dnDHvXZoMsS" type="h1">
            Rådet för folkinitiativ
          </head>
          <p xml:id="i-NELhWBKnwnQsLvwnisHPVm">
            Vi vill skapa ett opartiskt råd för folkinitiativ som lyder under
            riksdagen. Formuleringen i folkomröstningarna ska granskas och
            godkännas av rådet som ser till att folkinitiativförslagen är
            opartiskt formulerade och är förenliga med kommunallagen. Även
            kommuner ska kunna få råd och stöd för sina folkomröstningar genom
            en remiss­behandling av rådet. Grupper som vill starta ett folkinitiativ
            genom namninsamling ska först få formuleringen av frågan godkänd
            av rådet så att medborgarna vet att det är samma fråga som sedan
            dyker upp på valsedeln.
          </p>
          <head xml:id="i-EDwLnszFU8nELEPLBUHoj" type="h1">
            Direktdemokrati i representativa beslutsprocesser
          </head>
          <p xml:id="i-y7tsL1TCAv4wUUhf8Nqn7">
            I traditionellt beslutsfattande, i till exempel planfrågor, får
            medborgarna ta ställning till färdiga förslag från politikerna,
            ofta i form av en utställning på kommunbiblioteket. Alla får formellt
            möjlighet att yttra sig i form av remissvar, men det är en form
            som bäst passar traditionella organisationer. Medborgarens synpunkter
            och kunskap utnyttjas allt för dåligt i denna modell.
          </p>
          <p xml:id="i-A3GSKimenPxUi285U59dSF">
            Vi vill införa direktdemokrati också inom de områden som även
            framgent sköts av valda representanter, genom att vända upp och
            ned på den modellen. Låt medborgarna komma in direkt när stora
            och viktiga förändringsprocesser börjar, och låt tjänste­männen
            utarbeta förslag till politikerna utifrån de förslag som medborgarna
            lagt.
          </p>
          <head xml:id="i-BVocGMiSAzDnz5HpApaYJj" type="h1">
            Deltagarbudget
          </head>
          <p xml:id="i-HPb9XAevdB3grRZxpmocxw">
            I många delar av världen där man arbetar med att låta medborgarna
            delta i större utsträckning i beslutsfattandet har man just gett
            människor större möjlighet att påverka vart de gemensamma pengarna,
            skatterna, går. I Kalix har man hållit ett kommunalt rådslag om
            skattenivån och i delar av Brasilien har man utarbetat ett system
            med deltagarbudgetar. Vi vill pröva att utveckla den möjligheten.
            På så sätt får medborgarna större del i det lokala beslutsfattandet
            om budgeten och större respekt för det politiska hantverket att
            fördela ekonomiska medel.
          </p>
          <head xml:id="i-FuqLvRJ6HFxGkZVwkNusF9" type="h1">
            Minska gapet mellan direktdemokrati och representativ demokrati
          </head>
          <p xml:id="i-GCkVxV7bCwwiJTFaRLWMJi">
            I dag upplevs direktdemokrati och representativ demokrati som
            väsensskilda, och ställs till och med ofta mot varandra. Det anser
            vi vara en missuppfattning, eftersom knappast någon helt vill
            avskaffa den representativa demokratin, och endast få personer
            helt avfärdar direktdemokratiska inslag. Vi vill också konkret
            minska gapet mellan de två formerna, så att medborgarna även när
            de inte direkt tillfrågas upplever mindre av förmyndarskap och
            omyndigförklarande.
          </p>
          <p xml:id="i-RXcz3PgyquyJJLCKNM4r2V">
            Genom att införa rätten för alla att lägga förslag till kommunfullmäktige,
            förbättras förhållandet mellan väljare och valda; både väljarnas
            politikerförakt och politikernas väljarmisstro minskar! Där motionsrätten
            finns, kommer till varje fullmäktige en handfull förslag som medborgaren
            dessutom får presentera för politikerna. Det rör sig ofta om områden
            som politikerna behärskar dåligt medborgarna tillför alltså kompetens
            som behövs för bra beslut! Vi vill införa denna motionsrätt till
            fullmäktige snarast, och se över möjligheterna att på samma sätt
            lägga förslag till riksdagen och EU-parlamentet. Det ska inte
            som nu vara frivilligt för kommunen att införa medborgarförslagsrätten
            utan tvingande.
          </p>
          <p xml:id="i-Uf8aS5NbpjLn12krWzJC75">
            Att öppna nämndsammanträdena för allmänheten är ett enkelt sätt
            att ge insyn i beslutsgångarna, minska misstänksamheten och öka
            möjligheten att tidigt i beslutsprocessen få in värdefull information
            till politikerna. På många håll i landet har fullmäktige fattat
            principbeslut om att nämnderna får vara öppna, varpå varje nämnd
            självständigt fått besluta om de vill öppna sammanträdena eller
            ej. Där man valt öppenhet har man ganska enkelt delat upp ärenden
            i dem som måste tas utan insyn på grund av sekretess eller liknande,
            och huvuddelen som är öppna för insyn. Vi anser att det nu är
            dags för nästa steg, med obligatoriska öppna nämndsammanträden,
            på samma sätt som fullmäktige är öppet för åhörare.
          </p>
          <head xml:id="i-5GSuf3yKvrRRucX8AG99Ka" type="h1">
            Ökade påverkansmöjligheter i skolan och boendet
          </head>
          <p xml:id="i-5iUgMpCGvk7Taaby6pno6q">
            På många arbetsplatser är det självklart att låta de anställda
            vara med och påverka sin omgivning. I skolan är det mer ovanligt,
            trots att det är en gigantisk arbetsplats. Det innebär att man
            missar möjligheter att bredda kompetensen i beslutsfattandet och
            skapar ett onödigt utanförskap. På samma sätt är möjligheterna
            att påverka sitt eget boende ofta starkt begränsade.
          </p>
          <p xml:id="i-GqbY3XHXuaafXry8RWZV2W">
            Vi vill utveckla formerna för brukarinflytande genom föräldra-
            och elevstyrda skolor och låta hyresgäster påverka sin bostadssituation
            mycket mer. På så vis ökar allas känsla av delaktighet och vi
            får en bättre situation för alla inblandade. Vi vill införa detta
            breddade brukarinflytande på bred front och vill att regeringen
            återkommer med preciserade förslag om hur det skulle kunna utformas.
            Det handlar enligt vår mening inte om att utnyttja de befintliga
            möjligheterna enligt bland annat 7 kap. kommunallagen, utan om
            att införa reella möjligheter till inflytande och inte illusoriska
            möjligheter.
          </p>
          <head xml:id="i-9o3M6bYyMK48uASCTnWj9j" type="h1">
            Sänkt påverkansålder
          </head>
          <p xml:id="i-Bw6HRkmfMh7M4iTMwCsTR8">
            Miljöpartiets förslag till direktdemokratiska reformer innebär
            att vi myndigförklarar medborgaren på allvar. Då blir det också
            av än större betydelse när man fyller myndig.
          </p>
          <p xml:id="i-3YsmKXDL5y4opBNbAGN77y">
            Vi vill sänka rösträttsåldern till 16 år. Dagens ungdom är tillräckligt
            politiskt bevandrad för att vara med i beslutsfattandet. Sänkningen
            av rösträttsåldern har redan skett i kyrkovalet, som dock är det
            minst intressanta för de allra flesta ungdomar. Vi vill sänka
            rösträttsåldern till 16 år i alla val, till en början med valet
            till kommunfullmäktige.
          </p>
          <p xml:id="i-Lg2xuhhGcc6XVNFsaZ8VEa">
            Rösträttsåldern är inte allt. För samhället är det angeläget
            att låta även yngre personer få påverka utvecklingen i högre utsträckning
            än i dag. Det finns mycke t positiva exempel på hur kommuner låtit
            ungdomar ned till 11 år (fjär de klass) delta i lokala kommunala
            beslutsprocesser. Självklart kommer denna tidiga möjlighet att
            ha betydelse för hur de ser på demokrati och utanförskap.
          </p>
          <p xml:id="i-Ad7m4bhVVMJTLQ21ryxkMK">
            Också andra grupper i samhället ska myndigförklaras mycket tidigare,
            så att vi inte går miste om den kompetens och kreativitet de kan
            tillföra. Vi vill ge rösträtt i alla val och folkomröstningar
            på samtliga nivåer, till alla myndiga som bott i Sverige i minst
            tre år, oavsett nationalitet.
          </p>
          <head xml:id="i-5FbDQY1pd1gyCn6S7jLjQx" type="h1">
            Stärkt påverkansmöjlighet med ny teknik
          </head>
          <p xml:id="i-LCEb5AjGfkZhFcLdfWyX2w">
            Modern informationsteknik innebär helt nya möjligheter att inhämta
            synpunkter från medborgarna utan att de fysiskt behöver ta sig
            till en vallokal, fullmäktiges sammanträde etcetera. Vi vill utnyttja
            dessa möjligheter mycket mer än i dag, bland annat genom att i
            större politiska ärenden komplettera dagens remissförfarande med
            ett tidigt och brett rådslag som till stor del är Internetbaserat.
            Dock vill vi samtidigt varna för en övertro på Internet; andelen
            människor som inte har tillgång till Internet eller som inte har
            tilltro till att deras anonymitet garanteras är fortsatt stor
            och dessutom kraftigt ojämnt fördelade med avseende på ålder,
            kön och bostadsort.
          </p>
          <p xml:id="i-QQeT29TbJd6MVNCbJfwuJ5">
            En knapptryckardemokrati kan inbjuda till snabba, ogenomtänkta
            beslut. Därför vill vi framför allt stimulera möjligheten att
            ta initiativ (inklusive namninsamling för folkomröstning etcetera)
            och en fördjupad politisk debatt på Internet.
          </p>
          <head xml:id="i-U9vPfAZTouC2TxLVqW1NMZ" type="h1">
            En ökad insyn i offentligfinansierad verksamhet
          </head>
          <p xml:id="i-YWQRb5F5qfVYgctiYUVmei">
            Stat, kommuner och landsting finansierar en mycket stor del av
            sin verksamhet genom skatter, som tas ut av invånare i Sverige
            och andra som mer eller mindre tillfälligt vistas här. För den
            verksamhet som bedrivs av staten, kommunerna och landstingen gäller
            därvid som regel offentlighetsprincipen och tillhörande regler
            om yttrandefrihet för anställda, liksom om ett meddelarskydd för
            uppgifter de lämnar till medier och ett förbud för chefer och
            andra i den offentliga verksamheten att efterfråga vem som lämnat
            uppgifter till medier. En del av meddelarskyddet är också förbudet
            att bestraffa den som lämnat uppgifter till eller i medier eller
            på andra sätt (det så kallade repressalieförbudet).
          </p>
          <p xml:id="i-BbkivpvUX7CyxZMNFZrg2q">
            När det offentliga bestämmer sig för att konkurrensutsätta den
            egna verksamheten och därmed på sikt kunna överlåta en del av
            verksamhetens utförande till enskilda juridiska eller fysiska
            personer, medför detta problem ur ett offentlighetsperspektiv.
            Offentlighetsprincipen gäller inte längre för denna verksamhet
            och det saknas möjligheter för den upphandlande enheten att kräva
            att denna princip ska gälla i det privata företagets från det
            offentliga övertagna verksamheten. Dessutom saknas det möjligheter
            att tillförsäkra enskilda brukare i den privatiserade verksamheten
            insyn, oavsett om det gäller dem själva, anhöriga eller andra.
          </p>
          <p xml:id="i-PGqY3XfUemhJT7ND3HAjRP">
            Det finns mot bakgrund av det som ovan anförts ett behov av att
            närmare utreda hur en sådan offentlighet och insyn som beskrivits,
            ska kunna införas i offentligfinansierad verksamhet som utförs
            av annan än stat, kommun eller landsting.
          </p>
          <head xml:id="i-YR8tiSJtxcsxFmyFPSSTtR" type="h1">
            Stärk yttrandefriheten i offentligfinansierad verksamhet
          </head>
          <p xml:id="i-DU7Ny2Eig262JdHdBWejFk">
            Justitiekanslern har i ett beslut den 24 oktober 2005 (dnr 3841-04-25)
            funnit att det inte varit straffbart för en chef i en kommunal
            verksamhet att bestraffa en underlydande, som medverkat i ett
            inslag i tv och där berättat om den kommunala verksamheten. Detta
            innebär att anställda i kommuner och landsting inte åtnjuter samma
            yttrande­frihetsskydd som anställda i staten och innebär dessutom
            att chefer i kommunal verksamhet kan bestraffa underlydande, i
            princip som de vill. Detta är inte rimligt. Vi vill därför att
            riksdagen ska ge regeringen i uppdrag att omedelbart upprätta
            ett lagförslag som medför att repressalieförbudet gäller även
            i kommunal och landstingskommunal verksamhet.
          </p>
          <p xml:id="i-8AgTweX1V5kZ1zEZnj2EVp">
            Vi anser att regeringen även ska utreda hur anställda i privata
            företag, som utför verksamhet på uppdrag av staten, kommun eller
            landsting, ska tillförsäkras minst samma grundlagsfästa skydd
            för sin yttrandefrihet och sin meddelarfrihet, som offentliganställda
            har. Det är inte tillfredsställande att den anställdes skydd beror
            av dem som är arbetsgivare.
          </p>
        </div>
        <div xml:id="i-39ZaHffDJhYax7zbGx4Rjk" type="motSignatures">
          <list xml:id="i-Ee5YhQnFwS6fZhtzKeJuoq">
            <item xml:id="i-Uu38Bqat6p9m8WCEnuzM3K" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-7V5gW9iwRuibYrYgrnoDfZ" who="i-9BUsH2Bn1bGihptNC5r7uq">
              Peter Eriksson (mp)
            </item>
            <item xml:id="i-JLCMQoGP9roXuV8V8Vumbg" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-C2QYEL92ugndE8PgRqurgE" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-KVgG7ycuhwdgxrEtwvTm8A" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-3x3gvKgCEyhHpKfvHCzUnk" who="i-Q6UywURdDfH4kXfTm7hwEb">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
