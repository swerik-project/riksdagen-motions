<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00323">
  <teiHeader>
    <fileDesc>
      <titleStmt>
        <title>Värdmödraskap</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdmödraskap</title>
          <idno type="rdwebb">GY02So323</idno>
          <rs type="number">So323</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So323/text</ref>
          <ref type="dokument_url_html">http://data.riksdagen.se/dokument/GY02So323</ref>
          <ref type="dokumentstatus_url_xml">http://data.riksdagen.se/dokumentstatus/GY02So323</ref>
          <ref type="doc">http://data.riksdagen.se/fil/841DCC29-AD6A-4A2E-A862-E5C4B971D6F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DC7gZ32XwLc75L3F88z2bc" type="signed"/>
        <correspContext corresp="i-DC7gZ32XwLc75L3F88z2bc">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-Qjk6j2VSu59CdRhhTaRTmM" type="numbering">
          <date when="2010-10-28"/>
        </correspAction>
        <correspAction xml:id="i-LTveqsN65HYSgb35zzyRhZ" type="submission">
          <date when="2010-10-25"/>
        </correspAction>
        <correspAction xml:id="i-D9uDHFqVsJCHF5pbdY4Xux" type="transfer">
          <date when="2010-10-23"/>
        </correspAction>
        <correspAction xml:id="i-9GNEQzHU1d3fpxebBmQoRr" type="assigned"/>
        <correspContext corresp="i-9GNEQzHU1d3fpxebBmQoRr">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Nh6uRkZsu7WRQ9M3hp7qeA" type="motBody">
        <div xml:id="i-L7DxbioB5ctBuwuQCtuuHc" type="motProposal" subtype="förslag">
          <head xml:id="i-Qw7aS1HqFwqSFscY1FeKpA">
            Förslag till riksdagsbeslut
          </head>
          <p xml:id="i-NAqkMFN94Ax3ht62KjzxJE">
            Riksdagen tillkännager för regeringen som sin mening vad som
            anförs i motionen om att tillsätta en utredning om värdmödraskap.
          </p>
        </div>
        <div xml:id="i-EvQ3p2eKrD9SWZYvJnPEUV" type="motContent">
          <head xml:id="i-XNBgyk6d2HDuYfmLmfn8vH" type="h1">
            Motivering
          </head>
          <p xml:id="i-JhBrSUftJNe9K2mWWwZHYu">
            Surrogatmödraskap, eller hellre kallat värdmödraskap, är idag
            enligt lag inte tillåtet i Sverige.
          </p>
          <p xml:id="i-WEKgsRoov8eZ6atWhSqrgR">
            Surrogat betyder ersättning. Det par som vill ha ett barn, men
            som själva av biologiska skäl inte kan få något, kan genom en
            kvinna som låter sig befruktas av parets sperma och/eller ägg
            få barn. Ett annat sätt att uttrycka det är att surrogatmamman,
            eller värdmodern, hyr ut eller lånar ut sin livmoder.
          </p>
          <p xml:id="i-Wkq6XYyoP2oQYF2Thc1a5d">
            En värdmoder är alltså en kvinna som bär och föder ett barn åt
            någon annan. Barnet kan genetiskt vara delvis hennes eller så
            har en annan kvinnas ägg befruktats och sedan planterats in. Det
            senare, som kallas IVF, är det vanligaste. Paret som beställt
            barnet blir sedan, då värdmodern avsagt sig vårdnaden, de som
            tar hand om barnet och blir barnets sociala och rättsliga föräldrar.
          </p>
          <p xml:id="i-PEugHP4nhjwx5X1NNyiSWG">
            De länder som bland andra har lagar som reglerar värdmödraskap
            är: Storbritannien, Israel, vissa delar av Australien, Brasilien,
            Hongkong, Ungern, Nederländerna, Sydafrika, Korea och några stater
            i USA. Men regler och lagar i USA skiljer sig åt beroende på var
            i landet du bor. I vissa stater ska du betala värdmodern, i andra
            som exempelvis i New York är det förbjudet. Vissa stater kräver
            att det är en släkting som är värdmodern andra inte. På en del
            håll kan du hyra värdmammor för höga summor. I Belgien, Grekland
            och Indien finns det inga lagar men värdmammor används ändå.
          </p>
          <p xml:id="i-Y52ntWCHHpe6nzPxbTDgGp">
            För många bögpar har det varit en möjlighet att bli biologiska
            föräldrar genom sperma från den ena mannen samt ett ägg från en
            äggdonator. Givetvis kan samma möjlighet också komma i fråga för
            heterosexuella par, t.ex. då kvinnan har befruktningsbara ägg,
            men saknar fungerande livmoder. I Sverige har värdmödraskap hittills
            avvisats av etiska skäl.
          </p>
          <p xml:id="i-LciBkahpa7YtbgzmLn53nm">
            Frågan är komplicerad och rymmer många etiska ställningstaganden.
            Det är därför rimligt, anser Miljöpartiet, att frågan studeras
            närmare och utreds i en parlamentarisk utredning.
          </p>
          <head xml:id="i-GGNJM3wjftM7wXjN6jj69h" type="h1">
            Bakgrund
          </head>
          <p xml:id="i-HKvizKS3J2w4xA4BSCX9zn">
            Under 1980- och 1990-talet ökade möjligheterna att lösa barnlöshet
            och förutom adoption finns nu ett antal vägar: insemination, IVF-behandling,
            äggdonation och embryodonation. Dock inte för alla par, ej heller
            för ensamstående utan lagstiftningen utgår från ett heteronormativt
            tänkande.
          </p>
          <p xml:id="i-Xj8vKem9BqhocTNvTDMXHT">
            När lagen (1988:711) om befruktning utanför kroppen ändrades
            blev det möjligt för en kvinna som är sambo eller gift med en
            man att ta emot ett donerat ägg från en annan kvinna under förutsättning
            att ägget befruktats med mannens sperma. Men lagen gör det inte
            möjligt att få behandling med ett donerat ägg som befruktats med
            sperma från någon utomstående givare. Att ett par får barn efter
            behandling med både donerat ägg och donerad sperma medför att
            barnet inte är biologiskt barn till någon av föräldrarna, egentligen
            slående likt adoption ur genetisk synpunkt.
          </p>
          <head xml:id="i-E2kdfURhHTYVgLsV8sA33k" type="h2">
            Värdmödraskap i Sverige
          </head>
          <p xml:id="i-4KwXixnsCVuAiordgdpgPw">
            Enligt vår mening är frågan mer komplex än att avfärdas med moraliska
            argument. Flera aspekter behöver belysas. Vissa ser värdmödraskap
            som oetiskt andra ser det som utnyttjande av kvinnor. Andra menar
            att det bara är en fortsättning på vägen med olika reproduktiva
            sätt.
          </p>
          <p xml:id="i-QVvDERchKybc4me58Mwsw3">
            I Svensk media har frågan lyfts under 2010 både i tidningar och
            debattprogram. Avarter där kvinnor i bl.a. Indien mer eller mindre
            är inlåsta under graviditeten för att föda fram barn åt rika västerlänningar
            har bl.a. lyfts fram. Motargument har bl.a. varit att fattigdomsproblematiken
            speglar sig i en rad samhällsförhållanden, det är inte unikt för
            värdmödraskapet desto viktigare med en etisk diskussion och att
            utforma ett eventuellt regelverk klokt.
          </p>
          <p xml:id="i-681jDkyweEzjbksn3oMVmy">
            Sveriges riksdag har tidigare avfärdat utredning, och i proposition
            2001/02:89 Behandling av ofrivillig barnlöshet anförde regeringen
            följande angående frågan om surrogatmoderskap (s. 55):
          </p>
          <p xml:id="i-4zZiNjByMpxTQBN2iyC9gM">
            Surrogatmoderskap kan medföra sådana problem som att en kvinna
            före graviditeten samtycker till att låna ut sin livmoder men
            senare ändrar uppfattning. Detta kan medföra svåra konflikter
            mellan inblandade parter, där barnet oundvikligen blir indraget.
            Regeringen anser att surrogatmoderskap inte är etiskt försvarbart
            och att det därför inte skall tillåtas. Det kan inte anses förenligt
            med människovärdesprincipen att använda en annan kvinna som medel
            för att lösa det barnlösa parets problem. Inte heller ur barnets
            perspektiv är surrogatmoderskap önskvärt.
          </p>
          <p xml:id="i-CjwBDC2XFsgXR6hvAym38G">
            Socialutskottet framförde i betänkande 2005/06:SoU16 Genetisk
            integritet m.m. att utskottet alltjämt är av uppfattningen att
            surrogatmoderskap inte är etiskt försvarbart och därför inte bör
            tillåtas.
          </p>
          <p xml:id="i-EwPoZ9Di73Sk568uxGYZLJ">
            Vad som är etiskt och inte är dock inte självklart. Varför är
            det oetiskt att låta en kvinna som så önskar dela med sig av glädjen
            att få barn? Varför skulle ett barn som uppenbarligen är så efterlängtat
            att föräldrarna gjort sig stora besvär för att få det ha det sämre
            än ett barn som inte var planerat? Det finns heller inget som
            hindrar att värdmammans intressen skyddas genom att hon ges rätt
            att ångra sig när barnet väl är fött. Det är också så att det
            redan idag finns barn i Sverige som kommit till med hjälp av värdmoder
            i annat land och deras behov behöver också belysas.
          </p>
          <p xml:id="i-R7qNZBS1HbqZ33q8K5RUMW">
            Samhället förändras och även människors levnadsförhållanden.
            Den medicinska utvecklingen har gått vidare så att många människor
            som av olika skäl inte kan få barn får sin önskan om barn uppfylld.
            Som nämns ovan finns många olika tekniker för att främja reproduktiv
            hälsa. I dag finns det i Sverige både heterosexuella och homosexuella
            par som reser utomlands för att bli föräldrar genom värdmödraskap.
          </p>
          <p xml:id="i-3MdDuv4MLXvi9qdCYdUu7x">
            När lesbiska par getts samma möjligheter till assisterad befruktning
            som samkönade par kan det vara rimligt att även bögpar får möjlighet
            att bli biologiska föräldrar. Det finns många etiska överväganden
            som behöver göras angående värdmödraskap. Just därför är det viktigt
            att med en försiktigt positiv hållning utreda frågan istället
            för att avfärda den som hittills har gjorts.
          </p>
          <p xml:id="i-WjALWLWphLT1RzVzY4PUrf">
            Aspekter som är viktiga att belysa i en utredning är bland annat:
          </p>
          <list xml:id="i-PGrjm9WcBAebH7EGtwi5yE" style="ul">
            <item xml:id="i-JUWWr2NEt2yku5cbSEiUyd">
              Krav på fysisk och psykisk hälsa, eller annan lämplighet.
            </item>
            <item xml:id="i-RmUdjNjdFPLAY1trbazXGT">
              Barns rätt att ta reda på donatorer/anonymitet hos donatorer.
            </item>
            <item xml:id="i-6VfWJ8vm32BmZWCKn9JtEG">
              Finansiella aspekter, såsom kostnader och ersättningar, vad hälso-
              och sjukvården ska stå för och hur kostnaderna ser ut jämfört
              med adoption.
            </item>
          </list>
          <p xml:id="i-F24rT9fxDis6gDwDyjJRku">
            Storbritannien har gjort undersökningar om hur värdmammorna och
            barnen mår. Dessa kan också vara intressanta att titta mer på
            i en kommande utredning. Det handlar både om medicinska, etiska
            och moraliska överväganden där vi anser att barnet bästa ska vara
            vägledande.
          </p>
          <p xml:id="i-DwBsdGMyxtQtQijUcnWKC1">
            Miljöpartiet föreslår att riksdagen tillkännager för regeringen
            som sin mening vad som anförs i motionen om att tillsätta en statlig
            utredning om värdmödraskap inte minst för barnens skull.
          </p>
          <p xml:id="i-VNkTjGRF2sFthHC5hDZsdA">
            Vi har tagit upp denna fråga i liknande motion två år i rad.
            Den behandlades 2008 i socialutskottets betänkande SoU13 Hälso-
            och sjukvårdsfrågor där den avstyrktes. Man hänvisade till det
            betänkande som nämnts ovan, betänkande 2005/06:SoU16 Genetisk
            integritet, där man avstyrkte ett motionsyrkande med uppfattningen
            att surrogat­mödraskap inte är etiskt försvarbart och inte bör
            försvaras. Man hänvisade också till att socialminister Göran Hägglund
            (KD) som svar på en fråga i september 2008 sagt att surrogatmoderskap
            inte är tillåtet enligt svensk lagstiftning och att han inte har
            för avsikt att vidta några åtgärder i denna fråga. Utskottet konstaterade
            därefter på samma sätt att surrogatmoderskap inte är tillåtet
            enligt svensk lagstiftning och att riksdagen inte bör ta något
            initiativ i denna fråga. Vår motion i frågan 2009 avslogs i förenklad
            behandling.
          </p>
          <p xml:id="i-XKHysQ5k5E4QWH9HHnHXqn">
            Det är knappast ett modernt förhållningssätt att avfärda frågan
            på det sätt som gjorts. Att låta utreda frågan är viktigt för
            att kommande ställningstaganden ska baseras på kunskap.
          </p>
        </div>
        <div xml:id="i-EZmEMzYcGwxwcT18i5wGyd" type="motSignatures">
          <list xml:id="i-3QY776K75SuUSpSK2jhEvX">
            <item xml:id="i-91wiX3JSbSWdEF3y2CzcWJ" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-LjSiDQsCwqVdsjDJG3ZoRP" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-L8TZjvfcbAo9b6MCgfYB46" who="i-9x2nw6aosA3pyEJfJTc1eD">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
