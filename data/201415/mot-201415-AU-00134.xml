<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-00134">
  <teiHeader>
    <fileDesc>
      <titleStmt>
        <title>En förbättrad arbetsförmedling</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:134 av Ali Esbati m.fl. (V)</title>
          <idno type="rdwebb">H202134</idno>
          <rs type="number">134</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H202134/text</ref>
          <ref type="dokument_url_html">http://data.riksdagen.se/dokument/H202134</ref>
          <ref type="dokumentstatus_url_xml">http://data.riksdagen.se/dokumentstatus/H202134</ref>
          <ref type="docx">http://data.riksdagen.se/fil/548A02DA-FD14-4E9E-8636-FA380078E86F</ref>
          <ref type="pdf">http://data.riksdagen.se/fil/A5AABD76-9D51-4E27-B910-4CE9F50B4C47</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QWPGkunToQvccbCmwKoi1H" type="signed"/>
        <correspContext corresp="i-QWPGkunToQvccbCmwKoi1H">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-63S4YC2cp3wHc2ZDxcFNMi" type="submitted">
          <date when="2014-10-29"/>
          <time when="14:57:57"/>
        </correspAction>
        <correspAction xml:id="i-Auykpy43HTKyXzfmomtq1H" type="referred">
          <date when="2014-11-12"/>
        </correspAction>
        <correspAction xml:id="i-3PWmA77pejL1Ax2er2sRF7" type="assigned">
          <date when="2016-07-08"/>
          <time when="10:31:29"/>
        </correspAction>
        <correspContext corresp="i-3PWmA77pejL1Ax2er2sRF7">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-AD3oe6XK2sLzrBoBEo6Q1g" type="behandlas_i"/>
        <correspContext corresp="i-AD3oe6XK2sLzrBoBEo6Q1g">
          <ref type="uppgift">2014/15:AU5</ref>
          <ref type="ref_dok_id">H201AU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:134 av Ali Esbati m.fl. (V) En
          förbättrad arbetsförmedling
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-28FvVxoCpR4mQLgXYtBWg5">
            1 Förslag till riksdagsbeslut
          </head>
          <list style="ol">
            <item xml:id="i-7PfxNLePJAoxzfyNaTsrwG">
              Riksdagen tillkännager för regeringen som sin mening vad som
              anförs i motionen om Arbetsförmedlingens styrning, uppdrag och
              arbetssätt.
            </item>
          </list>
        </div>
        <div type="motContent">
          <head xml:id="i-9mm8XhuW8zPJfYV2sMLiew" type="h1">
            2 Bakgrund
          </head>
          <p xml:id="i-7byxWhRxtzu7TRd4QrWigE">
            Under den borgerliga regeringen genomgick Arbetsförmedlingen
            stora förändringar vad gäller styrning, uppdrag och arbetssätt.
            År 2008 ersattes Arbetsmarknadsverket (AMV), Arbetsmarknadsstyrelsen
            (AMS) och länsarbetsnämnderna av en ny myndighet – Arbetsförmedlingen.
            Den nya myndigheten fick en mängd nya uppdrag vid sidan av sin
            kärnuppgift – att förmedla arbeten samt att rusta och stödja personer
            till att kunna ta dessa arbeten. Arbetsförmedlingens anställda
            har fått ständigt nya arbetsuppgifter samtidigt som detaljstyrningen
            av deras arbete ökat. Kritiken mot Arbetsförmedlingen har varit
            hård, inte minst från de två fackföreningar som organiserar flest
            anställda på myndigheten. Fackförbundet ST har vittnat om en stelbent
            byråkrati, ett alltmer komplicerat regelverk och allt krångligare
            administration. Akademikerförbundet SSR har konstaterat att Arbetsförmedlingens
            nuvarande uppdrag är omöjligt och har därför krävt en rad åtgärder,
            bl.a. att myndigheten ska fokusera på sin kärnuppgift och att
            en stor del av de nya uppdrag som Arbetsförmedlingen fått under
            den borgerliga regeringen bör lyftas bort.
          </p>
          <p xml:id="i-VD8gNhnK666dMoAkZeb2T2">
            Under regeringen Reinfeldt har också både innehåll och inriktning
            i de arbetsmarknadspolitiska programmen förändrats. De s.k. garantiprogrammen
            med mycket lite aktivt innehåll har dominerat totalt, medan utbudet
            av yrkesinriktade utbildningar har minskat radikalt. Arbetsförmedlarna
            har tvingats lägga en allt större tonvikt på att kontrollera och
            disciplinera de arbetssökande, på bekostnad av stöd och handledning.
            I stället för kvalificerat matchningsarbete har arbetssökande
            pressats att söka så många jobb som möjligt.
          </p>
          <p xml:id="i-CXjG9F9ZajczefJ7KpNhtv">
            Vi befinner oss nu i en situation där arbetslösheten ligger på
            en högre nivå än då den borgerliga regeringen tillträdde. De flesta
            arbetssökande upplever att de inte får meningsfull hjälp och arbetsgivare
            frustreras av att de dränks i uppenbart irrelevanta ansökningar,
            samtidigt som de får allt svårare att hitta personal med rätt
            kvalifikationer. Det torde inte vara någon överdrift att påstå
            att Arbetsförmedlingen befinner sig i en allvarlig förtroendekris.
            Den förra regeringens svar på kritiken mot Arbetsförmedlingen
            var att dels byta ut dess generaldirektör, dels tillsätta en utredning
            med uppdrag att göra en bred översyn av Arbetsförmedlingen. Uppdraget
            ska redovisas senast den 15 januari 2016.
          </p>
          <p xml:id="i-XLAn3uuxKvc2aP8NTTgFXg">
            Vänsterpartiet anser att det är hög tid att byta inriktning på
            arbetsmarknadspolitiken och ge Arbetsförmedlingen de resurser
            och förutsättningar som krävs för att leva upp till medborgarnas
            och arbetsmarknadens behov. Vi kan inte invänta den utredning
            som den förra regeringen tillsatte alltför sent och med delvis
            illa utformade direktiv – det krävs förändring nu. Den nya regeringen
            har aviserat att den vill reformera Arbetsförmedlingen i grunden,
            bl.a. genom att minska detaljstyrningen och förändra villkoren
            i myndighetens uppdrag. Vänsterpartiet välkomnar detta besked
            och ser med tillförsikt fram emot genomgripande förändringar av
            Arbetsförmedlingens styrning, uppdrag och arbetssätt. I det följande
            presenterar vi ett antal förslag på hur Arbetsförmedlingen bör
            förbättras.
          </p>
          <head xml:id="i-8emVjsMh6rXU9hZTAb9pqx" type="h1">
            3 En sammanhållen arbetsförmedling
          </head>
          <p xml:id="i-7DvGgyeGM7A3pXBSSEzftp">
            En sammanhållen statlig arbetsförmedling med nationell överblick
            är en förutsättning för en väl fungerande arbetsmarknad. Om alla
            kategorier av arbetssökande och arbetsgivare som söker personal
            använder en och samma arbetsförmedling maximeras möjligheterna
            till god matchning. Det förutsätter dock att Arbetsförmedlingen
            har både de resurser och den kompetens som krävs för att kunna
            bistå såväl arbetssökande som arbetsgivare på ett relevant sätt.
            Det förutsätter också förändringar i myndighetens styrning, uppdrag
            och arbetssätt.
          </p>
          <head xml:id="i-QEh9C7SGbAP9iRPbUH3iie" type="h2">
            3.1 Allmänt om Arbetsförmedlingens styrning, uppdrag och arbetssätt
          </head>
          <p xml:id="i-68yVoy8A8f2JstyeTjaCAW">
            Vänsterpartiet anser att Arbetsförmedlingens arbetssätt bör förändras.
            Vi vill se mindre av byråkrati, detaljreglering och kontroller
            av de arbetssökande och mer frihet för myndighetens anställda
            att anpassa åtgärder efter de behov som enskilda arbetssökande
            har. Arbetsförmedlarna måste ges större frihet att göra individuella
            bedömningar av vilka insatser enskilda arbetssökande ska erbjudas
            och vid vilken tidpunkt. Den detaljstyrning av arbetet på förmedlingskontoren
            som den förra regeringens regelverk innebär är inte ändamålsenlig.
            Vidare bör större fokus läggas på att alla inskrivna snabbt ska
            få en individuell handlingsplan samt att sökande och förmedlare
            ska ha regelbundna möten med tid för kvalificerad rådgivning och
            stöd. Det är en betydligt bättre användning av såväl arbetssökandes
            som arbetsförmedlares tid än att upprätta, kontrollera och följa
            upp aktivitetsrapporter. Vänsterpartiet menar att kravet på aktivitetsrapporter
            bör avskaffas.
          </p>
          <p xml:id="i-SDpX119jWHtYRgpXzmYrkN">
            Arbetsförmedlingen måste kunna ge relevant stöd och service åt
            alla arbetssökande och arbetsgivare i alla branscher. Samtidigt
            är det rimligt att särskild tonvikt läggs vid att stödja de grupper
            som har stora behov. För att klara den utmaningen måste myndigheten
            ha en organisation med plats för både generalister och mer specialiserade
            handläggare. Vi menar att den senare kategorin skalats ned i alltför
            hög grad. Vi anser att Arbetsförmedlingen behöver inrätta branschspecifika
            förmedlingar med fördjupade kunskaper om respektive bransch. Vi
            ser dessutom ett behov av fler handläggare med specialistkunskaper
            om funktionsnedsättningar och arbetshjälpmedel i syfte att möta
            de behov som funktionsnedsatta har.
          </p>
          <p xml:id="i-RgKuKHUH8RZt3JeRqmqH4f">
            Ett särskilt allvarligt samhällsproblem är den grupp unga som
            varken arbetar eller studerar och som inte självmant söker sig
            till Arbetsförmedlingen. Vi anser därför att myndigheten bör ges
            ett särskilt uppdrag att aktivt söka upp och motivera denna grupp
            unga.
          </p>
          <p xml:id="i-Vv6j1ASBNLdtHD92BZqBCY">
            Dagens arbetsmarknad är komplex och behoven hos de olika sökande
            varierar kraftigt. För att säkerställa relevanta insatser måste
            Arbetsförmedlingen ha väl fungerande samverkan med andra aktörer.
            I dag varierar graden av samverkan med andra aktörer i alltför
            hög grad och missnöje med samverkan har framförts inte minst från
            omställningsorganisationerna. Arbetsförmedlingens samverkan med
            arbetsmarknadens parter, omställningsorganisationerna, kommuner
            och andra aktörer på lokal och regional nivå behöver därför förtydligas
            och regleras bättre.
          </p>
          <p xml:id="i-9CZGiDvYaCLVnVHgWsAgBs">
            Vad som ovan anförts om Arbetsförmedlingens styrning, uppdrag
            och arbetssätt bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-NjuhLsJsMcMnHU5BWKvZQ1" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-MY2xhAwoG6Zk9y5rC2gycb" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-BdShVkN272MxNBpvH4EBEA" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-RAg5WWse5nbrN42sPc2eai" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-UTjHsg5c9ghcnGHDgYXQoA" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-Ew4dfRGo1icd3yEiUvi2fP" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
