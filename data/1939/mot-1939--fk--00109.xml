<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__109/mot_1939__fk__109-001.pdf"/>
      <fw xml:id="i-8RCKEnZyq7qaj71Hqnqmkq">
        Motioner i Första kammaren, Nr 109. 1
      </fw>
      <div type="motHeader" xml:id="i-S94BGYULhKKzFrrQrEPjFo">
        <div type="motTitle" xml:id="i-6tp41PEg32uVNw588Fs1ec"/>
        <div type="motSubmissionInfo" xml:id="i-MsEfhBHg5wbMmmPFqtoyM"/>
      </div>
      <div type="motBody" xml:id="i-VRB6Q2u1XzeybMK4kn2pZF">
        <div xml:id="i-KeTA1e3HrWm6NYVc8nSXDm">
          <p xml:id="i-RULQfGGXaSe5XV8iE4GP6b">
            Nr 109.
          </p>
          <p xml:id="i-HCrnssEYtFv96ebfVxoPGR">
            Av herr Domö m. fl., om beredande åt den kvinnliga ungdomen av
            ökad utbildning i hemvård och därmed närbe- släktade samhälleliga
            uppgifter.
          </p>
          <p xml:id="i-AVT3LFA8o1or3kx39NNE65">
            Vid 1938 års riksdag väckte vi en motion (I: 124, II: 178) med
            begäran om utredning angående åtgärder för att bereda den kvinnliga
            ungdomen ökad utbildning i hemvård och därmed närbesläktade samhälleliga
            uppgifter. Utgångspunkten för vår framställning var de förändringar
            i arbets- och hemlivet, som icke minst det sociala reformarbetet
            särskilt inom bostads- och sanitetsväsendet åstadkommit. Samhället
            har på det ena området efter det andra ingripit reglerande, ordnande
            och stödjande. Om samhället skall kunna tillgodogöra sig både
            de tekniska framstegen i tiden och de genom- förda reformerna,
            uppställer sig fordran att kvinnorna göras bättre rustade än hittills
            för tidens krav, ty främst på dem beror möjligheten att utvinna
            full effekt av allt det nya, som på hithörande områden åstadkommits:
            Utvecklingen har, fortsatte vi, till fullo visat ej blott att
            kvinnorna för tilltänkt förvärvsarbete ha behov av speciell utbildning
            — vare sig denna kan skaffas genom yrkeskurser eller blott erhållas
            under förvärvsarbete — utan även att det finnes ett gemensamt
            behov för dem av kunskaper och färdigheter på de verksamhetsområden
            företrädesvis i hemmet, som ligga utanför förvärvsarbetet eller
            arbetsplatsen. Detta senare behov är obero- ende av yrke och civilstånd.
            Vare sig en kvinna är gift eller icke och vare sig hon som gift
            har förvärvsarbete eller ej, måste hon normalt ha ett hem att
            vårda eller ha överinseende över. Och vilket yrke eller vilken
            yrkes- ställning kvinnorna än ha, ställer samhället på dem i deras
            egenskap av kvinnor vissa enahanda fordringar och förväntningar.
            Det torde icke kunna förnekas, att den nuvarande folkundervisningen
            trots alla förbättringar och all rikedom på utbildnings- och fortbildningsmöjligheter
            i otillräcklig ut- sträckning beaktat den praktiska utbildning,
            som kvinnorna med fog kun- na kräva och behöva för att rätt gå
            i land med sina samhälleliga plikter. Beträffande de viktigaste
            uppgifter, som den av oss föreslagna hemvårds- undervisningen
            borde innefatta, anförde vi bl. a. följande: »Det kanske viktigaste
            — och i debatterna mest berörda —sbehovet gäller hushållsundervisningen.
            Icke blott människornas krav på en omväxlande diet ha höjts, såsom
            ett uttryck för levnadsstandardens stegring. Även de näringsfysiologiska
            fordringarna kräva allt beaktande, och forskningens vin- ningar
            härutinnan måste tillgodogöras folket i dess dagliga spis. Likaså
            måste kunskaper i matlagningens ekonomi, icke minst tillvaratagandets
            ekonomi, ingå i allmänbildningen. Här förestår utan tvivel inom
            hemmen i det mera fördolda en genomgripande omvandling av ovägbar
            betydelse ej blott för folkhälsan utan även för den rent mänskliga
            trivseln, — — —
          </p>
          <p xml:id="i-RZjzXD89kfqneQeVeELyP1">
            Bihang till riksdagens protokoll 1939. 3 saml. Nr 109—111. 1
          </p>
          <pb facs="riksdagen-motions-pdf/data/1939/mot_1939__fk__109/mot_1939__fk__109-002.pdf"/>
          <fw xml:id="i-X53HrUxaKB9JpEDya2ABzE">
            2 Motioner i Första kammaren, Nr 109.
          </fw>
          <p xml:id="i-EBzJjckpt1XeReQEe11Wjh">
            På det bostadssociala området pågår likaledes en moderniserings-
            och ra- tionaliseringsprocess, som ehuru sakta börjat sätta spår
            efter sig även på den rena landsbygden. Det allmänna har på många
            sätt och i många former understött utvecklingen i riktning mot
            en bättre bostadsförsörjning. Mycket återstår här ännu att göra,
            och säkerligen måste denna nydanelse ta en avsevärd tid i anspråk.
            Samtidigt med dessa rent byggnadstekniska för- bättringar påkallar
            hemvården större uppmärksamhet. Heminredning och hemkultur stå
            allt oftare i förgrunden i diskussionen i press och litteratur.
            Även om flertalet hithörande problem riktigast böra lösas individuellt
            och personligt, utan skattande åt en standardiserad förflackning,
            bilda de dock så viktiga och väsentliga moment i det dagliga livet
            och representera tillika så stora ekonomiska värden, att elementära
            kunskaper på detta område i lämplig form och på lämpligt åldersstadium
            borde meddelas. Utan att kvin- norna erhålla förutsättningar att
            utnyttja bostadsstandarden skulle sam- hällets ansträngningar
            att undan för undan höja denna delvis förfuskas. Likaledes ställer
            det moderna samhället större krav än tidigare i fråga om hygien
            och sjukvård. Visserligen meddelas redan nu viss undervisning
            i hälsolära, men man kan ifrågasätta, dels om icke denna meddelas
            vid en för tidig ålder och dels om den verkligen motsvarar de
            behov av kunskaper och erfarenheter, som alla människor måste
            känna. Här om någonsin är det tydligt, att den stigande tekniska
            utvecklingen fordrar stegrade insikter hos människorna i gemen.
            Att kunna lägga ett första förband eller bringa första hjälp vid
            olycksfall samt att äga elementära insikter om risker och förebyggande
            åtgärder i det dagliga arbetet — för att blott peka på några av
            de viktigaste kraven — borde alla få lära sig. — — — Ett annat
            viktigt problem i direkt anknytning till de befolkningspolitiska
            åtgärder, som samhället redan vidtagit eller ämnar vidtaga, är
            önskvärd- heten av att bereda den kvinnliga ungdomen vid mognare
            år en obligatorisk utbildning i barnavård eller i vart fall ökade
            teoretiska insikter på detta om- råde. Visserligen kan det invändas,
            att icke alla kvinnor ingå äktenskap eller bli mödrar, vadan den
            obligatoriska barnavårdsutbildningen kunde vara en onödig tidsspillan
            för många kvinnor. Emellertid kan det icke gärna i detta sammanhang
            bli tal om någon mera omfattande utbildning; vidare kan ju ingen
            i sin ungdom avgöra, hur hennes framtid skall gestalta sig; ytterligare
            ligger det i tiden att även för kvinnor med förvärvsarbete underlätta
            gifter- mål och moderskap.» Ytterligare pekade vi på behovet av
            att bibringa kvinnorna vissa elemen- tära kunskaper i gasskydd.
            Fjolårets utrikespolitiska händelser ha på ett skrämmande sätt
            ådagalagt, hur aktuellt detta problem är. Likväl kunna skäl anföras
            för att behovet av dylik utbildning bör tillgodoses i annan ord-
            ning, och för oss är det givetvis intet väsentligt att denna i
            och för sig ofrånkomliga utbildning gives just i sammanhang med
            en eventuell hem- vårdsundervisning. Tvenne önskemål uppställde
            sig, framhöllo vi. »Först och främst vilja vi understryka angelägenheten
            av att skolköksundervisningen ej blott i våra folk- och fortsättningsskolor
            utan även i högre skolor göres obligatorisk för
          </p>
          <pb facs="riksdagen-motions-pdf/data/1939/mot_1939__fk__109/mot_1939__fk__109-003.pdf"/>
          <fw xml:id="i-ReqDUJ3F3UVHknjUSNAjbr">
            Motioner i Första kammaren, Nr 109. 3
          </fw>
          <p xml:id="i-WPyNbG1S7srTES5d4WPXzH">
            flickorna. Vidare finna vi det påkallat att en utredning verkställes
            om möj- ligheterna att flickorna någon tid efter skolpliktens
            utlöpande och sedan de bibragts större mognad genom kurser eller
            på annat sätt beredas någon undervisning eller utbildning i de
            ämnen, som ovan skisserats.» Hemvårdsintressena ha, fortsatte
            vi, icke på långt när fått den centrala plats i utbildningen,
            som de förtjäna. Framför allt ha ifrågavarande hem- vårdsämnen
            och vad vi däri vilja inlägga aldrig i vårt folkundervisnings-
            väsende satts som en enhet och tillmätts vikt och utrymme därefter.
            Över- huvud taget kan man konstatera, att vår folkundervisning
            genom otillräck- ligheten i denna praktiska utbildning oavsiktligt
            men faktiskt liksom mar- kerat hemmens minskade betydelse i våra
            dagars samhällsliv. Hemmen måste dock — vare sig kvinnorna äro
            gifta eller ej — alltjämt bilda den verkliga grundvalen för hela
            vår kultur, och skolundervisningen borde så långt sig rimligen
            göra låter utformas och utvidgas med sikte på att göra kvinnan
            rustad för den del av samhällsarbetet, vari hon, alla förändringar
            i sin ställning till trots, alltid måste vara själen och medelpunkten.
            Vi förbisågo icke, att mycket redan gjorts av det allmänna eller
            med dess stöd för att bereda flickorna efter avslutad skolgång
            bättre möjligheter till hemvårdsutbildning. Vi tänka härvid t.
            ex. på de s. k. vandrande skol- köken för äldre, på folkhögskole-
            och lanthushållsskolorna, på yrkesbestäm- da högre fackskolor,
            på lärlingskurser i husligt arbete i de kommunala skolorna för
            yrkesundervisning, på de kommunala eller statsunderstödda enskilda
            hushålls- och husmoderskolorna, på den statsunderstödda s. k.
            yr- kesskolan för husligt arbete (för flickor över 17 år), vartill
            komma olika typer av seminarier eller fackskolor för utbildning
            av lärarinnor i dessa ämnen. Men vi konstaterade samtidigt, att
            dessa kurser för närvarande huvudsakligast komma städernas och
            de tättbebyggda samhällenas kvinn- liga ungdom tillgodo, att kursernas
            antal ej är över sig stort, att de flesta kurser dessutom äro
            specialkurser och därigenom skänka blott en begrän- sad kunskap,
            samt framförallt att ett alltför stort antal kvinnor uppenbar-
            ligen ej tillvaratar eller kan tillvarata dessa utbildningsmöjligheter.
            Alldeles särskilt gäller det, att landsbygdens kvinnliga ungdom
            av olika skäl — lokal- svårigheter, brist på disponibel lärarkraft,
            statsbidragens ringhet, problemet att i en glest befolkad bygd
            samla tillräckligt många kursdeltagare — icke alls i önskvärd
            utsträckning ha tillfälle att utnyttja dessa utbildnings- eller
            fortbildningsformer. I fråga om utformningen av kursverksamheten
            framhöllo vi, att de av oss förordade kurserna helst böra förläggas
            till något mognare år än den skol- pliktiga åldern, om möjligt
            i åldern före 18 till 20 år. Huruvida kurserna helst skulle omfatta
            samtliga diskuterade ämnen eller vara mera specialise- rade förtjänar
            närmare övervägande; den omständigheten att dylika över- siktliga
            hemvårdskurser i och för sig te sig som det önskligaste bör dock
            icke hindra behövlig differentiering eller anpassning efter möjligheterna
            och förhållandena på varje ort med avseende på lokaler, tillgång
            till lärarkrafter, kursdeltagarnas möjlighet att skaffa sig ledighet
            o. s. v. Huruvida det vore tänkbart eller praktiskt önskvärt att
            hela den kvinnliga
          </p>
          <pb facs="riksdagen-motions-pdf/data/1939/mot_1939__fk__109/mot_1939__fk__109-004.pdf"/>
          <fw xml:id="i-A2EC6SsBpd2e9DnPF9vsn9">
            4 Motioner i Första kammaren, Nr 109.
          </fw>
          <p xml:id="i-P47eaVTBvXZJjEbdhRDzMW">
            ungdomen finge genomgå dylika mer allsidiga kurser eller om man
            lämpli- gen borde begränsa sig till att i största möjliga utsträckning
            underlätta del- tagandet i dem, kunde enligt vår mening ej avgöras
            utan mycket sorgfälliga överväganden icke minst av statsfinansiell
            natur. Redan genom en höjning av nu utgående statsbidrag torde
            åtskilligt kunna vinnas. Vid riksdagens behandling i fjol av ifrågavarande
            motion hänvisades den- na till tillfälliga utskott. I första kammaren
            inhämtades utlåtande från skol- överstyrelsen, överstyrelsen för
            Svenska röda korset, styrelsen för Svenska landskommunernas förbund,
            Svenska stadsförbundet och Sveriges husmo- dersföreningars riksförbund.
            Samtliga dessa organisationer instämde med olika motiveringar
            helt eller delvis i motionärernas hemställan och tillstyrkte förslaget
            om en utredning. Sedan utskottet först avstyrkt motionen återre-
            mitterade kammaren denna; vid andra behandlingen bifölls ett i
            nära anslut- ning till motionen ställt utredningsyrkande med 56
            röster mot 43. Andra kammarens första tillfälliga utskott inhämtade
            yttrande från cen- tralstyrelsen för Svenska skolkökslärarinnors
            förening, styrelsen för Svenska lanthushållslärarinnors förening,
            Fredrika-Bremer-förbundet, Folkpartiets kvinnoförbund, Svenska
            landsbygdens kvinnoförbund och Allmänna valmans- förbundets centrala
            kvinnoråd. Samtliga dessa organisationer utom Sveri- ges socialdemokratiska
            kvinnoförbund instämde i sina yttranden i det vä- sentliga med
            motionärerna. Utskottet tillstyrkte motionen men andra kam- maren
            avslog densamma med 97 röster mot 64. Med anledning av kamrarnas
            skiljaktiga beslut förföll frågan.
          </p>
          <p xml:id="i-V6WfGgDcYGeFdbbQj6MSm3">
            Redan det stora intresse, som hemvårdsmotionen i fjol blev föremål
            för dels i yttrandena från myndigheter och organisationer, dels
            i riksdagen, vars ena kammare biföll densamma, motiverar att frågan
            på nytt förelägges riks- dagen. Än mer föranledas vi härtill av
            de vitt utbredda sympatier, som tan- ken på förbättrad hemvårdsutbildning
            oberoende av politisk åskådning visat sig äga att döma av åtskilliga
            tidningsuttalanden och föredrag under den tid, som förflutit sedan
            riksdagen behandlat frågan. Då första kammarens bifallande beslut
            och andra kammarens första tillfälliga utskotts tillstyrkan- de
            utlåtande i allt väsentligt innebar ett godtagande av vårt motionsförslag
            och då vi sedan i fjol ytterligare styrkts i vår uppfattning om
            en hemvårds- utbildnings behövlighet, vidhålla vi vårt fjolårsförslag.
            Sedan förra riksdagen har skolöverstyrelsen den 26 juli 1938 framlagt
            sitt väntade utredningsförslag rörande införande av obligatorisk
            undervisning för flickor i husligt arbete. Av utredningen framgår,
            att skolöverstyrelsen finner det vara av stor betydelse att samtliga
            flickor beredas tillfälle att deltaga i undervisning i hushållsgöromål.
            Den hushållsundervisning, varom i utred- ningen är fråga, avser
            dock endast lärjungar, som tillhöra fortsättningssko- lan eller
            som fullgöra sin skolplikt genom bevistande av folkskolans högre
            klasser. Enligt skolöverstyrelsen bör den obligatoriska undervisningen
            i hus- hållsgöromål i regel icke bibringas lärjungar tidigare
            än då de befinna sig i 14—15-års åldern. Överstyrelsen hemställde
            om regeringsförslag till årets
          </p>
          <pb facs="riksdagen-motions-pdf/data/1939/mot_1939__fk__109/mot_1939__fk__109-005.pdf"/>
          <fw xml:id="i-XbGwAezFxGePBYHgvhYc7z">
            Motioner i Första kammaren, Nr 109. 5
          </fw>
          <p xml:id="i-N1jYfCcRxynJjj767caNPp">
            riksdag; enligt statsverkspropositionen, åttonde huvudtiteln,
            är det dock ännu ovisst, om propositionen i ämnet i år hinner
            avlämnas. Samtidigt som vi ännu en gång understryka värdet av
            allmän skolköks- undervisning i den skolpliktiga åldern, vilja
            vi framhålla, att denna special- undervisning ej överflödiggör
            de av oss förordade hemvårdskurserna, med dessas allmänna samhälleliga
            syftning och anpassning efter en mera mogen ålder. Tvärtom synas
            de båda utbildningsformerna böra komplettera varand- ra. Dessutom
            vilja vi erinra om, att skolöverstyrelsens förslag ej tillgodoser
            be- hovet av hushållsundervisning för flickorna i högre skolformer.
            Endast i kommunala eller statsunderstödda flickskolor är undervisning
            i hushållsgö- romål regel. I de kommunala mellanskolorna förekommer
            undervisning i dessa ämnen blott till ungefär en fjärdedel. För
            samrealskolorna och de allmänna läroverken finnes visserligen
            ett obetydligt anslag till undervisning i hushållsgöromål, men
            endast en ytterst ringa del av dessa skolors elever får utbildning
            häri. Det måste anses lika anmärkningsvärt som beklagligt, att
            en så stor del av den kvinnliga ungdomen får gå ut i livet utan
            någon praktisk utbildning på hithörande område, och det måste
            — såsom vi i fjol framhöllo — bli en av uppgifterna vid den begärda
            utredningen, att ange de former, enligt vilka praktisk undervisning
            skall komma samtliga flickor även i dessa skolor till del. Vidare
            vilja vi erinra om att årets riksdag synes ha att emotse regerings-
            förslag, syftande till att förbättra och trygga skolkökslärarinnornas
            ställning, något som vi i vår fjolårsmotion funno synnerligen
            önskvärt och behövligt. Härutöver vilja vi tillfoga, att ett av
            de mest avgörande motiven i fjol för dem, som motsatte sig vår
            motion, hänförde sig till den uppfattningen, att en hemvårdsundervisning
            skulle försvåra ett genomförande av kravet på för- bättrad yrkesutbildning
            för hembiträdena. Vi anse detta motiv bero på en missuppfattning
            av vårt syftemål. Vi ansågo då och anse fortfarande, att en hemvårdsundervisning
            bör ge varje kvinna, som blir delaktig av densamma, vissa allmänna
            kunskaper och färdigheter oberoende av hennes yrkesval; behovet
            av yrkesutbildningen kvarstår med andra ord oförändrat och för-
            tjänar icke mindre beaktande än hittills. Endast om hemvårdsundervis-
            ningen skulle göras mera omfattande och omöjliggöra samtidig förvärvsverk-
            samhet för flickor, som väl behöva arbetsförtjänst, skulle den
            nu förordade kursverksamheten kunna försvåra yrkesutbildningen.
            Såsom vi ovan fram- hållit förutsätta vi emellertid, att det skall
            bli möjligt att smidigt avpassa en hemvårdskursverksamhet efter
            flickornas arbetsförhållanden; en sådan för- ening av kursverksamhet
            och förvärvsarbete har enligt vad erfarenheten visat ofta slagit
            väl ut både i städer och på landsbygden. Den opinion, som Sveriges
            socialdemokratiska kvinnoförbund i fjol gav uttryck åt, vilar
            alltså på oriktig uppfattning om avsikten med den föreslagna kursverksamheten.
            Icke minst arbetarkvinnorna skulle enligt vår mening ha den största
            nytta av en utbildning, som åsyftade att ge kvinnorna kunskap
            om att på rationellt sätt sköta ett hem och hushålla med små tillgångar.
            Huruvida den socialdemokratiska kvinnoopinionen efter de sista
            månadernas diskussion fortfarande visar sig lika oförstående härför
            lämna vi osagt. Vi
          </p>
          <pb facs="riksdagen-motions-pdf/data/1939/mot_1939__fk__109/mot_1939__fk__109-006.pdf"/>
          <fw xml:id="i-94KcwAU1AyeV6pA1y4pLEF">
            6 Motioner i Första kammaren, Nr 109.
          </fw>
          <p xml:id="i-2Rne1kyisJP47tUrbWXUiN">
            vilja endast omnämna en artikel i Morgonbris novembernummer,
            »Bohus- läns kvinnor rusta sig med hemvårdskunskap&gt;, där en redogörelse
            för am- bulerande skolkökskurser i Bohuslän ges och det bl. a.
            säges: »De sociala reformerna komma bättre till sin rätt, om landets
            husmödrar äro rustade för sitt viktiga värv. Därför är det Bohusskolorna
            till glädje att de nu senast fått ett anslag från jordbruksdepartementet
            avsett att användas till försöks- kurser i näringslära för husmödrar.&gt;
            Vidare skrives, »att idén med ambule- rande yrkesundervisning
            är god och borde kunna omplanteras även i andra delar av landet.
            I synnerhet i fattiga och avsides belägna landsändar kan den bli
            till ovärderligt gagn för den uppväxande kvinnliga ungdomen.»
            Ytterligare vilja vi betona, att vad landsbygden beträffar spörsmålet
            om hemvårdsundervisning sammanhänger med statsmakternas strävan
            att ge- nomföra och ekonomiskt stödja lanthushållens rationalisering.
            Ett genom- gående uppbyggnadsarbete för lanthemmens förbättrade
            standard bör därför gå parallellt med arbetet på kvinnornas undervisning
            i hemvård. Vid en utredning för en del år sedan har officiellt
            konstaterats, att verklig yrkesskicklighet i husligt arbete skulle
            vara av väsentlig betydelse för sam- hällsekonomien i form av
            rationellare hushållning och förbättrad hemvård. Man kan knappast
            på något annat yrkesområde konstatera ett motsvarande praktiskt
            gagn under alla förhållanden av meddelad kunskap. Den under- visning,
            som i fjolårets motion föreslagits, blir förr eller senare till
            nytta för varje kvinna, oavsett yrke. Att bibringas sinne för
            ordning och reda och förmåga av rationalisering icke minst med
            den egna arbetskraften, en viss kännedom om hur det växande släktet
            lämpligast skall vårdas, att förstå födans värde ur hälsosynpunkt
            och dess lämpliga sammansättning, att bringa hjälp vid hastigt
            inträffad sjukdom eller olycksfall, allt detta är sådant, som
            alla förr eller senare ha nytta av. I förhoppning att den av fjolårets
            motion framkallade diskussionen skall ha klargjort nödvändigheten
            av positiva åtgärder på detta område och med hänvisning i övrigt
            till vad ovan anförts hemställa vi,
          </p>
          <p xml:id="i-LudMDgGRt6GTzNAbUvvCbF">
            att riksdagen måtte besluta att i skrivelse till Kungl. Maj:t
            begära en allsidig och skyndsam utredning angående åtgär- der
            för att mera allmänt bereda den kvinnliga ungdomen ökad utbildning
            i hemvård och därmed närbesläktade sam- hälleliga uppgifter i
            enlighet med vad vi här ovan anfört samt att Kungl. Maj:t för
            riksdagen måtte framlägga de förslag, vartill utredningen ger
            anledning.
          </p>
          <p xml:id="i-K7YdDJmGdSJ2UzJwnohAWx" type="date">
            Stockholm den 21 januari 1939.
          </p>
          <p xml:id="i-SKUQHRcxBby5RZL9rwaHGQ">
            Fritiof Domö. J. B. Johansson. Nils Gabrielsson.
          </p>
          <p xml:id="i-88DfHGZsYsvhwke2KX1ozj">
            Gustaf Tamm. Karl Wistrand. Gustaf Velander.
          </p>
        </div>
      </div>
    </body>
  </text>
</TEI>
