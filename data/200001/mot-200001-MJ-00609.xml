<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0609/mot_200001_MJ_0609-0001.pdf"/>
      <div type="motHeader" xml:id="i-B6SpmDMMr5XC8ptLn1n4Ur">
        <div type="motTitle" xml:id="i-LDoXEbp8ibotRzRZk1xksN"/>
        <div type="motSubmissionInfo" xml:id="i-oQY9bvwhn9CxQMVaKLQcx"/>
      </div>
      <div type="motBody" xml:id="i-Pj7cU2ueEDoGKW1zSutRFo">
        <div xml:id="i-C8B5uGD2bz9ionqVSE4sUZ">
          <p xml:id="i-3FrQMzvmEg8gKSsoDLTLUk">
            18
          </p>
          <p xml:id="i-6bZaBxbabPwTEp8dpRnH38">
            2000/01 mnr: MJ609 pnr: -kd733
          </p>
          <p xml:id="i-4vZQzRF2jortSbS8o3BByY">
            Motion till riksdagen 2000/01:MJ609
          </p>
          <p xml:id="i-LBpycKWPVCFr6G4aWdtmaP">
            av y arald Bergström (kd) och Anders G Högmark (m
          </p>
          <p xml:id="i-22rmoHo9y6VBHnHBxXJwio">
            Organisationen av skogsnäringens forskning och universitetsutbildning
          </p>
          <p xml:id="i-Gvd81B3qPbeXXWTi4AW6fk">
            Förslag till riksdagsbeslut
          </p>
          <p xml:id="i-AzXWyWaEcb1zi6f3jDZu67">
            Riksdagen tillkännager för regeringen som sin mening vad i motionen
            anförs om att den skogliga forskningen och utbildningen frigörs
            från SLU och tillåts bilda egna enheter vid universitet som profilerat
            sig inom området.
          </p>
          <p xml:id="i-WANQvHHT7sCKqCjLQX6Mha">
            Motivering
          </p>
          <p xml:id="i-Gw88DQwf8JxeXryx19HYGC">
            Lantbruksuniversitetet (SLU) har hittills haft en nyckelroll
            för både lantbruks- och skogsnäringens forskning, utveckling och
            framtida konkurrenskraft. För den skogliga fakulteten kan konstateras
            att verksamheten hämmats av otydliga och splittrade organisationslösningar.
            Inom SLU:s ram finns för skogen tre tunga centrumbildningar i
            Umeå, Uppsala och Alnarp. Enligt vad vi erfarit finns det också
            planer på något slags nätverksbildning med avsikten att andra
            lärosäten skall få möjlighet att anslutas i något slags löslig
            form. SLU:s ambition tycks också vara att förbli moderuniversitet
            med intagning och en grundläggande utbildning innan studenterna,
            efter sina önskemål, fördelas till de olika lärosätena. Förhoppningen
            är då att stundernas val sammanfaller med det enskilda lärosätets
            profil. Det har kommit till vår kännedom att SLU:s styrelse tillsatt
            en utredare som skall genomlysa och försöka hitta en för studenterna
            tilltalande lösning på den högre skogliga utbildningens organisatoriska
            problem. Skogen är den råvara vars produkter ger Sverige det största
            exportnettot. Skogsnäringen är en i allra högsta grad konkurrensutsatt
            näring som en av aktörerna på världsmarknaden. Vi är många som
            åtskilliga gånger hört att vi i Sverige måste öka förädlingsgraden,
            dvs sälja en större andel färdiga produkter av trä, istället för
            träråvara som förädlas utomlands. Vi behöver också öka och bredda
            forskningen till andra användningsområden för trä- och
          </p>
          <pb facs="riksdagen-motions-pdf/data/200001/mot_200001_MJ_0609/mot_200001_MJ_0609-0002.pdf"/>
          <p xml:id="i-8gvr1shBuMdetBxfgsxoEM">
            2000/01:MJ609
          </p>
          <p xml:id="i-UHyfMZWQDd8AzCHJNH8SYj">
            19
          </p>
          <p xml:id="i-BoEvm1inh4cpA5omH8EzFi">
            bioråvara och initiera utveckling av nya tekniska produkter för
            dessa verksamheter. Det är otvetydigt så att om vi ska nå dessa
            mål måste vi öka både bredden och mångfalden av forskningen och
            utbildningen inom det skogliga området. Kan någon tänka sig att
            det skulle finnas endast en teknisk högskola i vårt land? Eller
            ett enda universitet dit alla lärarkandidater måste söka sig för
            utbildning? Det enda rimliga är naturligtvis att skog och lantbruk
            delas och var för sig bildar fristående akademiska enheter på
            flera av de universitet som redan profilerat sig på områdena.
            Det kommer snabbt att betyda ökad mångfald och fördjupad forskning.
            Så har t ex Växjö universitet förberett sig för en utveckling
            i denna riktning. Där finns redan institutioner inom områdena
            bioenergi och träteknik. Näringslivet, staten och universitet
            har gemensamt satsat 120 miljoner kronor att användas för träteknisk
            forskning och utveckling. I närområdet finns Asa skogsvårdsskola
            och försöksgård med väl etablerad forskning inom sin enheter.
            Av det ovan sagda framgår att det borde vara en nationell angelägenhet
            att den högre skogliga utbildningen och forskningen lokaliseras
            till olika universitet belägna i de delar av landet där skogsnäringen
            har stor betydelse för den regionala utvecklingen. En delning
            av jord och skog till var för sig fristående enheter motsvarar
            det faktum att skogsnäringen har betydligt mer gemensamt med den
            konkurrensutsatta industrin och det internationellt inriktade
            näringslivet än den genomreglerade och på EU-bidrag uppbyggda
            jordbruksnäringen. Vi förutsätter att det utredningsarbete som
            nu pågår kring SLU och den högre skogliga utbildningen tar upp
            dessa centrala frågeställningar om fristående enheter för den
            skogliga utbildningen på flera olika lärosäten. Sådana överväganden
            och förslag bör sedan kunna ligga till grund för regeringens förslag
            till riksdagen om en reformering av SLU och den högre skogliga
            utbildningen i enlighet med vad som anförts i motionen.
          </p>
          <p xml:id="i-XkgkaiPoAfbkXNUtWvJbnN">
            Stockholm den 4 oktober 2000 Harald Bergström (kd) Anders G Högmark
            (m)
          </p>
        </div>
      </div>
    </body>
  </text>
</TEI>
