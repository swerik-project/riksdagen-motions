<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03926">
  <teiHeader>
    <fileDesc>
      <titleStmt>
        <title>med anledning av prop. 2017/18:23 Skärpt exportkontroll av krigsmateriel</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3926 av Markus Wiechel m.fl. (SD)</title>
          <idno type="rdwebb">H5023926</idno>
          <rs type="number">3926</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023926/text</ref>
          <ref type="dokument_url_html">http://data.riksdagen.se/dokument/H5023926</ref>
          <ref type="dokumentstatus_url_xml">http://data.riksdagen.se/dokumentstatus/H5023926</ref>
          <ref type="docx">http://data.riksdagen.se/fil/0E2FA7D8-38E5-4EC4-909F-F5D8C134A628</ref>
          <ref type="pdf">http://data.riksdagen.se/fil/1A86D024-3ABB-40CD-8649-116FA9336AC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SvdQ9XfnG5yZsMsCuCfWst</idno>
            <name>Roger Richtoff</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-16ETzjsifZYC21UaEw1Nce"/>
        <correspContext corresp="i-16ETzjsifZYC21UaEw1Nce">
          <ref>Proposition 2017/18:23</ref>
        </correspContext>
        <correspAction xml:id="i-R7Z8LX6dv9M1Vucj7XWfQm" type="signed"/>
        <correspContext corresp="i-R7Z8LX6dv9M1Vucj7XWfQm">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-SvdQ9XfnG5yZsMsCuCfWst"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction type="submitted" xml:id="i-HmzcbpD5xxqRHdddxbAd2V">
          <date when="2017-11-08"/>
          <time when="16:35:31"/>
        </correspAction>
        <correspAction type="reviewed" xml:id="i-8iZjz2Nwb2m6t1Hs9UHu9Z">
          <date when="2017-11-09"/>
          <time when="15:01:52"/>
        </correspAction>
        <correspAction type="dismissed" xml:id="i-757TiFDC7r3ZZysBT7UTVH">
          <date when="2017-11-10"/>
        </correspAction>
        <correspAction type="referred" xml:id="i-RepKgHmqDW4uvnzUsLHjyQ">
          <date when="2017-11-14"/>
        </correspAction>
        <correspAction type="assigned" xml:id="i-HxgsduBR7y2mGtQETdW6kA">
          <date when="2018-02-28"/>
          <time when="16:40:50"/>
        </correspAction>
        <correspContext corresp="i-HxgsduBR7y2mGtQETdW6kA">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-Hzejqth5x8sYpUHo6m6khz"/>
        <correspContext corresp="i-Hzejqth5x8sYpUHo6m6khz">
          <ref type="uppgift">2017/18:UU9</ref>
          <ref type="ref_dok_id">H501UU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU9</ref>
          <ref type="ref_dok_titel">Skärpt exportkontroll av krigsmateriel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3926 av Markus Wiechel m.fl. (SD) med anledning av prop. 2017/18:23 Skärpt exportkontroll av krigsmateriel</div>
      </div>
      <div type="motBody">
        <div type="motProposal" subtype="förslag">
          <head xml:id="i-E5ftKfgKgabXzui2KYQqhq">
            Förslag till riksdagsbeslut
          </head>
          <list style="ol">
            <item xml:id="i-TSM2TLr9uKxEKE54ypqgpW">
              Riksdagen ställer sig bakom det som anförs i motionen om att
              det inte ska införas ett PGU-kriterium (politiken för global utveckling)
              som hinder i riktlinjerna för krigsmaterielexport och tillkännager
              detta för regeringen.
            </item>
            <item xml:id="i-38xWsKsRAXTR3QQfwzt8PL">
              Riksdagen ställer sig bakom det som anförs i motionen om att
              presumtionen för följdleveranser inte ska ändras och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-PojH6xeDW6excby7VhnKFP">
            Motivering
          </head>
          <p xml:id="i-2GjegTToPiJcfYjQDn22MK">
            I modern tid har Sverige bedrivit en seriös och välmenade säkerhetspolitik.
            Medan det finns andra länder som trots att de är demokratier kan
            bedriva krig för egna tvivelaktiga intressen, så handlar den säkerhetspolitiska
            diskussionen i Sverige mycket om hur vi ska agera för att andra
            länder ska få det bättre. Detta är något för oss att vara stolta
            över. På så vis är vi en högtstående kultur. Detsamma gäller på
            krigsmaterielexportkontrollens område. För de flesta länder är
            krigsmaterielexporten ett utrikespolitiskt verktyg för att vinna
            fördelar på andra länders bekostnad, vilket inte minst gäller
            super- och stormakterna. I Sverige vägs alla beslut om krigsmaterielexport
            mot följderna för andra länder och deras invånare. På så vis har
            vår krigsmaterielexportkontroll utvecklats till det den är i dag,
            vilket bl.a. innebär att den är den näst strängaste i världen
            (endast Japan har en strängare lagstiftning på området).
          </p>
          <p xml:id="i-3PNhy5moHZTkp4LPQBC7nm">
            Mot den bakgrunden är det märkligt att det 2012 uppstod en förbittrad
            debatt om den svenska krigsmaterielexporten. Bakgrunden var att
            det i den årliga skrivelsen från Inspektionen för strategiska
            produkter (ISP) till riksdagen framgick att export av krigsmateriel
            från Sverige hade gått till Saudiarabien, Pakistan och Förenade
            Arabemiraten. Det som exporterades var s.k. flygande radarsystem
            (Saabs Erieye-system). Detta är mycket dyra system, varför denna
            export blev en stor del av det årets krigsmaterielexport. Slagord
            hördes i debatten om att ”det är väldigt fel av Sverige att exportera
            så mycket krigsmateriel till diktaturer”. De som debatterade visste
            inte mycket om riktlinjerna för exporttillstånden, och regeringsledamöterna
            var inte insatta i den aktuella situationen på grund av att informationen
            var sekretessbelagd. Konsekvensen av det hela blev att en kommitté
            tillsattes – Krigsmaterielexportöversynskommittéen (KEX), med
            uppdraget att skärpa exportkontrollen gentemot icke-demokratiska
            stater.
          </p>
          <p xml:id="i-XwRYdMehEaCnYf7EypMMk8">
            I debatten framkom det inte att Erieye-systemen klassats som
            övrig krigsmateriel (ÖK) och inte som krigsmateriel för strid
            (KS). Exporttillstånd för KS till Saudiarabien och liknande länder
            är normalt sett inte brukligt enligt svensk exportpolitik. Däremot
            säljer vapenproducerande länder som Frankrike, Storbritannien
            och USA KS till Saudiarabien för ofantliga belopp. Exempelvis
            exporterade Obamaadministrationen KS till Saudiarabien för över
            50 miljarder dollar.
          </p>
          <p xml:id="i-R8JUYgZQvtWEA9kBNBfekq">
            Det finns oss veterligen inga länder som Sverige valt att neka
            köp av krigsmateriel, och som på grund av det beslutet blivit
            utan sådan. Det har alltid funnits andra leverantörer med jämförbar
            produktkvalitet. De länder som kan tillverka krigsmateriel med
            högsta kvalitet är inte så många, men de är tillräckligt många
            för att alla länder som inte står under vapenembargo får det krigsmateriel
            de har råd att köpa. I propositionen antyds att Sverige påverkat
            andra länder till att utveckla en strängare exportkontroll för
            att därigenom skapa en stabilare värld. Är detta sant, eller en
            skönskrivning? Vore det sant så skulle det väl finnas ett exempel.
            Även om det inte vore sant så är det bra att Sverige har en sträng
            krigsmaterielexportkontroll. Vi ska göra vad vi kan för att verka
            för en fredligare och lyckligare värld, men det är också bra för
            vår trovärdighet i de internationella materielsamarbetena. Det
            land som samarbetar med Sverige för att utveckla krigsmateriel
            ska veta att deras teknik inte sprids okontrollerat genom tveksam
            export. Den exportkontroll som vi hade när KEX tillsattes var
            bra och genomtänkt. Vi hade inte behövt tillsätta en kommitté
            eller göra riktlinjerna för exportkontrollen strängare. Beslutet
            blev ändå detta, och i vissa delar har bra förslag väckts. Till
            exempel är det bra med sanktionsväxlingen till förmån för avgifter
            för enklare fel i hanteringen från exportföretagens sida.
          </p>
          <p xml:id="i-LePFTRzwyq9wWhgb25M82c">
            KEX kom fram till att Sverige eller världsfreden inte skulle
            gynnas av att Sverige håller sig med en lista över diktaturer.
            Det skulle medföra en diplomatisk låsning med svårbedömda följder.
            Däremot föreslår KEX att länders demokratiska staters status ska
            bedömas. Ju sämre demokratisk status ett land har, desto svårare
            ska det vara att få importera krigsmateriel från Sverige. Vi anser
            att införande av ett sådant demokratikriterium är rimligt och
            möjligen kan göra exportkontrollen effektivare och därmed motverka
            dålig export. Redan i dag är dålig svensk krigsmaterielexport
            ovanlig, dvs. sådan export där vapnen kommer till användning på
            ett felaktigt sätt. Felaktigt sätt finns i olika former. Det kan
            vara en regim som angriper sin egen befolkning med vapen, en regim
            som angriper ett grannland eller en regim som säljer eller förlorar
            sina vapen till kriminella eller motsvarande. Naturligtvis har
            Sverige inte problem med export av krigsmateriel till stater som
            bygger upp sitt försvar i rent defensivt syfte för att kunna avskräcka
            potentiella angripare. Det finns inget fullständigt samband mellan
            det föreslagna demokratikriteriet och det befintliga MR-kriteriet,
            men i de flesta fall så har ett land problem med båda eller inget
            av dem. Ett land som inte förmår upprätthålla MR är oftast inget
            demokratiskt välutvecklat land. På så vis innebär införande av
            ett demokratikriterium troligen ingen kraftig begränsning generellt
            av krigsmaterielexporten, utan mer en utveckling av verktygen
            för att motverka skadlig export.
          </p>
          <p xml:id="i-Kbu9Q4RRppBzG2yAipuhnj">
            På ett helt annat sätt förhåller det sig med det föreslagna nya
            PGU-kriteriet. Det kriteriet föreskriver att Sverige ska bedöma
            vad som är bäst för mottagarlandet. Har de råd med krigsmateriel
            eller är livsmedel, skolböcker eller något annat viktigare? Vad
            är bäst för det landets uthållighet? Det är svårt att bedöma.
            Vad skulle finländarna ha sagt om de i stället för ammunition
            fått bröd under vinterkriget? Vi anser att det måste vara mottagarlandet
            som bedömer vad de behöver och har råd med. Om landets regim är
            aggressiv eller oseriös på annat sätt så faller de ändå på demokrati-
            och MR-kriteriet. Vi avvisar helt ett införande av ett PGU-kriterium.
            Ett sådant kriterium gör att svensk exportkontroll blir helt avvikande
            från de övriga länderna i sexnationerssamarbetet, och i stället
            för att göra våra regler mer lika varandra blir det precis tvärtom.
            Vi motsätter oss införande av ett PGU-kriterium i riktlinjerna
            för svensk krigsmaterielexport. Med fyra olika villkorliga hinder
            i riktlinjerna för exportkontrollen så har vi de verktyg vi behöver:
            MR-kriteriet, demokratikriteriet, konfliktkriteriet och avledningskriteriet.
            PGU-kriteriet är otydligt och farligt och bör därför inte ingå.
            PGU-kriteriet kommer att begränsa svensk krigsmaterielexport på
            ett oförutsägbart sätt, och våra internationella partner riskerar
            att bryta kontakterna med Sverige. Andra länders krigsmaterielexportproducenter
            har redan i konkurrenssyfte börjat verka för att tränga ut svenska
            företag ur viktiga materielsamarbeten. Läget är kritiskt. Vi inom
            politiken borde vara tacksamma för att svensk försvarsindustri
            finns kvar. Villkoren är redan svåra. Om exporten kraftigt regleras
            ned återstår för de svenska krigsmaterielindustrierna att antingen
            lämna landet eller att med sitt kapital lämna branschen. Båda
            alternativen är katastrof för svensk krigsmaterielförsörjning.
            Tvingas vi handla all krigsmateriel utomlands så ökar kostnaderna
            och vi får mindre materiel för anslaget, med svåra följder för
            vår militära förmåga. Försvarsindustrin är dessutom teknikdrivande
            och satsar mer på forskning än Chalmers och KTH tillsammans.
          </p>
          <p xml:id="i-KRAupAByrB3k9JRMxDz1vM">
            Försvarsindustrin är beroende av sin export. Ett exempel är just
            exporten av Erieeye till bl.a. Saudiarabien. Hade inte den skett
            så hade den svenska sensor/radar-tillverkningen varit hotad av
            nedläggning. Nu är den i stället världsledande och skapar stora
            möjligheter.
          </p>
          <p xml:id="i-RNTifrC2RfxnerxXtZ5Q6t">
            Ett villkor som är avgörande är också följdleveranserna. Det
            land som köper ett krigsmaterielsystem gör sig ofta beroende i
            decennier av ammunition, reservdelar och uppgraderingar. Därför
            finns det i dag presumtion för följdleveranser som bara kan brytas
            av förändrade villkor för de ovillkorliga hindren (internationellt
            bindande överenskommelser, bindande sanktionsbeslut och folkrättsliga
            regler om neutrala stater under krig). Nu föreslås en liten glidning
            i bedömandet som det i och för sig är svårt att tolka. Det är
            dock lätt att konstatera att följdleveranserna inte behöver strängare
            bedömning. Andra försvarsmakter som köper materiel av oss har
            samma behov av försörjningstrygghet som vår egen försvarsmakt
            har. Vill vi sälja materielsystem så måste vi i alla normalfall
            också sälja ammunition, reservdelar och uppgraderingar till det
            vi har exporterat. Att stryka i listan över vad som ska betraktas
            som följdleveranser kommer att förorsaka att svensk industri får
            ett dåligt rykte.
          </p>
          <p xml:id="i-Gvr1WSQVBDS48XAuH46CSb">
            Exportkontrollrådet (EKR) bistår ISP med en parlamentarisk bedömning
            av enskilda exportärenden. EKR har bara handlingarna för aktuella
            ärenden till låns en knapp vecka fram till sammanträdena. Ärendena
            är beskurna av olika slag av stark sekretess som utrikessekretess,
            försvarssekretess och kommersiell sekretess. Det är svårt att
            bedöma när sekretessen lättar. Att under dessa villkor ställa
            EKR till svars genom att offentliggöra besluten är därför orimligt.
            Eftersom ledamöterna i EKR inte får tala med någon om ärendena
            annat än i EKR så skulle suppleanter göra det lättare för små
            partier som då får två personer i rådet som därmed kan överlägga
            med varandra. Vi anser därför att förslaget om suppleanter i EKR
            är bra.
          </p>
        </div>
        <div type="motSignatures">
          <list>
            <item xml:id="i-TfKp7MXs1BRWsk1uN9yHzh">
              Markus Wiechel (SD)
            </item>
            <item xml:id="i-AtnbbfJwzUKfMcQfv6uXnq">
              Björn Söder (SD)
            </item>
            <item xml:id="i-7GpHPME78ZNcZ292C5Bm2a">
              Mikael Jansson (SD)
            </item>
            <item xml:id="i-D4ijv1z3BqPJ3zPiGeqGke">
              Roger Richtoff (SD)
            </item>
            <item xml:id="i-5zP3UPpAdHWQdRiL6SC3ph">
              Jeff Ahl (SD)
            </item>
          </list>
        </div>
      </div>
    </body>
  </text>
</TEI>
