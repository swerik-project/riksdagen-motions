<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__313/mot_1961__ak__313-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 313 år 1961 17
          </p>
          <p>
            Nr 313
          </p>
          <p>
            Av herr Johnsson i Skoglösa m. fl., om viss rätt för folkhögskola
            att avge vitsord för elev.
          </p>
          <p>
            (Lika lydande med motion nr 225 i Första kammaren)
          </p>
          <p>
            Vid 1957 års riksdag fattades beslut om folkhögskolans framtida
            ställning. Därvid angavs bl. a. att folkhögskolan har till uppgift
            att meddela allmän medborgerlig bildning och att dess verksamhet
            särskilt bör syfta till att bi- bringa eleverna insikt om deras
            ansvar som människor och samhällsmed- lemmar. Vidare framhölls,
            att den bör utformas så, att elevernas samarbets- vilja stärkes,
            deras: förmåga till självständigt tänkande och kritiskt om- döme
            utvecklas samt deras mognad och studieintresse främjas. Den roll
            och ställning som genom 1957 års riksdagsbeslut gavs åt folkhög-
            skolan får ses mot bakgrunden av den omdaning som f.n. karakteriserar
            svenskt skolväsende. Tillskapandet av den nioåriga skolan får
            väntas med- föra en bättre grundutbildning för det stora flertalet
            elever. Det får också väntas att den allmänna kunskaps- och färdighetsnivån,
            som erhållits vid avgången från enhetsskolans sista klass, kommer
            att bli normerande vid intagning till de läro- och utbildningsanstalter
            som kan komma i fråga på detta stadium. Därigenom torde den mera
            elementärt betonade undervis- ning, som folkhögskolan till följd
            av elevers bristfälliga grundutbildning hittills fått bedriva
            i viss utsträckning, bli tillgodosedd inom den obliga- toriska
            skolan — även i formellt avseende. 1957 års beslut avsåg att i
            tid inrikta folkhögskolan mot de ovannämnda uppgifter och mål,
            som efter skolreformens genomförande i än högre grad bör komma
            att prägla folkhögskolans arbete. Mot ett sådant syfte finns ingen
            erinran. Emellertid finns det alltjämt och kommer att för avsevärd
            tid framåt finnas stora ungdomsgrupper, som inte genomgått enhetsskola,
            real- skola eller liknande utan avslutat sin skolgång efter folkskolans
            sjunde klass. För många av dessa ungdomar framstår givetvis folkhögskolan
            som en möjlighet att få både bättre grundutbildning och del av
            vad folkhögskolan enligt ovan anförda skall ge sina elever. Enligt
            den folkhögskolestadga, som antogs vid riksdagsbeslutet 1957,
            får emellertid inte folkhögskolan utfärda betyg i den ordning
            som krävs vid inträde till vissa andra läroanstalter. Det är nämligen
            vanligt att det vid sådana läroanstalter fordras s.k. normal-
            kompetens i något eller några ämnen, vilket folkhögskolan inte
            har rätt att utfärda vitsord om. Elev som genomgått folkhögskolekurs
            äger att erhålla
          </p>
          <pb facs="riksdagen-motions-pdf/data/1961/mot_1961__ak__313/mot_1961__ak__313-002.pdf"/>
          <p>
            18 Motioner i Andra kammaren, nr 313 år 1961
          </p>
          <p>
            intyg med uppgift om den tid och de ämnen kursen omfattat. Om
            skolans styrelse så beslutar kan elev därutöver erhålla intyg
            med uppgift om tim- antalet i varje ämne och förmågan att tillgodogöra
            sig undervisningen. Så- dant omdöme skall avse samtliga läroämnen,
            endera genom ett sammanfat- tande omdöme avseende hela undervisningen
            eller genom omdöme var för sig för den humanistiskt-samhällsvetenskapliga
            ämnesgruppen, den mate- matiskt-naturvetenskapliga ämnesgruppen
            samt annan ämnesgrupp. Dessa vitsord får omfatta omdömena Mindre
            god, God, Mycket god och Utmärkt. Det kan synas som om sådant
            omdöme skulle vara tillräckligt för fack- skolor etc., när elev
            där söker inträde. Emellertid har det visat sig att så icke är
            fallet, vilket torde ha en orsak i att man inom dessa skolor finner
            det svårt att jämföra de annorlunda folkhögskolevitsorden med
            ämnesbety- gen från andra skolor. Det har framhållits att folkhögskolan
            inte får bli preparandinstitut. Detta äger givetvis sin riktighet,
            men med tanke på att stora ungdomsgrupper inte kunnat erhålla
            en tillfredsställande grundutbildning på annat sätt synes en viss
            justering av reglerna för folkhögskolans rätt att lämna vitsord
            vara befogad. Det mål för folkhögskolan som ovan nämnts får givetvis
            inte sättas åsido, men ett fullföljande av det målet förutsätter
            bl. a. att eleverna har eller bibringas visst grundstoff eller
            grundutbildning. Det synes inte oriktigt att folkhögskolan lämnas
            möjlighet att vitsörda vad elev i sistnämnda av- seende inhämtat.
            Inte heller kan det anses principiellt oriktigt att en elev väljer
            folkhögskolan för att få en bättre grundutbildning i stället för
            en preparandskola eller -kurs, som kanske inte ger något utöver
            en ganska snävt avgränsad och kanske fackinriktad grundutbildning.
            Alla ungdomar har f.ö. inte skolor eller kurser av sistnämnda
            slag inom rimligt räckhåll. Det bör framhållas att dessa spörsmål
            till övervägande del är övergångs- problem. Betygssystemet inom
            skolväsendet är föremål för överväganden och debatt. En ändring
            av betygsordningen, t. ex. inom den obligatoriska skolan, kan
            medföra att här berörda fråga rörande folkhögskolevitsorden blir
            in- aktuell. Därtill kommer givetvis det allmänna genomförandet
            av den nio- åriga skolan att medföra en bättre grundutbildning
            för framtida ungdoms- grupper, vilket också medverkar till att
            nuvarande olägenheter elimineras. Under en övergångstid synes
            det dock riktigt att folkhögskolan lämnas möjlighet att på ett
            ur förevarande synpunkter lämpligt sätt vitsorda elevs kompetens.
            En sådan möjlighet behöver emellertid inte innebära återgång till
            en traditionell betygsättning. En rätt för folkhögskolan, dock
            inte i fråga om första årskursen, att vitsorda elevs kompetens
            i det eller de ämnen, där viss kompetens fordras för inträde i
            fackskola eller jämförbar läroanstalt, synes vara till fyllest.
            Med hänvisning till ovan anförda hemställes, att riksdagen måtte
            hos Kungl. Maj:t anhålla om utfär-
          </p>
          <pb facs="riksdagen-motions-pdf/data/1961/mot_1961__ak__313/mot_1961__ak__313-003.pdf"/>
          <p>
            Motioner i Andra kammaren, nr 313 år 1961 19
          </p>
          <p>
            dande av sådana föreskrifter, att folkhögskola må äga rätt att
            vitsorda elevs kompetens i det eller de ämnen, där viss kompetens
            erfordras för inträde i fackskola eller jämförbar läroanstalt.
          </p>
          <p>
            Stockholm den 24 januari 1961
          </p>
          <p>
            Harald Johnsson Erik Larsson Johannes Antonsson i Skoglösa i
            Norderön Gustaf Svensson Carl Jönsson Einar Larsson i Vä Gärds
            Köpinge Rune Gustavsson Fridolf Jansson
          </p>
          <p>
            i Alvesta
          </p>
        </div>
      </div>
    </body>
  </text>
</TEI>
