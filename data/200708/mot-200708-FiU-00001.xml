<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FiU-00001">
  <teiHeader>
    <fileDesc>
      <titleStmt>
        <title>med anledning av prop. 2006/07:128 Ny lagstiftning om offentlig upphandling och upphandling inom områdena vatten, energi, transporter och posttjänster</title>
        <author corresp="i-M5o8cYSRJsbmZdvevomfQX">av Ulla Andersson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:128 Ny lagstiftning om offentlig upphandling och upphandling inom områdena vatten, energi, transporter och posttjänster</title>
          <idno type="rdwebb">GV02Fi1</idno>
          <rs type="number">Fi1</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GV02Fi1/text</ref>
          <ref type="dokument_url_html">http://data.riksdagen.se/dokument/GV02Fi1</ref>
          <ref type="dokumentstatus_url_xml">http://data.riksdagen.se/dokumentstatus/GV02Fi1</ref>
          <ref type="doc">http://data.riksdagen.se/fil/1C4ED32F-7EAF-45F8-A69C-E9BBC492DF70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XAvGe1qWJwYaPwfhfh4MyP" type="basedOn"/>
        <correspContext corresp="i-XAvGe1qWJwYaPwfhfh4MyP">
          <ref>Proposition 2006/07:128</ref>
        </correspContext>
        <correspAction xml:id="i-DEX7hGKpexiWFMApQotfgc" type="signed"/>
        <correspContext corresp="i-DEX7hGKpexiWFMApQotfgc">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-8UNgsadTTaziAnqacUY9mk" type="referral">
          <date when="2007-09-26"/>
        </correspAction>
        <correspAction xml:id="i-AQpGxgHzYstaarkJVdVmFh" type="dismissal">
          <date when="2007-09-25"/>
        </correspAction>
        <correspAction xml:id="i-Qyg7t9uJfArmnJsdvJeaJE" type="dismissal">
          <date when="2007-09-25"/>
        </correspAction>
        <correspAction xml:id="i-7tzjdkV2jid56V8CM1M6G6" type="transfer">
          <date when="2007-09-20"/>
        </correspAction>
        <correspAction xml:id="i-9Vaxrhg6uRf5YrhpT1C7pu" type="submission">
          <date when="2007-09-20"/>
        </correspAction>
        <correspAction xml:id="i-3uAbdXHPrsEZqByvpPJMBG" type="assigned"/>
        <correspContext corresp="i-3uAbdXHPrsEZqByvpPJMBG">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-YYQUmup7Yg9z2G1mPQ7fhc">
            3 Sammanfattning
          </head>
          <p xml:id="i-QAhaYcjh3vL4wGSWZJgcuH">
            Regeringens proposition 2006/08:128 Ny lagstiftning om offentlig
            upphandling och upphandling inom områdena vatten, energi, transporter
            och posttjänster har till syfte att implementera två EG-direktiv,
            (2004/18/EG) om offentlig upphandling och (2004/17/EG) om upphandling
            inom områdena vatten, energi, transporter och posttjänster. Därmed
            föreslås två nya lagar ersätta lagen (1992:1528) och offentlig
            upphandling, härefter kallad LOU. Tanken är att den nya ordningen
            inte ska innebära några större egentliga förändringar och att
            det, i den mån förändringar sker, ska kunna vara frågan om förenklingar.
          </p>
          <p xml:id="i-NmAL4Pe1U3QZM6e5YQSc3s">
            Vänsterpartiet menar att det finns en rad problem med propositionen.
            Processen har varit otillfredsställande, och själva regelverket
            är svårgenomträngligt på ett sådant sätt att det inbjuder till
            allvarliga problem hos offentliga organ, liksom till onödiga och
            dyrbara rättsprocesser. Detta är något som känns igen från andra
            fall då EG-direktiv implementeras i svensk lag.
          </p>
          <p xml:id="i-VFEvBXP2bNdGMkGUU4YJmp">
            På flera punkter innebär propositionen snarare försämringar.
            Det gäller främst det faktum att förenklande ramavtal i praktiken
            blir mycket svåra att teckna. Vidare finns en underlåtenhet att
            förändra upphandlingslagarna i bättre riktning. Propositionen
            duckar återigen i frågan om möjligheten att kräva kollektivavtal
            vid offentlig upphandling och undertecknandet av ILO:s konvention
            94 om arbetsklausuler vid offentlig upphandling. Dessa centrala
            frågor nämns inte explicit i propositionen. Begreppet affärsmässighet,
            som Vänsterpartiet länge ansett vara problematiskt, utmönstras
            ur lagen men med försäkran om att det inte ska föranleda några
            materiella förändringar.
          </p>
          <p xml:id="i-Cui3YDhZK1iXUbjFtXjbe2">
            Vänsterpartiet anser att det behövs en lagstiftning kring den
            offentliga upphandlingen som bättre betonar medborgarnas intressen,
            snarare än den blinda tilltron till marknadsmekanismer. Detta
            skulle kräva genomgripande förändringar i hela lagen. Vi tar i
            denna motion upp en del särskilt viktiga frågor. Vänsterpartiet
            menar allmänt att regelverket måste bli enklare för de offentliga
            upphandlarna. Det måste klargöras att upphandlare har rätt att,
            och ska, ställa krav på att leverantören tecknat kollektivavtal.
            ILO:s konvention 94 bör undertecknas av Sverige.
          </p>
        </div>
        <div xml:id="i-MSwtFYwLS1KqoNav5f3bFq" type="TOC">
          <head xml:id="i-SLvs5sExfteDeYfQFGP37P">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Sammanfattning 2
            </item>
            <item>
              4 En problematisk lagstiftningsprocess 3
            </item>
            <item>
              5 Begreppet affärsmässighet 4
            </item>
            <item>
              6 Kollektivavtal 5
            </item>
            <item>
              7 ILO:s konvention 94 6
            </item>
            <item>
              8 Ramavtal 7
            </item>
            <item>
              9 Rangordning av anbud 8
            </item>
            <item>
              10 En ny, utvärderande utredning 9
            </item>
          </list>
        </div>
        <div type="motProposal" subtype="förslag">
          <head xml:id="i-4kr13vRor1bctJGJ9TcLhj">
            2 Förslag till riksdagsbeslut
          </head>
          <list style="ol">
            <item xml:id="i-SVVSQYkGTZ2oxkB1nJgyg9">
              Riksdagen tillkännager för regeringen som sin mening vad som
              anförs i motionen om en principiell översyn av upphandlingslagarna
              utifrån aspekten att det medvetna överskjutandet av tolkningar
              till kommande domstolsbehandling bör minimeras.
            </item>
            <item xml:id="i-WPDd25bBU3muK2kaZFccB8">
              Riksdagen tillkännager för regeringen som sin mening vad som
              anförs i motionen om en översyn av upphandlingslagarna i syfte
              att tydliggöra en materiell förbättring av möjligheten att ställa
              sociala krav när begreppet affärsmässighet utmönstras ur lagen.
            </item>
            <item xml:id="i-VnbQ5dtN328BqL4FvkmWGq">
              Riksdagen tillkännager för regeringen som sin mening vad som
              anförs i motionen om att det i lagtexten om offentlig upphandling
              tydligt bör framgå att kollektivavtal kan och ska krävas vid all
              offentlig upphandling.
            </item>
            <item xml:id="i-TN6JHBKG3gyYyofvc3BYfn">
              Riksdagen tillkännager för regeringen som sin mening vad som
              anförs i motionen om att Sverige ska ratificera ILO:s konvention
              94.
            </item>
            <item xml:id="i-26ixCbxKWSk6dt27cV1vv4">
              Riksdagen tillkännager för regeringen som sin mening vad som
              anförs i motionen om en översyn av upphandlingslagarna i syfte
              att säkerställa en förenklad och breddad användning av ramavtal.
            </item>
            <item xml:id="i-Uvtp8pTtWJkhnLpZ9LYhxd">
              Riksdagen tillkännager för regeringen som sin mening vad som
              anförs i motionen om att kraven på specifik rangordning av olika
              kriterier bör luckras upp.
            </item>
            <item xml:id="i-FQ4HXbZaJnuC87mywpZp6r">
              Riksdagen tillkännager för regeringen som sin mening vad som
              anförs i motionen om behovet av en ny utredning om erfarenheterna
              från upphandlingar.
            </item>
          </list>
        </div>
        <div type="motContent">
          <head xml:id="i-AmXWCpuRhqCpXDwb7BtNmX" type="h1">
            4 En problematisk lagstiftningsprocess
          </head>
          <p xml:id="i-V3XG8p9BqU11QmaqthfFnA">
            Upphandling rör stora ekonomiska värden och är en betydelsefull
            del av den offentliga ekonomiska förvaltningen. Det är viktigt
            att de lagar som reglerar upphandlingen är begripliga och transparenta.
            LOU är redan i sin nuvarande form problematisk i dessa avseenden.
            Föreliggande proposition fördjupar snarare problematiken. För
            dem som praktiskt ska handha inköpsverksamheten kommer det att
            krävas en stor kraftansträngning att se hur lagen är tillämplig
            i deras fall, om de nya bestämmelserna innebär behov av att lägga
            om inarbetade rutiner, samt vad som över huvud taget är möjligt.
            I många fall är det till och med svårt att utläsa vad som är lagstiftarens
            intention.
          </p>
          <p xml:id="i-HaxXRQ4XZqiVZ9bwFkDtQa">
            Detta är inte ett slumpmässigt problem. Det hänger nära samman
            med en mer allmän problematik kring sådan lagstiftning som initieras
            av processer i EU-systemet eller utgör en anpassning till dessa.
            Vänsterpartiet har ofta påtalat dessa principiella problem. Denna
            proposition utgör ytterligare ett tydligt exempel på detta.
          </p>
          <p xml:id="i-8tS1W6PTxY5dFuvRAhgU2J">
            Den lagrådsremiss som föregått propositionen mötte hård principiell
            kritik av Lagrådet. Lagrådet skriver i sitt omfattande yttrande
            att beredningen inte skett med den omsorg som varit önskvärd.
            Regeringen har anfört att detta beror på tidspress, varvid Lagrådet
            konstaterar att det inte är ovanligt att denna förklaring anges
            beträffande genomförandet av EG-direktiv. Vi menar att implementeringsprocessen
            är dömd att behäftas med översiktlighetsproblem, dels för att
            EG-direktiven är utformade på ett invecklat sätt, dels för att
            det saknas en tydlig politisk ambition att hävda en självständig
            svensk lagstiftning mot EG-direktiven.
          </p>
          <p xml:id="i-7m6qV8S5fVjB6F37FHjsrk">
            De direktiv som tas fram i det komplexa och byråkratiska EU-systemet
            är resultat av icke-transparenta tjänstemannaförhandlingar. Implementeringsprocessen
            i medlemsländerna skapar nya, särskilda problem. För svensk del
            betyder detta på sikt i takt med att en allt större lagtextmassa
            tillkommer som resultat av processer i EU att hela den svenska
            lagstiftningsmodellen, som är välförankrad i svenska samhällsinstitutioner
            och uppvisar en relativt hög grad av spårbarhet och politisk tydlighet,
            allvarligt undermineras. Detta innebär samtidigt en förlust av
            svenskt självbestämmande och av demokratisk legitimitet för svenska
            lagar.
          </p>
          <p xml:id="i-2hzvP3NA9sx9KqLN8dy9cW">
            I det specifika fallet har den bristfälliga beredningsprocessen
            och oviljan att skapa en mer självständig upphandlingslagstiftning
            gjort att propositionen ängsligt håller sig nära direktivens bokstav.
            I praktiken innebär detta att många av frågorna överlämnas till
            kommande rättspraxis, utan att lagstiftaren anger en överskådlig
            intention i förarbetena. Detta är problematiskt från såväl demokrati-
            som effektivitetssynpunkt. Propositionen borde genomgå en ny översyn
            ur den principiella aspekten att medvetet överskjutande av tolkningar
            till kommande domstolsbehandling bör minimeras. Detta bör riksdagen
            som sin mening ge regeringen till känna.
          </p>
          <head xml:id="i-LfETVnhd1L6PLYkEdbFGi3" type="h1">
            5 Begreppet affärsmässighet
          </head>
          <p xml:id="i-MknhQ6PWfm61qia4mRrqF7">
            Det i LOU centrala begreppet affärsmässighet är inte en omedelbar
            följd av kraven i EG-direktiven, utan en svensk uppfinning. Begreppet
            har i sin praktiska användning, än mer än vad som påbjuds av direktiven,
            snävat in upphandlingsvillkoren mot att bli rent företagsekonomiska.
            Tolkningen av begreppet har inneburit en inskränkning av möjligheterna
            att ställa olika krav av social karaktär. Det förhindrar de upphandlande
            myndigheterna och enheterna att välja det från samhällelig synpunkt
            mest förmånliga alternativet. Vänsterpartiet har vid flera tidigare
            tillfällen motionerat om behovet av att utmönstra begreppet ur
            LOU.
          </p>
          <p xml:id="i-5crh5oj92174BGS85k4fp8">
            I Sverige köps varor och tjänster för cirka 400 miljarder kronor
            årligen, med offentliga medel. Det är orimligt att medborgarna
            inte ska kunna förvänta sig att dessa medel används på ett sådant
            sätt att sociala och politiska mål kan uppnås. Såväl principiellt
            som praktiskt är detta en inskränkning av demokratins räckvidd
            och av det kommunala självbestämmandet.
          </p>
          <p xml:id="i-8x6UkKvsbP4GcyCMeBCApQ">
            I propositionen föreslår regeringen att begreppet affärsmässighet
            ska utmönstras ur lagen. Detta görs dels med en uttrycklig hänvisning
            till direktivens grundläggande principer, dels med försäkringar
            i propositionstexten att förändringen inte ska innebära någon
            egentlig skillnad: Det är viktigt att framhålla att denna utformning
            av lagrummet inte är avsedd att innebära någon ändring av rättsläget
            vad gäller vilka rättsprinciper som skall iakttas vid en upphandling
            (s.157).
          </p>
          <p xml:id="i-DFzTAixDE9L4QEHHJECADX">
            Eftersom problemet med affärsmässighetsbegreppet just har varit
            att det har satt hinder i vägen för sociala och miljömässiga hänsyn
            på ett sätt som går längre än vad direktivtexterna krävt, löses
            knappast problemen av att regeringen återupprepar de upphandlande
            enheternas möjlighet att ta sociala hänsyn och miljöhänsyn i den
            omfattning som direktivet medger. Det förblir mycket oklart om
            den nya lagen innebär en större eller mindre möjlighet att ställa
            sociala krav i upphandlingsprocessen.
          </p>
          <p xml:id="i-5Mqfa1UwvjLtu5N8FgGJVJ">
            I denna översyn av LOU hade det varit angeläget att genomdriva
            tydligare och rimligare lagbestämmelser. Det bör genomföras en
            översyn av lagen, i syfte att tydliggöra en materiell förbättring
            av möjligheten att ställa sociala krav, när begreppet affärsmässighet
            utmönstras ur lagen. Detta bör riksdagen som sin mening ge regeringen
            till känna.
          </p>
          <head xml:id="i-Bs3d1KtBhksyhmf3b4qqgw" type="h1">
            6 Kollektivavtal
          </head>
          <p xml:id="i-NpDRunPiQpzv6cCHKNMJrr">
            Frågan om krav gällande löner och arbetsvillkor har länge varit
            en av de allra viktigaste och mest debatterade i samband med den
            offentliga upphandlingen. När regeringen nu presenterar en proposition
            om nya upphandlingslagar är det anmärkningsvärt att frågeställningen
            helt lyser med sin frånvaro. Redan den allmänna frågan om problemen
            med att ställa sociala krav i samband med upphandling är bristfälligt
            behandlad. Den mer specifika frågan om möjligheten att ställa
            krav på kollektivavtal berörs över huvud taget inte i propositionen.
          </p>
          <p xml:id="i-BKeY8s1LGqGBQHCyDoQUpV">
            Det föreligger för tillfället stor osäkerhet kring rättsläget
            i frågan. När Halmstad kommun 2005 beslutade att kräva kollektivavtal
            för företag som ville lämna anbud anmäldes detta till länsrätten
            av arbetsgivarorganisationen Företagarna. Länsrätten menade i
            en dom att kravet stred mot LOU, trots att lagstiftaren tidigare
            gett uttryck för möjligheten att ställa sociala krav avseende
            anställningsförhållanden. Domen är en tolkning av gemenskapsrätten.
            Detta är en otillfredsställande situation, som avskräcker offentliga
            upphandlare från att ställa viktiga krav på leverantörerna.
          </p>
          <p xml:id="i-C9dKgs6q7Z7opVHX5FTXEB">
            I Sverige har arbetsmarknadens parter ansvar för att reglera
            villkoren på arbetsmarknaden. Vissa villkor, till exempel löner,
            regleras inte alls genom lag. Kollektivavtal är det dominerande
            instrumentet i Sverige för att tillförsäkra de enskilda arbetstagarna
            det skydd som de i andra länder tillerkänns genom lagstiftning.
          </p>
          <p xml:id="i-WYYpQS2TDLHaUkv58x166t">
            Före införandet av lagen om offentlig upphandling (LOU) 1992
            och en dom av Kammarrätten i Stockholm (dom 1995-03-28 mål nr
            1713-1995) ansågs det som en självklarhet att en upphandlande
            enhet inom stat, kommun eller landsting skulle kunna ställa krav
            på att de entreprenörer som ska utföra tjänster åt oss skattebetalare
            inom till exempel vård och omsorg hade kollektivavtal. Det var
            en garanti för att entreprenören inte använder försämrade löne-
            och anställningsvillkor för de anställda som konkurrensmedel,
            så kallad social dumpning. Det garanterade också att stat, kommun
            eller landsting inte bidrog till att urholka kollektivavtalsmodellen.
          </p>
          <p xml:id="i-BjFj8H8kFD9Pbuf6GrS1y">
            Kollektivavtalen har en bred täckning på den svenska arbetsmarknaden.
            På arbetstagarsidan är närmare 80 % av arbetstagarna fackligt
            anslutna och över 90 % av alla arbetstagare omfattas av kollektivavtal
            eftersom de har en rättsligt normerande verkan och även gäller
            oorganiserade arbetstagare. Det är av denna anledning som det
            inte funnits några behov för staten att genom lagstiftning eller
            på annat sätt utsträcka ett kollektivavtal till att gälla alla
            arbetstagare inom ett geografiskt område eller viss bransch (erga
            omnes).
          </p>
          <p xml:id="i-KjhyGRkroSe2BLLnMj4gx6">
            EG-rättens eventuella påverkan på den svenska arbetsmarknadsmodellen
            övervägdes noga i samband med Sveriges anslutning till EU. I den
            dialog mellan Sverige och EG-kommissionen som följde under 1993
            bekräftades den gemensamma uppfattningen att några förändringar
            i den svenska arbetsmarknadsmodellen inte var påkallade.
          </p>
          <p xml:id="i-L9JWcLRM6KLs4rt8CXQ3jS">
            Också vid förhandlingarna om utstationeringsdirektivet (96/71/EG)
            antog man ett danskt och svenskt förslag där man skulle kunna
            jämställa den danska och svenska typen av kollektivavtal med erga
            omnes, det vill säga allmängiltigförklarande av kollektivavtal.
          </p>
          <p xml:id="i-33eoS93N9X1r6eq3cXYHjx">
            När Sverige sedan genomförde utstationeringsdirektivet genom
            lag (1999:678, utstationeringslagen) konstaterade regeringen att
            kollektivavtal har hög täckningsgrad på arbetsmarknaden. Arbetsmarknadens
            parter delade regeringens uppfattning att det svenska kollektivavtalssystemet
            inte behövde förändras, och de menade att det låg i båda sidors
            intresse att även utländska företag tillämpar svenska avtalsvillkor.
          </p>
          <p xml:id="i-U5fgifsb6hXzGRK5BBohRn">
            Mot den här bakgrunden måste man uppfatta att det finns en hög
            legitimitet i Sverige för att staten, kommuner och landsting ska
            ställa krav på kollektivavtal vid upphandlingar och att man annars
            riskerar att urholka ett mycket effektivt system att upprätthålla
            löne- och anställningsvillkor.
          </p>
          <p xml:id="i-Sdvn9o8DDPbvpDSfNFy9Wi">
            Den offentliga sektorn är en stor ekonomisk aktör, och krav på
            kollektivavtal bör ställas vid all offentlig upphandling för att
            motverka social dumpning. Därför bör det i den nya lagtexten om
            offentlig upphandling tydligt framgå att kollektivavtal kan och
            ska krävas vid all offentlig upphandling. Detta bör riksdagen
            som sin mening ge regeringen till känna.
          </p>
          <head xml:id="i-A8iwQanZRRAsjovcUgrhWF" type="h1">
            7 ILO:s konvention 94
          </head>
          <p xml:id="i-GB55Ef4kBzLWWVkFiSzki3">
            ILO:s konvention 94 är inte undertecknad och ratificerad av Sverige.
            Anledningen till att Sverige inte ratificerat konventionen är
            att social dumpning hittills har motverkats genom kollektivavtalsmodellen.
            Idag när den svenska kollektivavtalsmodellen är utmanad borde
            Sverige däremot ratificera konvention 94 för att motverka social
            dumpning. ILO:s konvention 94 stadgar följande:
          </p>
          <p xml:id="i-SjtFn7occxZUBMXst5BcMN">
            Kontrakt, å vilka denna konvention äger tillämpning, skola innefatta
            klausuler, vilka tillförsäkra vederbörande arbetare lön (inklusive
            olika sorts tillägg), arbetstid och övriga arbetsvillkor, som
            icke äro mindre gynnsamma än A) de som gäller enligt kollektivavtal
            eller annat godtaget förhandlingssystem, skiljedom eller nationell
            lagstiftning för arbete av samma art inom vederbörande yrke eller
            näringsgren i närmast jämförbara område, eller B) den allmänna
            standard som tillämpas av arbetsgivare tillhörande samma yrke
            etc.
          </p>
          <p xml:id="i-7KJM7xLyzM9bShe6CjQhpT">
            Upphandlingsutredningen har sett över frågan om ratificering
            av konvention 94, men trots att den politiska processen i frågan
            under lång tid stannade upp med hänvisning till just utredningen
            duckat för ett ställningstagande. Utredningen svarade inte fullt
            ut på frågan om det finns några hinder för ratificering. Man ser
            problem med några skillnader mellan EU:s utstationeringsdirektiv
            och konventionen. Man vill dock inte överdriva skillnadernas betydelse.
            Att regeringen underlåter att nämna och ta ställning i frågan
            är problematiskt.
          </p>
          <p xml:id="i-D5t6n8VFCSTuC5tnzWiSm4">
            ILO:s konvention 94 slår alltså fast att offentliga myndigheters
            upphandling skall innehålla klausuler som garanterar arbetare
            löner, arbetstid och andra arbetsvillkor som inte är mindre förmånliga
            än de som finns i kollektivavtal för arbete av samma sort i den
            bransch och i det område där arbetet utförs. Vänsterpartiet anser
            att det är hög tid att Sverige ratificerar ILO:s konvention 94
            eftersom det kan bidra till att upprätthålla goda löne- och anställningsvillkor.
            Detta bör riksdagen sin mening ge regeringen till känna.
          </p>
          <head xml:id="i-H4xJcVdBgxCcy4yokMfaEG" type="h1">
            8 Ramavtal
          </head>
          <p xml:id="i-Q87UWrrVbU3yrthVvy6uR9">
            Så kallade ramavtal, enkelt uttryckt avtal vilka ingås för framtida
            avrop till givna villkor, förekommer idag inom båda de sektorer
            som ska täckas av de två nya lagarna. Regeringen föreslår nu så
            detaljerade preciseringar av bestämmelserna kring ramavtal att
            de kommer att göra användningen av sådana avtal mycket svårt i
            praktiken. Det som tidigare inte gällt upphandling under tröskelvärdena
            och av så kallade B-tjänster (inte minst utbildning, hälso- och
            sjukvård samt socialtjänster) kommer i den nya lagen att bli föremål
            för reglering av ett sådant slag att användandet av ramavtal kraftigt
            försvåras. Här är det viktigt att notera remissvaret från Sveriges
            Kommuner och Landsting som beklagar att regleringen i direktivet
            i flera avseenden skiljer sig från hur ramavtal för närvarande
            används i Sverige. Införandet av bestämmelserna vid upphandling
            av så kallade B-tjänster och upphandling under tröskelvärdena
            skulle enligt Sveriges Kommuner och Landsting få allvarliga konsekvenser
            och försvåra t.ex. kommuners och landstings upphandling inom vård-
            och omsorgsområdet. Man pekar bland annat på de märkliga konsekvenser
            som förändringen skulle leda till, då återkommande enskilda avrop
            på en förskola eller vårdcentral kan bli föremål för hela det
            omfattande formella regelverket. Det skulle helt enkelt inte fungera
            och den effektivitet och de ekonomiska fördelar som idag erhålls
            vid användning av avrop mot ramavtal skulle i så fall gå förlorade
            eftersom kostnaderna för upphandlingsförfarandet skulle överstiga
            fördelarna med ramavtalen.
          </p>
          <p xml:id="i-Bmvv92gb899veYQqnoGZiV">
            Regeringens bemötande av denna kritik är anmärkningsvärd och
            vittnar om det ensidiga perspektiv som anlagts i utformandet av
            propositionen. Regeringen skriver bland annat: Det nya förfarandet
            med en förnyad konkurrensutsättning kan visserligen antas medföra
            hanteringskostnader för de upphandlande myndigheterna, men det
            kan å andra sidan förmodas öka konkurrensen och därmed innebära
            lägre priser på det som ska upphandlas (s. 167).
          </p>
          <p xml:id="i-LhLB7PpFMrrEJinyKiEvcd">
            Utöver de problem som bland andra Sveriges Kommuner och Landsting
            pekar på, kommer också hanteringen att leda till svårartade övergångsproblem,
            där vissa typer av avtal (ej bindande ramavtal) blir behäftade
            med en evig överprövningsfrist och en evig frist för att väcka
            talan om skadestånd. Dessa lagtekniska problem är inte av marginell
            betydelse och utgör inte heller det enda moment som kan antas
            leda till ökad belastning av rättsväsendet.
          </p>
          <p xml:id="i-LR289gCqV4fSFUCZEAsj2y">
            Det finns rent allmänt i propositionen en underliggande, ohejdad
            tilltro till priskonkurrensens saliggörande verkan, som i praktiken
            leder till stora kostnader för de offentliga aktörerna och över
            huvud taget försvårar möjligheten att bedriva verksamhet i offentlig
            regi utanför den snäva myndighetsutövningen. På detta är behandlingen
            av ramavtal ett exempel.
          </p>
          <p xml:id="i-7R25BegqQovFQLHXx4okkJ">
            Vänsterpartiet menar att perspektivet istället borde ha varit
            ett helt annat: att så långt som möjligt använda lagstiftningen
            för att förenkla upphandlingsförfarandet och därmed öka medborgarnas
            och de folkvaldas möjlighet att påverka inriktningen på den offentliga
            verksamheten. Lagtexten bör därför ses över i syfte att säkerställa
            en förenklad och breddad användning av ramavtal. Detta bör riksdagen
            som sin mening ge regeringen till känna.
          </p>
          <head xml:id="i-YXAbrUNfUcuTKehst6Vg2B" type="h1">
            9 Rangordning av anbud
          </head>
          <p xml:id="i-4vX7VQBC6x4DFTgyaxESbW">
            Grunden i upphandlingsdirektiven är att det lägsta priset ska
            vara utslagsgivande vid accepterande av anbud eller att tilldelningsbeslutet
            ska fattas på grundval av det anbud som ur den upphandlande myndighetens
            synvinkel är det ekonomiskt mest fördelaktiga . Det säger sig
            självt att verkliga ekonomiska relationer inte kan reduceras till
            en enda parameter, nämligen priset. Ju mer komplexa dessa relationer
            är, desto mer problematiskt och irrationellt blir det att enbart
            titta på en sammanfattad prisuppgift.
          </p>
          <p xml:id="i-H5STj5H3cwsB93hAQXqz7L">
            När det gäller den andra, potentiellt bredare, tilldelningsgrunden
            går regeringens förslag vid implementeringen ut på att den upphandlande
            myndigheten respektive upphandlande enheten, i så fall ska i annonsen
            om upphandling eller i förfrågningsunderlaget ange hur de olika
            kriterierna kommer att viktas inbördes vid bedömningen av vilket
            anbud som är mest fördelaktigt.
          </p>
          <p xml:id="i-5Aub6ZZFuUHamJjqj7GGiB">
            Det är dock, som exempelvis Sveriges Kommuner och Landsting anför
            i sitt remissvar, svårt att vikta parametrar som kvalitet och
            estetiska värden (mjuka parametrar). Vänsterpartiet menar att
            det strikta rangordningskravet leder till onödiga svårigheter
            för offentliga upphandlare att utforma förfrågningsunderlag som
            kan bedömas i ett helhetsperspektiv och med medborgarnas bästa
            för ögonen. Detta försvårar en rationell, demokratiskt legitim
            och långsiktigt lämplig hantering av de offentliga medlen. I praktiken
            är det redan idag så att tillämpningen av andra kriterier, som
            till exempel rör kvalitetskrav, är så pass komplicerad att många
            beställare drar sig för att använda sig av dem. Ambitionen borde
            istället vara att gå i motsatt riktning. Därför bör kraven på
            specifik rangordning av olika kriterier luckras upp. Detta bör
            riksdagen som sin mening ge regeringen till känna.
          </p>
          <head xml:id="i-Vj8VPSatH4niEErcmXoHvK" type="h1">
            10 En ny, utvärderande utredning
          </head>
          <p xml:id="i-2bzymsYAAJckH2zr4XxtGN">
            De lagar och regler som gäller upphandlingen påverkar enormt
            många dagliga beslut i den offentliga förvaltningen och har omfattande
            politiska och ekonomiska implikationer. I de utredningar som gjorts
            i samband med förändringar i lagarna, har de faktiska erfarenheter
            som finns av upphandlingsarbetet haft en underordnad roll. Det
            är dags för en samlad statlig utvärdering av upphandlingsverksamheten,
            där stor vikt läggs vid de verkliga aktörernas erfarenheter. Det
            gäller inte minst de problem som möter kommunala beslutsfattare
            och förvaltningar. Utöver de frågeställningar som lyfts i denna
            motion finns det bland annat anledning att särskilt titta på de
            personal- och juristkostnader som kommuner och landsting tvingas
            ta för att hålla sig inom lagens ramar. Det är också intressant
            att förhöra sig om vilka upphandlingsbeslut som aldrig fattas,
            av det specifika skälet att beställarna är osäkra på vad som står
            i samklang med gällande rätt. Vidare finns det stora problem med
            ekonomisk dumpning, som sällan uppmärksammas. Det gäller underbud
            av mildare slag än de som kan bedömas vara uppenbart oskäliga
            vid upphandlingstillfället men som kan användas av stora privata
            leverantörer med möjlighet till korssubsidier från annan verksamhet,
            för att vinna en prisfokuserad budgivning. Sammantaget är behovet
            av en sakligt utvärderande utredning påtagligt. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-FxdU79ycNmT2yWTaCYU7Xe" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-15RcU7z9E41NP6EwgLsbog" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-J6xPHhqu7wfH3fav2uRUwE" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-6odsMfnDkdnH7V6xPxQ2yM" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-HL6KJAnXjDzmnSvAZrwgat" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-FUfw8Vgwzby64oFdMdGwZY" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
