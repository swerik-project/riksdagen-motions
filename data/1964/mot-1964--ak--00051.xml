<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00051">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__51/mot_1964__ak__51-001.pdf"/>
      <fw xml:id="i-2YdLXaMW9YAbQvuaNt7SC1">
        Nr 51—59 Motioner i Andra kammaren, nr 51 år 1964 1
      </fw>
      <div xml:id="i-CzoBdAGBjAJgiFh5RJDXAX" type="motHeader">
        <div xml:id="i-2yHv4ufT9UVYs5SUjXpWwB" type="motTitle"/>
        <div xml:id="i-DgA1epmkbuygA2Foqdxa1u" type="motSubmissionInfo"/>
      </div>
      <div xml:id="i-M824tuz2TS5NqdgKVTgth1" type="motBody">
        <div xml:id="i-4VdAhiqpeVR8byXgSUSuZK">
          <p xml:id="i-82MQuHDEG4frYsha3GCFoY">
            Nr 51
          </p>
          <p xml:id="i-DVdkNWhycbUaQ5yuoxfRiV" type="titleString">
            Av herr Holmberg m. fl., om obligatorisk arbetslöshetsförsäkring.
            (Lika lydande med motion nr 37 i Första kammaren)
          </p>
          <p xml:id="i-G7nDcd1U4VWnQXHzNemuSb">
            Endast hälften av löntagarna i Sverige är arbetslöshetsförsäkrade.
            Om man skall bereda även den andra hälften ett liknande skydd,
            torde endast den utvägen stå till buds att göra försäkringen obligatorisk.
            Till denna upp- fattning kom socialvårdskommittén efter den undersökning
            som redovisades 1948, och samma slutsats har dragits av de sakkunniga
            som nyligen fram- lagt ett betänkande med förslag till vissa ändringar
            av förordningen om arbetslöshetsförsäkring (1960 års arbetslöshetsförsäkringsutredning,
            SOU 1963: 40). Den sistnämnda utredningen anser sig förhindrad
            av sina direktiv att ta ställning till ett obligatorium eller
            inte. Trots ofullständigt material för en bedömning av denna fråga,
            har kommittémajoriteten emellertid intagit en negativ hållning
            till en allmän försäkring. En av utredningens ledamöter, herr
            Fälldin, har däremot pläderat för en sådan försäkringsform. Det
            är också vår mening att denna fråga bör prövas på nytt genom en
            kompletterande utredning om ekonomiskt skydd för alla som förlorar
            sin inkomst genom arbetslöshet. I överensstämmelse med den kommunistiska
            gruppens riksdagsförslag om lagstadgad rätt till arbete delar
            vi herr Fälldins mening att arbetslöshetsförsäkringen skall fungera
            som ett allmänt skydd och som ett instrument även för att utnyttja
            mesta möjliga av tillgänglig arbetskraft. Enligt vår mening har
            utredningen ingen saklig grund för sin hypotes om stora grupper
            anställda som har ”ringa arbetslöshetsrisk” eller ingen sådan
            risk alls och därför inte behöver något försäkringsskydd. Det
            är bekant att risken är olika i skilda yrken, men det är föga
            tröst för dem som verkligen blir arbetslösa att det finns andra
            i deras fack som inte drabbats av samma öde. För övrigt är det
            en ohållbar metod kommittén använder när den tar vårt lands säregna
            arbetsmarknadsläge under en långvarig högkonjunktur som utgångspunkt
            för bedömning av arbetslöshetsriskerna i framtiden. Er- farenheterna
            från kapitalismens ekonomiska kriser visar att även ”säkra” områden
            kan drabbas av förödande slag. Därtill kommer att industriens
            och jordbrukets strukturförändringar även under en högkonjunktur
            kan åstad- komma stora rubbningar i sysselsättningsläget för hela
            landsdelar och
          </p>
          <p xml:id="i-HPqZuLk6XXyCiJd2u7faNB">
            Bihang till riksdagens protokoll 1964. 4 saml. Nr 51—59.
          </p>
          <pb facs="riksdagen-motions-pdf/data/1964/mot_1964__ak__51/mot_1964__ak__51-002.pdf"/>
          <fw xml:id="i-AkWhKTLD6VXCyT5CEBpi41">
            2 Motioner i Andra kammaren, nr 51 år 1964
          </fw>
          <p xml:id="i-9s58aTmqPzBhGUPXkkbkuD">
            näringsgrenar. Internationella monopolaktioner och liknanden
            konkurrens- åtgärder av hela statsblock är andra faktorer som
            plötsligt kan ställa oss inför arbetslöshetsproblem av ett helt
            annat slag än de som kommittén beskriver. I diskussionen om för-
            och nackdelar av allmän försäkring har utred- ningen även själv
            givit exempel på hur otillfredsställande den nuvarande för- säkringen
            är. En allmän arbetslöshetskassa skulle komma att bestå av med-
            lemmar med relativt stor arbetslöshetsrisk; förmodligen skulle
            den därför fordra generösare statsbidrag och förorsaka stora administrativa
            svårig- heter, skriver utredningen. Huvudargumentet är alltså
            byggt på omsorger för kostnader och förvaltningstekniska problem.
            Men detta är ju inte sakliga invändningar mot obligatorisk försäkring
            utan snarare en bekräftelse på att behovet av effektivare försäkringsskydd
            är mycket stort. Det alternativ som utredningen har att bjuda
            dem som har ”stor arbetslöshetsrisk” men står utanför försäkringen
            är antingen svält eller socialvård, men accepterar man ett sådant
            betraktelsesätt är man fjärran från de principer som påståtts
            vara vägledande för socialförsäkringarna över huvud taget. Minst
            sagt märkligt är att utredningen nöjt sig med ett besked från
            RLF att det bland jordbrukarna inte finns några arbetslöshetsproblem.
            På detta sätt kan man visserligen konstruera ett reducerat behov
            av arbetslöshets- ersättning, men fakta talar ett annat språk.
            Särskilt inom vissa landsdelar har stora jordbrukargrupper sett
            sig tvingade av ekonomiska skäl att överge sin hittillsvarande
            sysselsättning utan att ha någon garanti för stadig- varande arbete
            i fortsättningen. Andra drar sig fram på sina jordbruk utan att
            längre ha den möjlighet till kombination av småjordbruk och skogs-
            arbete som varit den vanliga lösningen framför allt i Norrland
            innan skogs- förelagen alltmera övergick till maskindrift och
            heltidsanställning av skogsarbetare. En utredning för några år
            sedan i Norrbotten visade att länets jordbrukare genomsnittligt
            hade en arbetslöshet av två månader per år i skarven mellan olika
            arbetstillfällen. Efter den förändring som skett sedan dess inom
            skogsdriften i områden med småbruk är det troligt att den sortens
            arbetslöshetsperioder blivit ännu längre även om antalet jordbrukare
            i denna situation inte längre är lika stort. För andra grupper
            av säsongarbetande vill utredningen att man skall bereda kassorna
            möjlighet att ”efter eget bedömande upphäva eller bibehålla säsongbegränsningsbestämmelserna”.
            Huruvida detta skulle leda till bättre försäkringsskydd för de
            jordbrukare som under långa tider kan bli arbets- lösa är helt
            ovisst. Men även i övrigt kan man befara att kassorna, till följd
            av försäkringsbestämmelsernas ekonomiska konsekvenser, fortsätter
            med ett system som innebär att säsongarbetare utestängs från ersättning
            under perioder när de har största arbetslöshetsriskerna. Även
            andra småföretagare än jordbrukare befinner sig i en sådan situa-
          </p>
          <pb facs="riksdagen-motions-pdf/data/1964/mot_1964__ak__51/mot_1964__ak__51-003.pdf"/>
          <fw xml:id="i-SzRYizm2pJKT8MCSARwKv7">
            Motioner i Andra kammaren, nr 51 år 1964 3
          </fw>
          <p xml:id="i-Pkp7FgHSXsVEnJ9Uz9VWzS">
            tion att den fortgående koncentrationen av kapital och företag
            kan utsätta dem för arbetslöshet. Den omständigheten att det hittills
            bara är en sådan företagargrupp — yrkesfiskarna — som använt sig
            av möjligheten att få dispens från nuvarande förordningen om arbetslöshetskassor
            utgör ingen grund för påståendet att det saknas intresse för arbetslöshetsförsäkring
            inom andra liknande grupper. Av det material som utredningen själv
            redo- visat framgår, att det är nuvarande bestämmelser som anses
            utgöra ett väsentligt hinder. Svenska industriföreningen förklarar
            exempelvis att saken kanske skulle komma att bedömas annorlunda
            om det fanns en särskild kassa för företagare. Av särskilt intresse
            i detta sammanhang är situationen för de nära 16 000 hemarbetarna.
            Dessa är i hög grad utsatta för arbetslöshetsrisk men icke försäkrade.
            En undersökning har visat att 86 procent av hemarbetarna är gifta
            kvinnor, men för dem har utredningen icke kunnat finna någon form
            av försäkring med bibehållande av nuvarande bestämmelser. En förbättring
            för hemarbetande män och ensamstående kvinnor skulle kunna ske,
            anser utredningen, om man anordnade en individuell behovsprövning,
            men detta vill utredningen med rätta inte rekommendera av principiella
            skäl. Därmed har utredningen snuddat vid ett arbetslöshetsproblem
            av stor räckvidd, nämligen frågan om försäkringsskydd för kvinnor
            som är arbets- lösa i den meningen att de vill ha förvärvsarbete
            och behöver det för sin försörjning men inte kunnat få sådant
            arbete. Hur stor denna grupp är vet man inte, därför att dessa
            arbetslösa inte tas med i arbetsförmedlingarnas verksamhet. Däremot
            har det i prognoser om industriutvecklingen i vårt land beräknats
            att man skall kunna värva ytterligare 200 000 gifta kvinnor för
            förvärvsarbete. Därav framgår att det handlar om en mycket stor
            grupp. Det är en av lokaliseringspolitikens viktigaste frågor
            hur denna väldiga tillgång av arbetskraft skall kunna utnyttjas,
            men detta skall vi inte beröra nu. Men gentemot dem som i likhet
            med utredningen om arbetslöshetsför- säkringen helt förbigår denna
            fråga vill vi deklarera att dessa arbetslösa kvinnor inte får
            ställas på undantag i fråga om rätten till ersättning vid ar-
            betslöshet. Utöver förlusten av arbetsinkomst därför att de av
            familjeskäl eller andra förhållanden är bundna till orter med
            otillräcklig arbetstillgång måste de nu också avstå från arbetslöshetsersättning
            och en del andra sociala förmåner. Dessa allvarliga avsteg från
            principen om medborgarnas demokratiska likställighet beror på
            att statsmakterna inte löst frågan om full sysselsätt- ning och
            lagstadgad rätt till arbete. Men så mycket större anledning är
            det därför att bereda dessa grupper åtminstone den form av trygghet
            som arbetslöshetsersättningen utgör. Under hänvisning till vad
            sålunda anförts föreslår undertecknade,
          </p>
          <pb facs="riksdagen-motions-pdf/data/1964/mot_1964__ak__51/mot_1964__ak__51-004.pdf"/>
          <fw xml:id="i-AA3khfK6AD3YDAAhdm4CGg">
            Motioner i Andra kammaren, nr 51 år 1964
          </fw>
          <p xml:id="i-FDBsYAZMVhU5eW2sTFpX5R">
            att riksdagen måtte besluta att i skrivelse till Kungl. Maj:t
            hemställa om sådan komplettering av hittills verk- ställda utredningar
            om arbetslöshetsförsäkring att förslag om allmän sådan försäkring
            kan föreläggas 1965 års riks- dag.
          </p>
          <p xml:id="i-SLgSh4YXAogN98d84GzwZ1">
            Stockholm i januari 1964 Helmer Holmberg
          </p>
          <p xml:id="i-BL64M7uP7KLGUGd1X8zCAj">
            H. Hagberg Gunvor Ryding Henning Nilsson
          </p>
        </div>
      </div>
    </body>
  </text>
</TEI>
