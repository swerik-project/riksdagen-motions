<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00643">
  <teiHeader>
    <fileDesc>
      <titleStmt>
        <title>Ändrad praxis för sena aborter</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändrad praxis för sena aborter</title>
          <idno type="rdwebb">GZ02So643</idno>
          <rs type="number">So643</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So643/text</ref>
          <ref type="dokument_url_html">http://data.riksdagen.se/dokument/GZ02So643</ref>
          <ref type="dokumentstatus_url_xml">http://data.riksdagen.se/dokumentstatus/GZ02So643</ref>
          <ref type="doc">http://data.riksdagen.se/fil/C858E1C8-62FE-4BBB-82D8-3A8D3B5EC8AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Sandstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HvRxGgEpLaie9smLQtYRpk" type="signed"/>
        <correspContext corresp="i-HvRxGgEpLaie9smLQtYRpk">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TJXJRG7PGZM8NUN9QQ1EdE"/>
          <note type="signatory" corresp="i-4sEtGRPnuog5ACjegAtakj"/>
          <note type="signatory" corresp="i-XRXtPdXG8Ahj3n8huVdjCn"/>
        </correspContext>
        <correspAction xml:id="i-7apP9EYsVHmoatekgAgQXL" type="numbering">
          <date when="2011-10-10"/>
        </correspAction>
        <correspAction xml:id="i-A8MzXxTs3RxFLo2i7F9SNQ" type="submission">
          <date when="2011-10-05"/>
        </correspAction>
        <correspAction xml:id="i-XWmvU2bAX6XJ6JVRjXWCWD" type="transfer">
          <date when="2011-10-04"/>
        </correspAction>
        <correspAction xml:id="i-8wWxmtVbt8J3B3Pw9QznjV" type="assigned"/>
        <correspContext corresp="i-8wWxmtVbt8J3B3Pw9QznjV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7ZUrMVnC2JN4u1ASgmmSZf">
            Förslag till riksdagsbeslut
          </head>
          <list style="ol">
            <item xml:id="i-5uVkzarssvbfPFZfByUcRY">
              Riksdagen tillkännager för regeringen som sin mening vad som
              anförs i motionen om att livsduglighetskriteriet ska anpassas
              efter den medicinska utvecklingen genom att det alltid ska finnas
              minst två veckors marginal från det tidigast födda överlevande
              barnet till den senast godkända tidpunkten för abort.
            </item>
            <item xml:id="i-Syr7hxNvoBiT7A21HKQscr">
              Riksdagen tillkännager för regeringen som sin mening vad som
              anförs i motionen om att dagens praxis för godkännande av sena
              aborter ska ändras så att inga aborter godkänns efter graviditetsvecka
              19 annat än om fostret är så allvarligt skadat att det inte bedöms
              kunna överleva utanför livmodern.
            </item>
            <item xml:id="i-Pwk9wYanrvcZhJsxniqkYP">
              Riksdagen tillkännager för regeringen som sin mening vad som
              anförs i motionen om att om en graviditet måste avbrytas efter
              graviditetsvecka 19 på grund av att mammans liv är i fara, ska
              målsättningen vara att rädda livet på både barn och moder enligt
              de riktlinjer som gäller för livsuppehållande behandling vid spontan
              förlossning vid samma tidpunkt.
            </item>
          </list>
        </div>
        <div type="motContent">
          <head xml:id="i-5zRpHtKqPQibJXUrp1QAye" type="h1">
            Motivering
          </head>
          <p xml:id="i-624VfnWVUYRadXHmm49HSy">
            I dagens abortlagstiftning är det kvinnan som själv avgör om
            hon vill göra abort fram till graviditetsvecka18. För abort efter
            vecka 18 ska det finnas synnerliga skäl och får endast ske efter
            särskilt tillstånd från Socialstyrelsens rättsliga råds abortnämnd.
            Det finns idag ingen lagstiftad övre gräns för abort. Däremot
            finns det ett livsduglighetskriterium gällande fostret. Lagen
            säger att abort endast får utföras om man anser att fostret inte
            kan överleva utanför livmodern (SFS 1974:595). Samtidigt finns
            det för närvarande en praxis att sena aborter efter vecka 18 kan
            godkännas ända upp till vecka 22, och då inte enbart på grund
            av skador på fostret utan också av sociala skäl hos föräldrarna,
            trots att fostret får antas vara fullt friskt. En legal abort
            efter vecka 22 kan enbart beviljas om fostret är så skadat att
            det inte kan överleva utanför livmodern. Om kvinnans liv eller
            hälsa är i fara på grund av graviditeten kallas det efter vecka
            22 inte längre abort utan avbrytande av graviditet, eftersom målsättningen
            då ska vara att rädda livet på både barn och moder. I dessa fall
            ska samma riktlinjer för livsuppehållande behandling gälla som
            vid en spontan förlossning vid samma tidpunkt (RUT dnr 2011:936).
          </p>
          <p xml:id="i-3E3uvKXWo5Bs6wrw15hXwv">
            Att det tillämpas en övre gräns vid vecka 22 har sin grund i
            att det ska finnas en betryggande säkerhetsmarginal till livsdugligt
            foster. Detta är dock inte längre hållbart då den medicinska utvecklingen
            gått framåt. När abortlagen stiftades 1974 kunde barn räddas i
            vecka 28 och abort kunde beviljas upp till vecka 24. Detta innebar
            fyra veckors marginal mellan abortgränsen och den tidpunkt det
            gick att rädda foster. Praxis för sen abort har tidigare sänkts
            från vecka 24 till vecka 22 just för att den medicinska utvecklingen
            gått framåt. Nu har den medicinska utvecklingen gått framåt än
            mer och barn kan räddas i vecka 21. Vi har ett exempel i Sverige
            med en pojke som 2007 föddes på Akademiska sjukhuset när han var
            21 veckor och 6 dagar gammal och överlevde. Det finns också fall
            i Tyskland och USA där barn kunnat räddas så tidigt som i vecka
            21. Enligt en stor svensk studie som letts av professor Karel
            Maršál, presenterades det i ett pressmeddelande från Lunds universitet
            (2009-06-02) att av de extremt tidigt födda i Sverige som vårdades
            på en neonatal intensivvårdsavdelning överlevde så mycket som
            26 procent av barnen som förlösts vecka 22 . Därför förefaller
            det utom allt försvar att vi fortfarande har en praxis där aborter
            kan godkännas upp till vecka 22.
          </p>
          <p xml:id="i-HBB2cWq3MFPZmuH2MsN16o">
            Förra året genomfördes 410 aborter mellan vecka 18 och 22 (aborter
            2010, Socialstyrelsen). Av dessa aborter var 93 stycken mellan
            vecka 21 och 22 (RUT dnr 2011:936). Det framgår inte i utredningen
            vilka abortskäl som angavs i dessa 93 fall, men av det totala
            antalet sena aborter var de vanligaste skälen sociala faktorer
            (47 %) och fosterskador (51 %). Resterande skäl var psykisk sjukdom
            (6 %) eller kroppslig sjukdom (2 %).Det finns inga kriterier för
            graden av allvar i fosterskador utan det som avgör är föräldrarnas
            upplevelse av att kunna ta hand om barnet (RUT dnr 2011:936).
          </p>
          <p xml:id="i-3bAiSKgTvMqZVK8Rjdkx4T">
            2005 publicerades en rapport från Socialstyrelsen med en jämförelse
            av sena aborter år 1987 och år 2002. Där redovisas att det år
            2002 gjordes 42 aborter i vecka 21 och vecka 22 av olika sociala
            skäl, där vi får anta att dessa foster var fullt friska och borde
            ha betraktats som livsdugliga. Därmed finns det stora skäl att
            anta att det även idag görs sena aborter av fullt livsdugliga
            foster, där en del av fostren mellan vecka 21 och 22 hade kunnat
            överleva utanför livmodern om de hade fått vård. Detta är naturligtvis
            oacceptabelt och går i direkt strid mot Sveriges lagstiftning
            som klart stipulerar att inga aborter får göras på foster som
            antas vara livsdugliga. Livsduglighetskriteriet finns för att
            gränsen ska anpassas efter verkligheten, men dagens praxis har
            inte anpassats efter den medicinska utvecklingen.
          </p>
          <p xml:id="i-9ZPWseTdENSnTEHveMUv18">
            Vi vill se en praxis där det alltid finns två veckors marginal
            från det tidigast överlevande födda barnet och den senast godkända
            tidpunkten för abort. Detta skulle idag innebära en gräns där
            inga aborter görs efter 19 veckor och 0 dagar, annat än om fostret
            är så allvarligt skadat att det bedöms inte kunna överleva utanför
            livmodern. Om graviditeten efter vecka 19 behöver avbrytas på
            grund av att mammans liv eller hälsa hotas ska man i möjligaste
            mån rädda livet på både barn och moder, såsom idag är praxis vid
            avbrytande av graviditet efter vecka 22.
          </p>
          <p xml:id="i-6WFoRXCdLFfEAHrjZTL3MY">
            Rapporter från barnmorskor i svensk media vittnar också om att
            det finns stora skäl till förändringar i praxis vid sena aborter.
            Den 18 maj uttalar en sjuksköterska så här i Dagens medicin:
          </p>
          <p xml:id="i-Dyc8SkzwQ4LCzh5ygAmr6W">
            Det känns fruktansvärt att låta fullt friska foster ligga och
            dö framför våra ögon, men vi kan ingenting göra. Eller rättare
            sagt: vi får inte göra någonting. I så fall bryter vi mot lagen.
          </p>
          <p xml:id="i-ThBJAgDz5ZfCDymYAk8Xm7">
            Sjuksköterskan berättade att hon varit med om två fall senaste
            året, ett fall i vecka 18 och ett i vecka 22. Efter en rundringning
            av tidningen Dagen publicerades en artikel den 25 maj, som sade
            att på nästan hälften av Sveriges sjukhus har man upplevt att
            aborterade foster visat livstecken. En barnmorska berättar i artikeln
            att ofta lever fostren bara någon minut men att de haft fall där
            de levt längre än så och en gång levde det aborterade fostret
            upp till en timma. På något sjukhus läggs fostret i ett bäcken
            med locket på, några håller det i famnen tills det går bort och
            en tredje lägger det ute i sköljrummet där det lämnas ensamt att
            dö. Att foster lämnas att dö på detta vis i Sverige anser vi är
            fullständigt orimligt och det är djupt omänskligt att kvinnan,
            fostret och vårdpersonalen ska utsättas för detta obehag.
          </p>
        </div>
        <div type="motSignatures">
          <list>
            <item xml:id="i-S8Typs2hKBMbDahADTtkiF" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-SkNyGhBugm4G4sGTaxMJhy" who="i-4sEtGRPnuog5ACjegAtakj">
              Mattias Karlsson (SD)
            </item>
            <item xml:id="i-JXrLrpPX8UsrCTqs49rkdG" who="i-TJXJRG7PGZM8NUN9QQ1EdE">
              Margareta Sandstedt (SD)
            </item>
            <item xml:id="i-M4WvRVKbNHBY8WvYpgzN7P" who="i-9P5NZaksQybZxn8tBxUxvh">
              Carina Herrstedt (SD)
            </item>
            <item xml:id="i-4UghnJ4Wg87ts4mjWdx4p7" who="i-XRXtPdXG8Ahj3n8huVdjCn">
              Per Ramhorn (SD)
            </item>
          </list>
        </div>
      </div>
    </body>
  </text>
</TEI>
