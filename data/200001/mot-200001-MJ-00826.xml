<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0826/mot_200001_MJ_0826-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ826 pnr: c562
          </p>
          <p>
            Motion till riksdagen 2000/01:MJ826
          </p>
          <p>
            av Åke Sandström (c)
          </p>
          <p>
            Miljömål för djur
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om angelägenheten av att ett miljömål för djur
            och fåglar utformas.
          </p>
          <p>
            Motivering
          </p>
          <p>
            Ambitionen att göra Sverige till ett föregångsland i strävan
            att skapa en ekologisk = hållbar utveckling är både lovvärd och
            riktig. Inriktningen stämmer väl överens med de mål som sattes
            upp vid FN:s Riokonferens 1992 där ”Agenda 21” formulerades och
            andra måldokument som antagits på internationell nivå. Riksdagen
            antog ett handlingsprogram för ”Hållbara Sverige” med 15 miljökvalitetsmål.
            Det är en uppenbar brist att fåglar och djur saknas bland de 15
            nämnda miljökvalitetsmålen. Det är ett märkligt förbiseende. Ingen
            kan sväva i tvivelsmål om att en av vårt lands mest värdefulla
            och hållbara resurser är våra djur och fåglar, förutsatt att de
            får det skydd och den skötsel som behövs för en hållbar utveckling.
            Ett sextonde miljökvalitetsmål bör tillföras: ”Ett rikt djur-
            och fågelliv”. Vår fauna och fågelvärld är en av Sveriges viktigaste,
            värdefullaste och mest uppskattade tillgångar. Det är viktigt
            att den positiva sidan av denna resurs lyfts fram. Annars riskerar
            vi att gång på gång få en negativ problematisering, den ena djurarten
            nu och den andra fågelarten då. I år, för att ta ett aktuellt
            exempel, skildras sälen i Östersjön och Bottenviken som ett av
            de stora problemen för både yrkes- och fritidsfiskarna. Sälstammen
            har växt till sig mycket snabbt. Kanadagåsen skitar ner badplatserna
            och den vackra fågeln betraktas som en sanitär olägenhet på många
            håll. Minken raderar ut fågelstammarna i Stockholms vackra skärgård,
            skarven ödelägger fiskbestånd i havs och insjöar. Orsaken till
            att djur- och fågelarter blir
          </p>
          <pb facs="riksdagen-motions-pdf/data/200001/mot_200001_MJ_0826/mot_200001_MJ_0826-0002.pdf"/>
          <p>
            2000/01:MJ826
          </p>
          <p>
            10
          </p>
          <p>
            problem i stället för tillgång är att det ofta saknas kunskaper
            och att åtgärder för att förvalta stammarna sätts in för sent.
            Förvaltningen av livskraftiga stammar av olika viltarter bör också
            innehålla en klok beskattning genom jakt. Skyddet av växter, djur
            och värdefulla naturmiljöer sker bland annat genom avsättning
            av mark- och vattenområden till naturreservat och nationalparker.
            26 nationalparker och cirka 2.200 naturreservat omfattar, inklusive
            marker som Naturvårdsverket köpt in för naturvårdsändamål, totalt
            4 miljoner hektar. Det är viktigt, men man ska inte glömma bort
            att det är fråga om endast 9,126 av Sveriges stora yta. De stora
            nationalparkerna och reservaten finns i huvudsak i avlägsna fjällområden.
            De fåglar och djur som började kolonisera Sverige för cirka 10.000
            år sedan gör ingen skillnad mellan skyddade och oskyddade områden.
            De väljer sina boplatser och revir, där de finner föda. I huvudsak
            utanför de skyddade områdena. Därför är det viktigt att hela Sveriges
            yta sköts på ett sådant sätt att vilda djur och fåglar kan överleva
            långsiktigt. Långsiktig hållbar utveckling förutsätter god kunskap
            om vår miljö. ”Artbevarande på vetenskaplig grund är och förblir
            en central uppgift”, skriver regeringen i vårbudgetpropositionen
            2000. Det är lätt att hålla med. Om man ser till hur kunskapsuppbyggnaden
            sker kring de vilda djur- och fågelarterna finner man att resurserna
            är mycket snålt tilltagna. De räcker inte alls för den kunskapsuppbyggnad
            som krävs. När det gäller jaktbara arter är det — om man ser till
            resurserna — en angelägenhet enbart för jägarna. Idag
          </p>
          <p>
            satsas årligen cirka 10 miljoner kronor på viltforskningen, som
            i huvudsak tas från den statliga Jaktvårdsfonden, som i sin tur
            byggts upp av den årliga jaktkortsavgift som jägarna betalar.
            Projektet Mistra tillskapades 1994 med ett startkapital på 2,5
            miljarder kronor. Årligen kan cirka 250 miljoner kronor spenderas
            på forskning inom det miljöstrategiska området. Viltet intar även
            här en ytterst marginell roll och ingår som ett delprojekt inom
            forskningsprogrammet Fjällmistra. Det går alltså inte idag att
            göra trovärdigt att det svenska samhället varken när det gäller
            praktiska insatser för skydd och förvaltning eller när det gäller
            orskningsinsatser betraktar djur- och fågellivet som en viktig
            del av vår miljökvalitet. Sverige har som medlem i EU skrivit
            under på två för det svenska vilda djur- och fågellivet viktiga
            direktiv, nämligen fågeldirektivet (från 1979) och habitatdirektivet
            från 1992. Målet för fågeldirektivet är att medlemsländerna ska
            få en bra skötsel och förvaltning av både de egna och de flyttande
            ågelarterna. Habitatdirektivet syftar till att garantera den biologiska
            mångfalden genom att skydda och bevara viktiga habitat. I båda
            direktiven inns förpliktande formuleringar om forskningsinsatser
            för det vilda djur- och ågellivet. Hittills — efter fem års EU-medlemskap
            — har inga nya orskningsresurser tillförts för att i praktiken
            efterleva det direktiv som accepterats. Nu byggs en ny forskningsorganisation
            för 2000-talet. I ett av de nya orskningsrådena, Miljö, lantbruk
            och naturresurser, omnämns viltet. Därmed
          </p>
          <p>
            inns en möjlighet att ta fram resurser för en forskning om vår
            fauna som är
          </p>
          <pb facs="riksdagen-motions-pdf/data/200001/mot_200001_MJ_0826/mot_200001_MJ_0826-0003.pdf"/>
          <p>
            värt namnet, och som Sverige kan hänvisa till när EU:s sjätte
            miljöprogram ska antas under 2001. För det uppväxande släktet
            är en rik fauna omistlig för att få en nära kontakt med fågel-
            och djurliv utanför de elektroniska och articifiella miljöer som
            finns. Saknas den nära kontakten ökar inte heller kunskaperna
            om förhållandet mellan djur och natur och djur och människa, om
            viltets levnadsvillkor, om mänsklig påverkan av djurens levnadsvillkor
            och så vidare. Ett samhälle där människorna lever ett liv vid
            sidan av naturen, som rent av inte känner något behov av naturen,
            blir inget bra samhälle. Därför bör insatserna och politiska beslut
            inriktas på att hela landet — inte bara reservat — ska rymma levande
            vilda fåglar och djur i livskraftiga bestånd.
          </p>
          <p>
            Stockholm den 4 oktober 2000 Åke Sandström (c)
          </p>
          <p>
            2000/01:MJ826
          </p>
          <p>
            21
          </p>
        </div>
      </div>
    </body>
  </text>
</TEI>
