<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00139">
  <teiHeader>
    <fileDesc>
      <titleStmt>
        <title>om de homosexuellas situation</title>
        <author>av herr Svensson i Malmö m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om de homosexuellas situation</title>
          <idno type="rdwebb">G002139</idno>
          <rs type="number">139</rs>
          <ref type="dokument_url_text">http://data.riksdagen.se/dokument/G002139/text</ref>
          <ref type="dokument_url_html">http://data.riksdagen.se/dokument/G002139</ref>
          <ref type="dokumentstatus_url_xml">http://data.riksdagen.se/dokumentstatus/G002139</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G3LBA4Qybpq6f8QwFcnNFV" type="signed"/>
        <correspContext corresp="i-G3LBA4Qybpq6f8QwFcnNFV">
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-UxDubx71tDFGJBQqvNiux2"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__139/mot_197677__139-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1976/77: 139
          </p>
          <p>
            av herr Svensson i Malmö m. fl. om de homosexuellas situation
          </p>
          <p>
            I Sverige lever omkring 400 000 homosexuella män och kvinnor.
            Nämnda antal innefattar enbart dem som kan antas vara uteslutande
            homosexuella. Därtill kommer ett än större antal, som kan antas
            i sitt sexuella beteende ha homosexuella tendenser. Det rör sig
            alltså om en mycket stor grupp medborgare. Dessa medborgare är
            utsatta för en mångomfattande både öppen och för- täckt diskriminering.
            Det är erkänt och konstaterat att de diskrimineras i arbetslivet,
            såväl på den privata som på den offentliga sektorn. De betraktas
            i flera sammanhang som förmenta säkerhetsrisker. Detta stänger
            inte endast vissa yrkesbanor för dem. Det är också djupt kränkande
            för deras medbor- gerliga anseende. De diskrimineras vid tillämpningen
            av en rad lagar och förordningar. De är ställda utanför viktiga
            delar av familjerätten. Bakgrunden till diskrimineringens konkreta
            former är djupt rotade och vitt spridda fördomar mot homosexualitet
            och homosexuella. Bakom detta ligger en tusenårig allmänt sexualfientlig
            kulturtradition, delvis rotad i re- ligiösa föreställningar. Rester
            av den hycklande borgerligt-viktorianska sexu- almoralen spelar
            likaledes en roll, tillsammans med allsköns ovetenskapliga föreställningar
            om homosexualitet som något ”stört” eller ”perverst”. Upp- fattningar
            i denna riktning kan — betänkligt nog — spåras t. o. m. i ett
            så pass modernt officiellt aktstycke som USSU, den statliga utredningen
            rö- rande sexual- och samlevnadsundervisning. Systemet av fördomar
            hålls vid makt via andra samhälleliga attityder. Småborgerlig
            inskränkthet, sexuella tabuföreställningar, rädsla för avvikelser
            eller för egna latenta homosexuella tendenser, allmän social ångest
            — allt detta bildar jordmån för intoleransen. Sedan några år är
            en öppnare inställning till homosexualitet på väg i det svenska
            samhället. En viss diskussion av frågan förekommer. Det är dock
            bara 25 år sedan en våldsam hets senast fördes mot homosexuella.
            En allmän politisk och social reaktion skulle sannolikt kunna
            medföra liknande fö- reteelser också i framtiden. Risken för ett
            sådant uppvaknande av latenta fördomar hos delar av opinionen
            får inte uderskattas. Homosexualiteten och de homosexuella utgör
            i sig själva inget problem för samhället. Det är fördomarna och
            diskrimineringen som utgör samhällets problem. De är speglingar
            av fel och sociala sjukdomsdrag i samhällets egen uppbyggnad.
            Den fara dessa fenomen utgör riktar sig inte endast mot de homosexuella.
            De riktar sig mot demokratin, rättsstatligheten och den mänskliga
            frigörelseprocessen över huvud. En stat som i någon mening har
            ambition att vara en rättsstat med respekt för den demokratiska
            ut-
          </p>
          <pb facs="riksdagen-motions-pdf/data/197677/mot_197677__139/mot_197677__139-002.pdf"/>
          <p>
            Mot. 1976/77:139 14
          </p>
          <p>
            vecklingsprocessen måste ta klar ställning mot fördomarna och
            aktivt be- kämpa dem. Rådande samhällsförhållanden försätter de
            homosexuella i en ofta pres- sande situation. De har alltjämt
            att leva med diskrimineringens rättsliga och materiella yttringar.
            För många av dem gäller att de icke vågar visa sin homosexualitet.
            Ett betydande antal känner sig tvingat att t. o. m. söka förneka
            och undertrycka sin sexuella inriktning. Även om ett växande antal
            av de politiskt och socialt mest medvetna homosexuella väljer
            att leva öppet, upplever ändå flertalet alltjämt en mycket pressande
            situation. Det är i ett kultursamhälle oacceptabelt att en stor
            grupp medborgare skall känna sig tvingad att dölja eller förneka
            ett drag i sitt personliga beteende som enligt modern syn är att
            betrakta som tillhörande ett normalt och socialt positivt beteendemönster.
            Två linjer ter sig i dag väsentliga i kampen mot diskriminering
            och för- domar. Den ena är att staten klarlägger fördomarnas bakgrund
            och de ho- mosexuellas situation i samhället. Den andra är att
            staten klart tar ställning mot de konkreta formerna för diskriminering.
            Den första linjen kan tillgodoses genom en övergripande statlig
            utredning. Utredningens uppgift skulle väsentligen bestå av tre
            moment: 1. Sammanställning och analys av tillgänglig vetenskaplig
            information om homosexualitet och dess relation till sexualitet
            och sexuellt beteende i allmänhet. 2. En översikt av de homosexuellas
            situation i det svenska samhället. 3. Förslag till åtgärder för
            att bekämpa och avskaffa diskrimineringen. En utredning av detta
            slag får både ideologisk och praktisk betydelse. Den blir ideologiskt
            riktningsgivande genom att ge viktig information, som redan själv
            riktar sig mot diskriminatoriska och fördomsfulla attityder. Den
            klargör de homosexuellas faktiska situation och driver på diskussionen
            där- om. Den kan betrakta helhetsbilden, vilket är en förutsättning
            för effektiv kamp mot fördomar och diskriminering. Tidigare har
            riksdagen ställt sig negativ till en sådan bred utredning av problemet.
            Man har menat att de problem som möter de homosexuella bör lösas
            vart och ett i sitt särskilda sammanhang. Utvecklingen har knappast
            bekräftat denna syn. Ingenting har konkret gjorts sedan riksdagen
            först uttalade sig i frågan. Inga problem har lösts i sina ”särskilda
            sammanhang”. Frågan om särbehandling av homosexuella i sexualbrottssammanhang
            har förts åt sidan i och med att sexualbrotts- utredningen inte
            föranlett något regeringsinitiativ. Regleringen av de ho- mosexuella
            familjerättsproblem ligger hos familjelagssakkunniga — innehål-
            let i och tidpunkten för eventuella förslag svävar i luften. Allt
            detta visar att endast ett mer samlat grepp på frågan kan åstadkomma
            påtagliga resultat. En övergripande utredning hindrar ju för övrigt
            inte att delreformer redan dessförinnan kan genomföras, t. ex.
            inom sexualundervisning, sexualbrotts- lagstiftning m. m.
          </p>
          <pb facs="riksdagen-motions-pdf/data/197677/mot_197677__139/mot_197677__139-003.pdf"/>
          <p>
            Mot. 1976/77:139 15
          </p>
          <p>
            Den andra linjen i kampen mot diskrimineringen är att diskriminering
            av homosexualitet och homosexuella lagligen förbjuds. Detta kan
            ske på olika alternativa vägar. Ett alternativ är en särskild
            lagstiftning, som direkt olagligförklarar diskriminering på grund
            av sexuell inriktning. Ett annat är att diskriminering på grund
            av sexuell inriktning av riksdagen förklaras grundlagsstridig.
            I sin egenskap av grundlagsstiftare är riksdagen givetvis oförhindrad
            att avge en tolkning av grundlagen med denna innebörd i form av
            ett särskilt uttalande. Ett sådant uttalande står i överensstämmelse
            med både anda och avsikt i gällande grundlag. Problemet finns
            berört i rege- ringsformens kap. 1 95 (nya grundlagens första
            version 8 $). Innebörden i bestämmelsen är att särbehandling inte
            får förekomma på grund av per- sonliga förhållanden. Det torde
            vara uppenbart för envar, att sexuell in- riktning — lika väl
            som politisk eller religiös åskådning — tillhör den del av en
            medborgares privata förhållanden som inte får åberopas som grund
            för särbehandling i officiella sammanhang. Det är icke förenligt
            med paragrafens krav på saklighet och opartiskhet från myndigheters
            sida att särbehandla någon på grund av homosexualitet. Från konstitutionell
            ståndpunkt borde detta vara en självklarhet. Ett klargörande är
            dock motiverat, då diskri- minering faktiskt förekommer.
          </p>
          <p>
            Yrkande
          </p>
          <p>
            Mot bakgrund av det anförda föreslås att riksdagen hos regeringen
            begär en utredning innefattande a) redogörelse för och analys
            av tillgänglig vetenskaplig in- formation om homosexualitet och
            dess relation till sexuellt be- teende i allmänhet, b) en översikt
            av de homosexuellas situation i samhället, c) förslag till åtgärder
            för att avskaffa diskrimineringen av ho- mosexuella, varvid beaktas
            att diskriminering av personer på grund av deras sexuella inriktning
            står i strid mot gällande grundlag.
          </p>
          <p>
            Stockholm den 13 januari 1977 JÖRN SVENSSON (vpk)
          </p>
          <p>
            i Malmö KARL HALLGREN (vpk) BERTIL MÅBRINK (vpk)
          </p>
          <p>
            GUSTAV LORENTZON (vpk) i Kramfors
          </p>
          <pb facs="riksdagen-motions-pdf/data/197677/mot_197677__139/mot_197677__139-004.pdf"/>
          <p>
            'GOTAB 77 52814 Stockholm 1977
          </p>
        </div>
      </div>
    </body>
  </text>
</TEI>
