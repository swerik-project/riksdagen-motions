<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01746">
  <teiHeader>
    <fileDesc>
      <titleStmt>
        <title>En generalklausul för medborgarnas sociala förmåner</title>
        <author>Margareta Persson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En generalklausul för medborgarnas sociala förmåner</title>
          <idno type="rdwebb">G8021746</idno>
          <rs type="number">1746</rs>
          <ref type="dokument_url_text">http://data.riksdagen.se/dokument/G8021746/text</ref>
          <ref type="dokument_url_html">http://data.riksdagen.se/dokument/G8021746</ref>
          <ref type="dokumentstatus_url_xml">http://data.riksdagen.se/dokumentstatus/G8021746</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARGARETA PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8sDmT8Aw36ZiFms8P9NaeX" type="signed"/>
        <correspContext corresp="i-8sDmT8Aw36ZiFms8P9NaeX">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1746/mot_198485__1746-001.pdf"/>
      <fw xml:id="i-PN8j467vZgKoqhBFYX4tkC">
        Motion 1984/85:1746
      </fw>
      <div xml:id="i-4yf9UUpDAKMqKmjuHZc8ug" type="motHeader">
        <div xml:id="i-9drGuSFfSwe12X99rmWUCG" type="motTitle"/>
        <div xml:id="i-BZ2MQyB2EDNdDVgMMWef4G" type="motSubmissionInfo"/>
      </div>
      <div xml:id="i-CkLeeqMskfL25XgjyJQq4c" type="motBody">
        <div xml:id="i-5vtXHy4N2v6c4wKyY3a6bC">
          <p xml:id="i-DCrPCNdy3L8DfYjFNKK4Qh">
            13
          </p>
          <p xml:id="i-B881UMxhYQX5zHqe4HsRGX">
            Margareta Persson En generalklausul för medborgarnas sociala
            förmåner
          </p>
          <p xml:id="i-HSTAdSmTatRGdxzMUGMDAL">
            Sverige är ett av de få länder i världen där det socialpolitiska
            systemet är väl utbyggt och dessutom omfattar alla människor.
            Den generella välfärdspoli- tiken, jämfört med en selektiv som
            bara riktar sig till de sämst ställda, har stora fördelar. Vissa
            grundläggande livsbetingelser, som rätten till utbild- ning, sjukvård,
            pensioner och rätt till inkomstbortfall vid sjukdom omfattar samtliga
            medborgare. Klassklyftorna mellan medborgarna minskar, och ingen
            behöver känna sig utpekad när man utnyttjar samhällets service.
            Det blir också ett allmänt intresse att försvara de sociala förmånerna
            eftersom alla berörs av dem. Det finns inget annat land som kunnat
            uppvisa ett bättre sätt att höja folkflertalets standard. Nu ifrågasätts
            allt oftare den svenska modellen från visst politiskt håll. En
            del menar att den skapar byråkrati. Andra menar att de som är
            i verkligt behov av hjälp blir utan, samtidigt som de som ändå
            har resurser får stöd av samhället. En del drar därav slutsatsen
            att den generella socialpolitiken är felaktig och måste ersättas
            av ett strikt behovsprövat system, som till synes bäst skulle
            gynna de allra sämst ställda. Ändå kan ingenting vara mer felaktigt
            än en sådan slutsats. Det är just de sämst ställda som tjänar
            mest på att sjukpenning, pension, utbildning, sjukvård etc. är
            garanterade för alla. De behöver därför inte heller utpekas som
            ”liggande samhället till last”, som tidigare generationer av fattigvårds-
            tagare och hjon fått utstå. Samtidigt finns det ett problem med
            den generella välfärdspolitiken. Den blir grovmaskig, och den
            som behöver extra stöd kan ibland få svårt att hävda sina rättigheter
            i det generella system som är uppbyggt. Visserligen har samhället
            byggt upp en rad riktade förmåner, t. ex. handikappersättning
            och färdtjänst, som just riktas mot speciella grupper. Men även
            dessa regler är utformade så att alla skall bli så lika behandlade
            som möjligt. Den grundprincipen är riktig. Samtidigt kan de generella
            reglerna för t. ex. bilstöd och färdtjänst i det enskilda fallet
            få orimliga konsekvenser. En person kan erhålla kommunal färdtjänst
            till ett belopp som motsvarar eller överstiger vad staten ger
            i bilstöd. Men eftersom personen kanske inte motsvarar de krav
            på arbete eller tillräckligt låg inkomst som ställs för erhållande
            av bilstöd, så är kommunal färdtjänst det enda alternativet, detta
            trots att personen själv skulle få en betydligt större frihet
            av att ha en bil, samtidigt som det ur samhällsekonomiskt perspektiv
            också torde löna sig. Om regler om lika behandling skall följas,
            så kan samhällets organ ingenting göra åt detta, trots att sunt
            förnuft talar för en förändring.
          </p>
          <pb facs="riksdagen-motions-pdf/data/198485/mot_198485__1746/mot_198485__1746-002.pdf"/>
          <fw xml:id="i-2V9o4wuSSJjYgk7siWRjgi">
            Mot. 1984/85:1746 14
          </fw>
          <p xml:id="i-UsDpU8J6QZHWDxpT1KyfAf">
            I ett rättsamhälle är det viktigt att lagar och förordningar
            gäller alla. Det är viktigt att man kan överklaga beslut. Det
            är också omöjligt att med gällande lagstiftning låta myndigheterna
            överträda de bestämmelser som finns. I vissa skattesituationer
            har en generalklausul införts. Även om det formella förfarandet
            i en skattesituation är korrekt, så kan ändå general- klausulen
            tillämpas, om det är uppenbart att den skattskyldiga försökt kringgå
            lagstiftningen. På det sociala området borde en liknande, fast
            ”omvänd” klausul finnas. Om t. ex. en handikappad har rätt att
            åka färdtjänst, men hellre önskar bidrag till egen bil, och det
            också ur myndigheternas synpunkt ter sig som ett socialt och ekonomiskt
            bättre alternativ — ja, då skulle myndigheten med hjälp av generalklausulen
            kunna ge bidrag till egen bil. Ett annat aktuellt exempel är när
            en nära anhörig vill vårda en svårt sjuk familjemedlem i hemmet
            under kortare tid och som därmed ”avstår” från en sjukhusplats.
            Landstinget tjänar uppenbart pengar på att den anhöriga tar vårdansvaret.
            Samtidigt finns i dag inga regler som kan ge den anhöriga ersättning
            för förlorad arbetsförtjänst, när det gäller kortare vårdperioder.
            Med en generalklausul skulle familjen i det enskilda fallet lätt
            kunna få hjälp. Nu är både bilstödet och ersättning för anhöriga
            föremål för bearbetning inom socialdepartementet. På längre sikt
            kommer säkert dessa frågor att få en generell lösning, där ingen
            ”generalklausul” behöver tillämpas. Men i avvaktan på en större
            reform, skulle en generalklausul i det enskilda fallet kunna vara
            till stor hjälp. Oavsett om samhället förbättrar det generella
            stödet successivt, så kommer det alltid att uppstå situationer,
            som ingen kan förutse, där det för alla inblandade ter sig märkligt
            att myndigheten inte kan välja den bästa och billigaste lösningen.
            En generalklausul, till hjälp för de enskilda medborgarna, som
            de kan åberopa när inga generella regelsystem ”stämmer”, skulle
            vara ett led i den förändringsprocess som nu inletts om den offentliga
            sektorn. En avbyråkra- tisering och ett närmande av myndigheterna
            till de enskilda medborgarna kräver också att fantasi och sunt
            förnuft får existera, så att inga formella skäl förhindrar bra
            initiativ. Samtidigt måste självklart rättssäkerheten upprätthållas.
            Den inbyggda konflikt som kan finnas mellan rättssäkerheten och
            en generalklausul måste studeras. Men den torde inte vara större
            än den som kan föreligga vid skatteklausulens tillämpning. Med
            hänvisning till ovanstående hemställs att riksdagen hos regeringen
            hemställer om en utredning kring en generalklausul för sociala
            förmåner.
          </p>
          <p xml:id="i-N4vxe4U7pdi8CR1qG1nXst">
            Stockholm den 24 januari 1985
          </p>
          <p xml:id="i-SWqAvqpd6pTqygtFmw7XjJ">
            MARGARETA PERSSON (s)
          </p>
        </div>
      </div>
    </body>
  </text>
</TEI>
