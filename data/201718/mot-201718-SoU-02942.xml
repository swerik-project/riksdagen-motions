<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02942">
  <teiHeader>
    <fileDesc>
      <titleStmt>
        <title>Rättigheter för människor med funktionsnedsättning</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2942 av Maj Karlsson m.fl. (V)</title>
          <idno type="rdwebb">H5022942</idno>
          <rs type="number">2942</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022942/text</ref>
          <ref type="dokument_url_html">http://data.riksdagen.se/dokument/H5022942</ref>
          <ref type="dokumentstatus_url_xml">http://data.riksdagen.se/dokumentstatus/H5022942</ref>
          <ref type="docx">http://data.riksdagen.se/fil/8278222B-C384-4CE9-81AC-20DCF81C99B6</ref>
          <ref type="pdf">http://data.riksdagen.se/fil/DAED80B3-738E-41B6-BAD4-35B1C7ED5663</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4E1xSj2mfXAVZjZBKjvqeU" type="signed"/>
        <correspContext corresp="i-4E1xSj2mfXAVZjZBKjvqeU">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-DCiSBsavrNPRRJo1ZLHtqa" type="submitted">
          <date when="2017-10-05"/>
          <time when="08:52:15"/>
        </correspAction>
        <correspAction xml:id="i-X2uhLiv78Nf7E4m1ZTzw4A" type="reviewed">
          <date when="2017-10-05"/>
          <time when="09:11:51"/>
        </correspAction>
        <correspAction xml:id="i-To6ToHcdE7va7ff6GutNiV" type="referred">
          <date when="2017-10-13"/>
        </correspAction>
        <correspAction xml:id="i-TTe2GMEop59RuKTcwFNy71" type="assigned">
          <date when="2018-10-16"/>
          <time when="13:25:40"/>
        </correspAction>
        <correspContext corresp="i-TTe2GMEop59RuKTcwFNy71">
          <ref type="assignedTo">Socialutskottet</ref>
        </correspContext>
        <correspAction xml:id="i-Syh48N17VWUANScqCjMS2P" type="behandlas_i"/>
        <correspContext corresp="i-Syh48N17VWUANScqCjMS2P">
          <ref type="uppgift">2017/18:AU10</ref>
          <ref type="ref_dok_id">H501AU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-79HVK8GR5hMB1kcYk9ZewT" type="behandlas_i"/>
        <correspContext corresp="i-79HVK8GR5hMB1kcYk9ZewT">
          <ref type="uppgift">2017/18:SoU5</ref>
          <ref type="ref_dok_id">H501SoU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU5</ref>
          <ref type="ref_dok_titel">Nationellt mål och inriktning för funktionshinderspolitiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RwpJ9VP5RiNP2TBPpmTks5" type="motHeader">
        <div xml:id="i-L7k558o28dCQ99jt77ieBH" type="motTitle">
          Motion till riksdagen 2017/18:2942 av Maj Karlsson m.fl. (V)
          Rättigheter för människor med funktionsnedsättning
        </div>
      </div>
      <div xml:id="i-CRBqn2Pp1yx4M8KaFiRE5t" type="motBody">
        <div xml:id="i-URLdSvoK7yBS4zSDpFxVR9" type="motProposal" subtype="förslag">
          <head xml:id="i-MLQHDdf5XndP7ym51mzMsu">
            1 Förslag till riksdagsbeslut
          </head>
          <list xml:id="i-SNy8w2pADz64BTke2LqjVA" style="ol">
            <item xml:id="i-X4BjSDANGtu26PEKmmHfuG">
              Riksdagen ställer sig bakom det som anförs i motionen om att
              regeringen skyndsamt bör presentera ett tilläggsdirektiv till
              den pågående LSS-utredningen som innebär att grundintentionen
              i lagen säkras samt att besparingskraven dras tillbaka och tillkännager
              detta för regeringen.
            </item>
            <item xml:id="i-PSfBxY3nd2xDKxm962WcAZ">
              Riksdagen ställer sig bakom det som anförs i motionen om att
              regeringen bör återkomma med förslag som innebär att hjälpmedelsförskrivningen
              ska bli likvärdig, och detta tillkännager riksdagen för regeringen.
            </item>
            <item xml:id="i-FBjc8i36YGim4DP13HzzzF">
              Riksdagen ställer sig bakom det som anförs i motionen om att
              regeringen bör ta initiativ som tar fasta på behovet av kompetensutveckling
              inom kommunens funktionshindersomsorg, och detta tillkännager
              riksdagen för regeringen.
            </item>
            <item xml:id="i-Grm1T3gJDoURpWjxGCGYtX">
              Riksdagen ställer sig bakom det som anförs i motionen om att
              regeringen bör utvärdera hur diskrimineringslagen efterlevs med
              avseende på funktionsnedsättning som diskrimineringsgrund och
              tillkännager detta för regeringen.
            </item>
          </list>
        </div>
        <div xml:id="i-5eEZ3TC738rZRhGV1geWaL" type="motContent">
          <head xml:id="i-Lu5ZJV8WnCTzBnBXQSY8AK" type="h1">
            2 Inledning
          </head>
          <p xml:id="i-UrJjAJTSH8p5onS5tK9HdD">
            Målet för funktionshinderspolitiken måste vara ett samhälle som
            gör det möjligt för människor med funktionsnedsättning att vara
            fullt delaktiga i samhällslivet på lika villkor som andra. Människors
            lika värde är en grundläggande utgångspunkt och alla människor
            har kunskaper, förmågor och erfarenheter som är viktiga för samhället.
            Därför måste också samhället utformas på ett sådant sätt att alla
            kan medverka i utvecklingen och nå full delaktighet.
          </p>
          <head xml:id="i-QYffhQDcnW6Qh7Artzzz1V" type="h1">
            3 Personlig assistans – en reform att slå vakt om
          </head>
          <p xml:id="i-8LHopk3Te6MaYB9WhXGSDr">
            I FN-konventionen om mänskliga rättigheter för personer med funktionsnedsättning
            fastslås rätt till självbestämmande och rätten att kunna delta
            i samhället. Personlig assistans är en av de serviceformer som
            FN-konventionen beskriver som en rättighet. En av grundtankarna
            med personlig assistans är att personer med funktionsnedsättning
            ska ha samma möjligheter som personer utan funktionsnedsättning
            att få leva det liv som de vill leva. Personlig assistans har
            förbättrat livskvaliteten enormt för många och är en av de viktigaste
            jämlikhetsreformerna i Sveriges historia.
          </p>
          <p xml:id="i-AtiY1LHu1ke5JZKyEpvjz1">
            Målet med service som personlig assistans är inkludering och
            deltagande i samhället. Det handlar alltså om en rättighet som
            sträcker sig långt utöver rätten att få hjälp med dusch, påklädning
            och andra liknande sysslor. Det handlar om en rätt till personlig
            assistans som skapar full delaktighet – med andra ord rätt till
            medborgarskap.
          </p>
          <p xml:id="i-YbSg9og1fFUWyM9ZHFVTAS">
            FN-konventionens rättighet till service hör till de s.k. ekonomiska,
            sociala och kulturella rättigheterna. Dessa rättigheter är inte
            absoluta, men konventionsstaterna åtar sig att vidta åtgärder
            och till fullo utnyttja sina tillgängliga resurser. Sverige har
            alltså ett ansvar att använda våra gemensamma resurser för att
            se till att rättigheterna blir verklighet.
          </p>
          <head xml:id="i-MFyLcrM6BsDCtHP4ZpUnWG" type="h2">
            3.1 Människors behov måste stå i fokus
          </head>
          <p xml:id="i-54Tzuwr3DkHMw7T1qM4KvE">
            Utöver att vara en frihetsreform så är assistansersättningen
            också en samhälls­ekonomiskt kostnadseffektiv insats som borde
            utökas till fler personer. Detta konstateras i en rapport från
            Socialstyrelsen om assistansersättningens samhälls­ekonomiska
            effekter (Socialstyrelsen, 2008-131-27). I en ny rapport, Den
            personliga assistansens alternativkostnader 2017, bekräftas detta
            av Hans Knutsson, lektor vid Ekonomihögskolan vid Lunds universitet.
            Han har dragit två slutsatser: dels att det kostar mycket pengar
            att ge stöd till funktionshindrade, oavsett hur det görs, och
            dels att det är lätt att föreslå lösningar som är billigare, men
            som har sämre kvalitet.
          </p>
          <p xml:id="i-4BjRTse7idvdtbKRx8TXpi">
            Trots detta har en alltför stor del av debatten om personlig
            assistans handlat om att spara pengar. Det har resulterat i snävare
            bedömningar av rätten till assistans, integritetskränkande utfrågningar
            och övervakning. Den personliga assistansen ska förstås inte vara
            ett slöseri med pengar, men för Vänsterpartiet är inte kostnads­dämpning
            en principiell utgångspunkt i sammanhanget. Rätten för alla människor,
            inte bara några få, att få sina mänskliga rättigheter tillgodosedda
            ska stå i fokus.
          </p>
          <head xml:id="i-WwkKs7ZvqKfL5jdxxLa7TC" type="h2">
            3.2 Höjd assistansersättning
          </head>
          <p xml:id="i-kWWPcDrSQSUn6QppVEMVT">
            Branschen personlig assistans är speciell eftersom nivån på intäkterna
            sätts av staten men lönen för personliga assistenter regleras
            i avtal på arbetsmarknaden. Vänsterpartiet har i budgetförhandlingar
            med regeringen medverkat till en uppräkning av schablon­beloppet
            för assistansersättningen med 1,5 procent (4,4 kronor) per år
            de kommande tre åren. Detta ska jämföras med dagens 1,05 procent
            (3 kronor). På så sätt skapas förutsättningar för en förbättrad
            kvalitet både för dem som behöver personlig assistans och för
            dem som arbetar som personliga assistenter.
          </p>
          <p xml:id="i-VXbQ9cPMinC6KZQjfGCaox">
            Vänsterpartiets förhoppning är att förhandlingarna mellan arbetsmarknadens
            parter kan leda till förbättrade löner och arbetsvillkor då behovet
            av detta är stort. Exempelvis är det viktigt att assistansberättigade
            med stora behov av särskild kompetens i sin assistans kan få lättare
            att behålla den, att ingångslönerna kan bli högre, att det blir
            lättare att rekrytera assistenter, att personalomsättningen minskar
            och att resurserna till utbildningar kan öka.
          </p>
          <head xml:id="i-JgSQPftmBqT4WEVbjTMU7s" type="h2">
            3.3 Slopa regeringens ensidiga kostnadsfokus
          </head>
          <p xml:id="i-2Po4yYdkmthj2uGwJEVo4z">
            Under den här mandatperioden har vi fått bevittna hur regeringen
            gått till angrepp mot assistansreformen. I stället för att stoppa
            den restriktiva utveckling som den borgerliga regeringen bidrog
            till har den socialdemokratiskt ledda regeringen valt att gå ännu
            längre, t.ex. genom skärpta skrivningar i regleringsbrevet till
            Försäkringskassan.
          </p>
          <p xml:id="i-VWC5E7mkyxYiXLnX8mDNXc">
            Sedan 2009 har tre olika domar begränsat rätten till assistansersättning.
            Det handlar i korthet om att bara integritetsnära delar av grundläggande
            behov räknas som grund för assistansersättning, att det femte
            grundläggande behovet (annan hjälp som förutsätter ingående kunskaper
            om den funktionshindrade) bara ska beviljas vid psykisk funktionsnedsättning
            och att egenvård inte räknas som grundläggande behov. Sammantaget
            har detta fått orimliga konsekvenser som drabbar såväl de som
            har behov av assistans och deras anhöriga, men varken den förra
            eller den nuvarande regeringen har ingripit mot domarnas effekter.
          </p>
          <p xml:id="i-APNngFAaDcfLWcvanxmaUr">
            På fem år har andelen avslag på nyansökningar om assistansersättning
            ökat med en tredjedel. Förra året var det så mycket som 79 procent
            som fick avslag, enligt Försäkringskassan. Under januari 2017
            var det 88 procent av dem som sökte assistansersättning som fick
            avslag. Förutom ovan nämnda domar så har sannolikt regeringens
            regleringsbrev till Försäkringskassan spelat roll för den här
            utvecklingen. I regeringens uppdrag till myndigheten fanns förra
            året en skrivning om att ”verka för att bryta utvecklingen av
            antalet assistanstimmar”. Vi i Vänsterpartiet ansåg att den nya
            skrivningen i regleringsbrevet i princip innebar att lagstiftarens
            avsikt frångicks och att gällande lagstiftning sattes ur spel.
            Av den anledningen tog vi initiativ till ett s.k. utskottsinitiativ
            för att tvinga regeringen att ändra skrivningen. De hårda påtryckningarna
            från allmänheten och politiken tvingade regeringen att formulera
            om regleringsbrevet för 2017. Nu är formuleringen ersatt av en
            skrivning om att Försäkringskassan ska ”motverka överutnyttjande
            och brottsligt nyttjande med ett särskilt fokus på den ökande
            timutvecklingen”.
          </p>
          <p xml:id="i-RoFAg7inTtF2dXCfAMnngL">
            Vänsterpartiets uppfattning är att skrivningen, liksom regeringens
            fokus i övrigt, fortsatt ligger alltför mycket på att dämpa kostnader
            utan att orsakerna till att kostnadsökningarna i assistansersättningen
            är fastslagna. Vi menar att regeringen bör frångå sitt kostnadsfokus
            och i stället utgå ifrån människors faktiska behov.
          </p>
          <p xml:id="i-UQ4WkCoKJjsqTsiEzRkRud">
            Vänsterpartiet har sedan många år krävt en översyn av LSS i vilken
            de ovan nämnda domarna ska ses över och lagtexten förtydligas
            så att lagen lever upp till det som är dess grundintention. Regeringen
            tillsatte en utredning vars fokus kom att ligga på assistansens
            kostnader i stället för att se LSS som den rättighetslagstiftning
            den ska vara. Mot bakgrund av detta bör regeringen skyndsamt presentera
            ett tilläggsdirektiv till den pågående LSS-utredningen som innebär
            att grundintentionen i lagen säkras och att utredningens besparingskrav
            dras tillbaka. Detta bör riksdagen ställa sig bakom och ge regeringen
            till känna.
          </p>
          <head xml:id="i-VsyPjJQc5spUTm68sSf8aB" type="h2">
            3.4 Den pågående LSS-utredningen
          </head>
          <p xml:id="i-BLae1jnJUyrYqbccKbw9Pa">
            Även om Vänsterpartiet har en övergripande kritik mot LSS-utredningens
            ensidiga besparingsfokus och avsaknaden av förslag för att säkra
            LSS som en rättighetslagstiftning så finns det delar i utredningen
            som är viktiga och bra.
          </p>
          <head xml:id="i-P6w6QqFpTJin6naARBVGkd" type="h3">
            3.4.1 Daglig verksamhet
          </head>
          <p xml:id="i-HsXBhzJ2qrHTwftWHnUNgW">
            En fråga som Vänsterpartiet motionerat om vid ett flertal tillfällen
            gäller behovet av att utreda och föreslå hur daglig verksamhet
            och sysselsättning kan utvecklas. Daglig verksamhet är den vanligaste
            insatsen i LSS (lagen om stöd och service till vissa funktionshindrade).
            Den som inte har rätt till daglig verksamhet enligt LSS kan ansöka
            om sysselsättning enligt socialtjänstlagen.
          </p>
          <p xml:id="i-BYQ6FsXyiXPnMiQCHAwrFD">
            I Socialstyrelsens forskningsöversikt Bostad med särskild service
            och daglig verksamhet konstateras att till skillnad mot tidigare
            generationer med funktionsnedsättningar har den unga generationen
            vuxit upp i ett samhälle präglat av delaktighet och integration.
            Den s.k. integrationsgenerationen är ingen homogen grupp. Här
            finns både unga som gått i särskola och unga som tillbringat skoltiden
            i den ordinarie skolan och först senare kommit i kontakt med kommunens
            insatser till personer med funktionsnedsättning. Framför allt
            i den senare gruppen finns en del personer som inte är intresserade
            av dessa insatser. Anledningen är att de inte vill bli klassificerade
            som funktionsnedsatta eller inte finner att samhällets stöd passar
            dem, trots att de har svårt att klara sig och riskerar att råka
            illa ut.
          </p>
          <p xml:id="i-PJxBYLfYEUduTMAvBesH82">
            Även när det gäller personer med psykiska funktionsnedsättningar
            ser forskarna en tydlig generationsväxling. Verksamheter som är
            utvecklade för den äldre generationen, ofta med tidigare institutionserfarenhet
            och många med skador till följd av läkemedel, passar inte en yngre
            generation med andra förväntningar.
          </p>
          <p xml:id="i-7aDzvCHcF8qxstpqFRqRjE">
            Det måste vara möjligt att pröva på olika former av daglig verksamhet
            och att få välja den dagliga verksamhet man själv är intresserad
            av och att kunna gå vidare till en annan daglig verksamhet. Det
            måste också utvecklas former för människor att gå vidare till
            jobb. I dag hänvisas många människor till daglig verksamhet eller
            sysselsättning och blir fast där. Fler måste få arbete med t.ex.
            lönebidrag och möjlighet till stöd och handledning. Med ett aktivt
            arbete gentemot möjliga arbetsgivare och med ett individuellt
            utformat kontinuerligt stöd från kommunerna skulle många fler
            kunna gå vidare till arbete med lön. Vänsterpartiet menar mot
            bakgrund av ovanstående att formerna för den dagliga verksamheten
            behöver moderniseras och utvecklas. Därför ser vi fram emot att
            ta del av den pågående LSS-utredningens kommande förslag på området.
          </p>
          <head xml:id="i-S9ob4qwgVAy5vf9e3JNY9j" type="h3">
            3.4.2 Likvärdig hjälpmedelsförskrivning
          </head>
          <p xml:id="i-DqGSECBgQ96AWud59QraqS">
            Det är i många fall helt avgörande för livskvalitet och delaktighet
            i samhället för en person med funktionsnedsättning att de hjälpmedel
            som behövs tillhandahålls. Kostnaderna för hjälpmedel överdrivs
            ofta om man ser till de positiva effekter de har för hälsa och
            livskvalitet samt de ekonomiska vinster samhället faktiskt gör
            när hjälpmedlen bidrar till självständighet och självbestämmande.
            Om hjälpmedlet hjälper någon till arbete sparas statens kostnader
            för hjälpmedlen in på bara ett år, samtidigt som den enskilda
            individen förstås får en avsevärt bättre ekonomi och höjd livskvalitet.
          </p>
          <p xml:id="i-QjkyRGQQN14GeGraSffY74">
            Trots hjälpmedlens positiva effekter har regelverken snävats
            åt runt om i landet. Förskrivningen har blivit mer restriktiv,
            hjälpmedel har försvunnit ur sortimentet och kostnader har lagts
            över på individen. Vilka hjälpmedel man har möjlighet att få och
            vilka kostnader detta innebär för den enskilde varierar mycket
            över landet. Förutom regionala skillnader finns det skillnader
            mellan hur människor med olika hälsotillstånd upplever sig delaktiga
            i beslut kring hjälpmedelsförskrivning. Därutöver konstaterar
            Socialstyrelsen att fler asylsökande och nyanlända än tidigare
            får stöd från socialtjänstens verksamheter för personer med funktionsnedsättning.
            Inom habiliterings- och hjälpmedelsverksamheter har exempelvis
            behovet av tolk ökat och vissa verksamheter lyfter behov av kompetensutveckling
            t.ex. avseende funktionsned­sättningar som tidigare inte varit
            så vanligt förekommande.
          </p>
          <p xml:id="i-63C85mFDk7d986okwwozgF">
            Ett av de allvarligaste problemen på hjälpmedelsområdet är att
            det är svårt att hitta information om vilka hjälpmedel som finns
            och vart man ska vända sig för att få dem. Ett hjälpmedel som
            behövs för den dagliga livsföringen, ett s.k. personligt hjälpmedel,
            ska sökas hos landstinget. Försäkringskassan ansvarar för de hjälpmedel
            som behövs i arbetet. Vidare ansvarar kommunen för bostadsanpassning
            när hjälpmedel behövs i hemmet. Olika typer av hjälpmedel omges
            av olika regelsystem. En förskrivare av hjälpmedel ser inte till
            helheten i en persons livssituation utan enbart till det kompetensområde
            som finns på den egna myndigheten. Ett exempel på det är att hjälpmedel
            som förskrivits för arbetet inte självklart får användas på fritiden.
            Det kan vara ett hörselhjälpmedel som utprovats för en arbetssituation.
            Att det då krävs en ansökan om ytterligare ett hörselhjälpmedel
            för fritiden framstår som helt onödig byråkrati som leder till
            ökade kostnader för både samhället och den enskilde.
          </p>
          <p xml:id="i-GGksLnZkkGbi3X6VvbonSx">
            En viktig del av lösningen på dessa problem är att samordna hjälpmedelsförskrivningen
            under en huvudman. Detta föreslogs bl.a. av den s.k. FunkA-utredningen,
            som föreslog att ansvaret ska läggas hos Arbetsförmedlingen, Arbetshjälpmedel
            och försäkringsskydd för arbete på lika villkor (SOU 2012:92).
            Utredningen ville också att Arbetsförmedlingen ska få i uppdrag
            att ta fram en strategi för utveckling av insatsen arbetshjälpmedel,
            med en plan för hur man säkerställer god kompetens, utveckling
            av hjälpmedel samt arbetsplatsanpassningar för dem som har störst
            behov.
          </p>
          <p xml:id="i-2dydavMYidcQaXvazyscux">
            Det är mycket angeläget att komma till rätta med dessa problem.
            Därför är det bra att utredningen om LSS också utreder frågan
            om hjälpmedelsförskrivning. Vänsterpartiets syn är att staten
            bör ta ett större ansvar än i dag för att förskrivningen av hjälpmedel
            ska fungera bättre och bli mer likvärdig över landet. Regeringen
            bör återkomma med förslag som innebär att hjälpmedelsförskrivningen
            ska bli likvärdig. Detta bör riksdagen ställa sig bakom och ge
            regeringen till känna.
          </p>
          <head xml:id="i-XH8xBJsSRAJg2Jz4sCq4UQ" type="h3">
            3.4.3 Statligt huvudmannaskap för personlig assistans
          </head>
          <p xml:id="i-VbDt9YCEjR69afTZVLxKZq">
            Huvudmannaskapet för personlig assistans är i dag delat mellan
            staten och kommunerna. En person som uppfyller kravet på grundläggande
            behov på mer än 20 timmar per vecka har rätt till assistansersättning
            från staten. Kommunerna har dock ett betalningsansvar för de 20
            första timmarna. Kommunerna har också ett ansvar för de personer
            som inte når upp till kravet på statlig assistansersättning men
            som ändå har rätt till personlig assistans i viss omfattning enligt
            LSS.
          </p>
          <p xml:id="i-RLWaQUVZ2QvjMtWrhRDxhv">
            Att huvudmannaskapet för personlig assistans är delat har visat
            sig fungera mindre bra. Till att börja med leder detta till otydlighet
            för den enskilde och administrativt merarbete och merkostnader,
            då prövningar av rätten till assistans görs både av Försäkringskassan
            och av kommunerna. Detta konstateras bl.a. av Inspektionen för
            socialförsäkringen i flera rapporter.
          </p>
          <p xml:id="i-Mq9QZx9A8gvdMiUNWtPcfY">
            Vidare varierar kommunernas bedömningar av rätten till assistans
            på ett orimligt sätt. I många fall förefaller det som att kommunernas
            bedömningar av assistans är mer restriktiva än de som görs på
            statlig nivå och att kommuner själva sätter upp begränsningar
            för de rättigheter som lagstiftningen ska ge.
          </p>
          <p xml:id="i-F8NiWEc3jLezMKZt7UGXgx">
            Hur kommunerna sköter den personliga assistansen är en fråga
            som just nu undersöks av Socialstyrelsen på regeringens uppdrag.
            Vi menar emellertid att bilden redan nu är tydlig och att nuvarande
            ordning har stora brister. Det finns en motsättning i att staten
            har antagit en tydlig individuell rättighetslagstiftning, medan
            kommunerna har en stor del av kostnadsansvaret. Vänsterpartiet
            välkomnar därför att LSS-utredningen har getts i uppdrag att se
            över ansvarsfördelningen mellan stat och kommun. I debatten finns
            en oro för att utredningen kommer att landa i att huvudmannaskapet
            ska övergå till kommunen vilket skulle kunna riskera att rätten
            till personlig assistans blir en fråga om ekonomi. Vänsterpartiets
            syn är att huvudmannaskapet ska vara statligt.
          </p>
          <head xml:id="i-Y5KHvyrdQtE6LbWtHPjcx7" type="h1">
            4 Behovet av kompetensutveckling
          </head>
          <p xml:id="i-Qmy9nNwqW6gqit7woBWFXb">
            Det finns vissa generella drag när det gäller kompetens- och
            personalförsörjning inom verksamheter för personer med funktionsnedsättning.
            Bland annat består personalen av två grupper – en del har lång
            anställningstid och hög medelålder, en annan del har hög personalomsättning,
            är unga och till stor del tim- eller visstidsanställda. Personalens
            formella utbildningsnivå är låg och många personliga assistenter
            saknar yrkesutbildning. Andelen personal som har högskoleutbildning
            är mycket låg.
          </p>
          <p xml:id="i-LKatyfdwSpMrBpMmSSKLnQ">
            Det finns kvalitetsbrister inom verksamheten som beror på bristfällig
            kompetens hos personalen och på arbetets organisering. Vänsterpartiet
            menar att området som gäller just funktionshinderomsorgen är klart
            eftersatt när det gäller statliga insatser för kompetensutveckling
            av personalen och därmed en bättre kvalitet för de flickor, pojkar,
            kvinnor och män som behöver insatser för att kunna leva ett gott
            liv.
          </p>
          <p xml:id="i-6jcJKCA5FAYLmftRwhMFss">
            Verksamheten har också vuxit och förändrats. Från tidigare fokusering
            på vård och omvårdnad har en tydlig förskjutning skett till ett
            mer habiliterande, rehabiliterande, socialt och pedagogiskt synsätt.
            Det handlar om att utifrån den enskildes förmåga stödja till delaktighet
            och självbestämmande. Det handlar om att skapa förutsättningar
            för ett liv som andras. Gällande lagstiftning inom funktionshinderområdet
            syftar till att främja jämlikhet i levnadsvillkor och full delaktighet
            i samhällslivet för de personer som lagen omfattar.
          </p>
          <p xml:id="i-Q6u7Wf1v8YNVg18Cas4GhK">
            Funktionshinderområdet behöver en långsiktig satsning på kompetenshöjning.
            Personalen har ofta med sig viktiga kunskaper och erfarenheter,
            men saknar utbildning om funktionsnedsättningar. Det finns också
            ett stort behov av kontinuerlig kunskapshöjning och fortbildning
            om neuropsykiatriska funktionsnedsättningar/autism, förvärvade
            hjärnskador/neurologiska funktionsnedsättningar, bemötande, inom
            habiliterande och rehabiliterande arbetssätt och inom flera andra
            områden. Mot bakgrund av ovanstående bör regeringen ta initiativ
            som tar fasta på behovet av kompetensutveckling inom kommunens
            funktionshinderomsorg. Detta bör riksdagen ställa sig bakom och
            ge regeringen till känna.
          </p>
          <head xml:id="i-4Mrxo2vf8HnokevHmoR4p9" type="h1">
            5 Uppföljning av tillgänglighetslagstiftningen
          </head>
          <p xml:id="i-Hym1TzxpWjwcbxUGQLLVdL">
            Funktionshinderrörelsen har länge kämpat för att få slut på den
            utestängning som många funktionsnedsatta utsätts för dagligen
            i samhället. Vägen framåt har varit lång och krokig men de senaste
            åren har ett antal avgörande steg tagits. Bland dessa kan diskrimineringslagen
            (2008:567) nämnas och kanske framför allt att bristande tillgänglighet
            för personer med funktionsnedsättning sedan år 2015 anses vara
            en diskrimineringsform enligt lagen. Diskrimineringsförbudet avser
            alla samhällsområden där diskrimineringslagen gäller med undantag
            för tillhandahållande av bostäder.
          </p>
          <p xml:id="i-NtmND7BJ6eGmWcHRzfYF4Y">
            Vänsterpartiet anser att den nya diskrimineringslagstiftningen
            är ett steg framåt i frågan om mänskliga rättigheter. Det är principiellt
            viktigt att bristande tillgänglighet fastslås som en särskild
            form av diskriminering. Tyvärr kan vi konstatera att lagstiftningen
            som riksdagen har beslutat om innehåller flera avgörande undantag
            jämfört med den bakomliggande utredningens förslag. Kritiken från
            funktionshinder­rörelsen har därför varit stor. Det tycks exempelvis
            finnas en tendens att se tillgänglighet som i första hand en kostnadsfråga.
            För Vänsterpartiet är ett tillgängligt samhälle i första hand
            en rättighetsfråga. Tillgänglighet gör också samhället bättre
            genom att fler människor ges ökade möjligheter att delta i samhället
            och leva ett självständigt liv.
          </p>
          <p xml:id="i-Fa2TkURVUmrq1KbgmEWiT">
            Regeringen har aviserat att lagen om otillgänglighet som diskrimineringsgrund
            ska ses över och breddas. Så har också till viss del skett genom
            en proposition om utvidgat skydd mot diskriminering i form av
            bristande tillgänglighet (2016/17:220) som föreslår att det gällande
            undantaget för företag med mindre än tio anställda tas bort. Vänsterpartiet
            välkomnar propositionens förslag. En del i att bredda diskriminerings­lagstiftningen
            menar vi bör vara att utvärdera hur dagens lagstiftning faktiskt
            fungerar. Det är viktigt att de goda intentioner och avsikter
            som regeringen hade verkligen infrias. Vänsterpartiet yrkade på
            detta även 2016, men vårt förslag avslogs av utskottet med motiveringen
            att förslaget var för tidigt väckt. När nu ytterligare ett år
            har passerat vill vi därför lyfta förslaget igen. Regeringen bör
            utvärdera hur diskrimineringslagen efterlevs med avseende på funktionsnedsättning
            som diskrimineringsgrund. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-RzkNTJC6k6E2cEz4zEssaT" type="motSignatures">
          <list xml:id="i-ih33Mp5xUX2TsVd7d29ku">
            <item xml:id="i-R63chLA2jCYMx5Z5uCXoWD">
              Maj Karlsson (V)
            </item>
            <item xml:id="i-YFUitrcHn3bqrdvVvfdQkB">
              Nooshi Dadgostar (V)
            </item>
            <item xml:id="i-KNmosjjpL6ANLPjjm9WokV">
              Rossana Dinamarca (V)
            </item>
            <item xml:id="i-EiN6rsmjLqubFBn5yWbUfu">
              Lotta Johnsson Fornarve (V)
            </item>
            <item xml:id="i-Ms1Aw3mMCh2vW64tCfSaqw">
              Karin Rågsjö (V)
            </item>
            <item xml:id="i-816tjzMJaFzpaCxG3NG9Yo">
              Linda Snecker (V)
            </item>
            <item xml:id="i-LJaCYHoUooVSMFck4b8iqG">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
