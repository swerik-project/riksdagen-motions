<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0506/mot_200001_MJ_0506-0001.pdf"/>
      <div type="motHeader" xml:id="i-WpZDbYnxqGyZqM5HLSShmU">
        <div type="motTitle" xml:id="i-ALF9Z6BRmm5Dp6mpHsR1VC"/>
        <div type="motSubmissionInfo" xml:id="i-Fe77TKeYuVJqcAyrjbpSbM"/>
      </div>
      <div type="motBody" xml:id="i-JJU5pFMGyFZ7BrZ1o2rZcd">
        <div xml:id="i-MZnC94oNQGFRT7HFCF8kgc">
          <p xml:id="i-N6jtHcb9hHMtJDwpYTTQCX">
            2000/01 mnr: MJ506 pnr: kd335
          </p>
          <p xml:id="i-WtH62DLz8s7w1kqtWBP8DS">
            Motion till riksdagen 2000/01:MJ506
          </p>
          <p xml:id="i-8rARfYs2osdzWVeDXmZSAc">
            av Caroline Hagström (kd)
          </p>
          <p xml:id="i-RDtdJukMLqxivbNPfG7nB5">
            Aggressiva hundar
          </p>
          <p xml:id="i-KidhFhnpTnBUWMeqsmuUbN">
            Förslag till riksdagsbeslut
          </p>
          <p xml:id="i-4Es9bfM2okndiBg1SJhQVT">
            Riksdagen begär att regeringen lägger fram förslag till lagstiftning
            i enlighet med vad som anförs i motionen.
          </p>
          <p xml:id="i-Mvsc3fAfBi7iYCj3EjMRVE">
            Motivering
          </p>
          <p xml:id="i-DzHYFPfCe2cMHchta9zTU">
            Det senaste året har det förekommit en intensiv debatt, såväl
            i Sverige som inom många andra EU-länder, om s.k. kamphundar.
            Det handlar om hundar som hetsas mot varandra och används i illegala
            hundkamper, hundar som kriminella personer använder som levande
            brottsverktyg för att skrämma och hota sina offer med. Vi har
            även i media fått läsa om hundar som attackerar spädbarn. Det
            är en mycket oroväckande utveckling att allt fler aggressiva hundar
            finns i samhället, och om aggressiviteten hos djuren uppmuntras.
            Antalet hundar som räknas till gruppen kamphundar uppskattas i
            dag i Sverige till ungefär 2 000, men man vet också att det finns
            ett visst mörkertal. Och det sker hela tiden en nyrekrytering
            av den här typen av hundar till de s.k. kriminella hundgäng som
            finns i dag. Totalt finns det i Sverige ungefär 800 000 hundar.
            Det är således en ganska liten del av landets alla hundar som
            används för kriminella verksamheter eller som är kända för att
            oprovocerat attackera barn eller vuxna. Men detta är ett ökande
            problem som man naturligtvis måste ta på stort allvar och också
            se till att komma till rätta med. Det är inte första gången som
            vi kristdemokrater engagerar oss i detta problem. Under allmänna
            motionstiden förra året motionerade undertecknad i ärendet. Även
            när regeringen i våras kom med en proposition med ett nytt lagförslag
            lade vi kristdemokrater ett motförslag, som vi ansåg skulle lösa
            problemet med hundar som attackerar människor och andra hundar,
            på ett mer rättvist och effektivt sätt.
          </p>
          <p xml:id="i-T1VpY2G5TDG1vH265Usax4">
            21
          </p>
          <pb facs="riksdagen-motions-pdf/data/200001/mot_200001_MJ_0506/mot_200001_MJ_0506-0002.pdf"/>
          <p xml:id="i-UCSeaX5xDXbqQL5EkXy8cr">
            2000/01:MJ506
          </p>
          <p xml:id="i-2wYK6FzGD9A3pBKMbwDVRG">
            12
          </p>
          <p xml:id="i-HPELxHGng1VRbQ4CLdaYCh">
            Detta förslag röstades dessvärre ner av majoriteten och i stället
            får vi en ny lag som innebär att alla hundar, som är under åtta
            år när lagen börjar gälla den 1 januari 2001, ska märkas och registreras
            i ett för landet centralt register. Med denna lag tror man från
            majoritetens sida att man ska komma till rätta med problemet.
            Men då kan man ju naturligtvis fråga sig om en hund blir mindre
            aggressiv eller farlig bara för att den blir märkt och registrerad
            i ett register. Så är det naturligtvis inte. Dessutom märker ju
            de flesta seriösa hundägare sina hundar redan nu och då på frivillig
            väg. Men de personer som har hunden som ett vapen eller som använder
            hunden i någon annan form för sin kriminella verksamhet lär inte
            vara särskilt intresserade av att registrera sin hund. Därmed
            riskerar den nya lagen att bli tämligen verkningslös. Förmodligen
            är det så att den nya lagen inte kommer att innebära något annat
            än att vanliga skötsamma hundägare tvingas registrera sina hundar
            vilket i sin tur också innebär ökade kostnader för dessa. Alla
            hundar kan, med ”fel” ägare eller handhavande, utveckla ett mer
            eller mindre aggressivt beteende. Men jag anser att man inte kan
            bortse från att det ökande problemet med aggressiva hundar i tid
            kan härledas till då vi i Sverige fick ett ökat antal hundar av
            rasen pitbullterrier. Och jag tror att man måste börja med att
            se på den hundras som föranlett det ökade problemet. Därför kvarstår
            mitt motionsförlag om att man bör pröva den modell man valt att
            tillämpa i England; nämligen Dangerous Dogs Act. Enligt Dangerous
            Dogs Act är det förbjudet att äga vissa utpekade hundraser utan
            ett särskilt undantagstillstånd. Det är vidare förbjudet att uppföda,
            sälja, byta eller ge bort sådana hundar. Undantagstillstånd för
            innehav utfärdas när hunden är kastrerad, försäkrad och fått en
            sändare implanterad. Dessa hundar får ej vara på allmän plats
            om de inte bär munkorg och är säkert hållna i band av en person
            som är minst 16 år gammal. Dessutom fick domstol rätt att villkorslöst
            besluta om avlivande av hund. I en utvärdering år 1997 konstaterade
            man att lagen hade uppnått sina syften. Med stöd av bestämmelserna
            i Dangerous Dogs Act hade man till en stor del lyckats eliminera
            uppfödning och innehav av hundar för kriminella eller ”antisociala”
            ändamål, dvs. särskilt pitbullterrier. Därför tror jag att denna
            modell kan vara ett bättre sätt att komma till rätta med problemet.
          </p>
          <p xml:id="i-F4tWeaDGQxmzro1C494UCZ">
            Stockholm den 21 september 2000
          </p>
          <p xml:id="i-AZfPuZTrSS5d5dPkQtC7j2">
            Caroline Hagström (kd)
          </p>
        </div>
      </div>
    </body>
  </text>
</TEI>
