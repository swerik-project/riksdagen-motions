<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__328/mot_1913__ak__328-001.pdf"/>
      <div type="motHeader" xml:id="i-YTRQ8ESiUpVSEL749HvAzY">
        <div type="motTitle" xml:id="i-DJzicqC8PRvUHstiK8QCR9"/>
        <div type="motSubmissionInfo" xml:id="i-AiyJK5hFK7HBXxXSjTonVK"/>
      </div>
      <div type="motBody" xml:id="i-Kuw49rEZzaKgsa9DErjeWE">
        <div xml:id="i-Pxv7nc5ucgi7dmT76QwP4j">
          <p xml:id="i-3QRXxy6q3rkLXF7ZyRw1oa">
            Motioner i Andra kammaren, Nr 328. 1
          </p>
          <p xml:id="i-ACZ311eccoF3TdVM9HktUe">
            Nr 328.
          </p>
          <p xml:id="i-K6ZauYHpktyKmvMQpKFHxq">
            Av herr Sterne, i anledning av Kungl. Maj:ts proposition angående
            upplåtande av lägenheter från lotten nr 1 av Starby kungsladugård
            i Östergötlands län.
          </p>
          <p xml:id="i-BBomtn3ykoRWnA4xUNJoWx">
            I nådig proposition nr 182 av den 14 mars 1913 föreslår Kungl.
            Maj:t, att Riksdagen måtte medgiva upplåtandet av en del lägenheter
            å Starby kungsladugård i Östergötlands län med var för sig angivet
            om- råde till egna hem enligt kungl. kungörelsen den 31 december
            1909 samt med förbehåll om rätt till utfartsvägar och om rätt
            för vissa personer att bo kvar i dem tillhöriga hus på bestämda
            villkor. Denna proposition har motsetts med längtan och förhoppning
            av de många torpare och lägenhetsinnehavare, som beröras av förslaget,
            och för de flesta av dem torde detta förslag gå i nära överensstämmelse
            med deras under många år närda önskningar att en gång få kalla
            det lilla hemmet för sitt. Flera av dem torde dock ha hoppats,
            att lägen- heterna vid förändring till egna hem skulle ha gjorts
            något större till arealen,- så att de alla kunde lämna full försörjningsmöjlighet
            för en familj, utan att arbetet skulle behöva sökas på annat håll,
            och den möjligheten hade tydligtvis mycket väl kunnat beredas
            dem alla, om uppskattningsmännen velat gå i en sådan riktning
            med sitt förslag, och man måste beklaga att så ej skett. Emellertid
            inrymmer förslaget en stor orättvisa mot tre av kungs- gårdens
            torpare, som slitit ut sina krafter vid egendomen och nu borde
            vara lika berättigade som de övriga att få åtnjuta hembudsrätt
            på sina hem. Det äro torpen Lilla och Stora Skogens samt Hästhagens
            besittare, som här åsyftas. Herr statsrådet och chefen för jordbruksdepartementet
            yttrade i sitt anförande till statsrådsprotokollet, att, ehuruväl
            en för- säljning av dessa lägenheter till deras innehavare ur
            egnahemssynpunkt Bihang till Riksdagens protokoll 1913. 4 saml.
            145 häft. (Nr 328) 1
          </p>
          <pb facs="riksdagen-motions-pdf/data/1913/mot_1913__ak__328/mot_1913__ak__328-002.pdf"/>
          <p xml:id="i-WHt8k4MsUdivnkrNVuEZwa">
            2 Motioner i Andra kammaren, Nr 328.
          </p>
          <p xml:id="i-2iEeGyJt7dDG13BBwwEn19">
            vore önsklig, vägande skäl dock synas tala mot en sådan åtgärd.
            Dessa vägande skäl anföras vara, att lägenheterna skjuta som en
            kil in i egendomen, varför en försäljning av dem skulle medföra
            avsevärt men för egendomens skötsel. Denna herr statsrådets mening
            synes emeller- tid bero på en missuppfattning av sakläget. De
            tre ifrågavarande torpen ligga nämligen alldeles i kanten av huvudgårdens
            åker, och bakom dem från huvudgården räknat finnes icke den minsta
            bit odlad jord. Skogs- skiftet Rismarken, kring vilken även alla
            de övriga torpen äro belägna i omedelbar närhet, ligger visserligen
            bakom, men huvudgårdens åker ligger fri intill samma skog på hela
            norra och västra sidan i övrigt, och vägen från huvudgården till
            skogslotten går långt ifrån torpen och berör dem icke till någon
            del. Här kan således icke med något fog sägas, att dessa tre torps
            upplåtande till egna hem skulle medföra ens det ringaste men för
            egendomens skötsel. De tre nuvarande innehavarna av torpen i fråga
            ha samtliga fullt så väl som alla de övriga gjort sig förtjänta
            av att få hembudsrätt på sina hem. Torparen Johansson har haft
            Lilla Skogen i 15 år och dessförinnan tjänat såsom dräng vid huvudgården.
            Sitt torp har han skött så, att han därför prisbelönats av hushållningssällskapet
            samt på sin förre husbondes intyg och förord fått deltaga i en
            av hushållningssällskapet anordnad studieresa till Skåne och Danmark.
            Han och hans hustru ha anlagt en vacker liten trädgård, som skötes
            synnerligen väl. De ha två barn i åldern 14 och 12 år. Svahn har
            haft sitt torp, Stora Skogen,i 30 år och skött det med omsorg.
            Makarna ha där uppfött sju välartade barn, alla nu vuxna. Ahl
            har haft torpet Hästhagen i 40 år. Makarna äro nu gamla och mannen
            kan icke utgöra de dagsverken som krävas till huvudgården för
            torparrendet. En av sönerna, 31 år gammal, har stannat hemma och
            gör dagsverkena för fadern samt hjälper föräldrarna i övrigt med
            hemmets skötsel. Det är ju givet, att kärleken till föräldrarna
            manat honom härtill i första rummet, men helt naturligt har också
            den för- hoppningen föresvävat honom, att kan skulle kunna få
            ett hem en gång själv på den statens egendom, där föräldrarna
            och han nedlagt sina bästa krafter, i synnerhet som han avslagit
            lockande anbud om bättre anställning i annan verksamhet. Dessa
            tre torps arrendeavgifter till huvudgården utgå i mansdags- verken
            enligt kontrakt med kronoarrendatorn, och överdagsverken mot penningbetalning
            äro därtill pålagda, så att alldeles otillräcklig tid finnes för
            respektive torps skötsel utan legd hjälp. Sålunda äro 160 kronor,
          </p>
          <pb facs="riksdagen-motions-pdf/data/1913/mot_1913__ak__328/mot_1913__ak__328-003.pdf"/>
          <p xml:id="i-E7RFLrx8yFUnMpNgdBKkdJ">
            Motioner i Andra kommaren, Nr 328. 3
          </p>
          <p xml:id="i-Eps1SCw7oyGx5TGknDSBDz">
            som av kungl. domänstyrelsen bestämts i arrende för ett av dessa
            torp, i separatkontraktet förvandlade till två dagsverken i veckan
            året om samt därtill sex höstdagsverken, varjämte torparen är
            skyldig att göra två överdagsverken i veckan mot en daglön av
            80 öre om vintern och kronor 1:10 om sommaren, och skall han därvid
            hålla sig själv med redskap för arbetet och med kost. Torparnas
            kontrakt med arrendatorn bestämmer också, att de skola ha fria
            dragare från huvudgården för torpets skötsel, men denna bestäm-
            melse hålles så, att torparna få dragare endast på en bestämd
            dag i veckan efter därom framställd begäran. Det säger sig självt,
            att en sådan anordning för torpens ordentliga skötsel är synnerligen
            oformlig, särskilt under vårarbetet och vid skördetiden. Med litet
            mera jord, så att de själva kunde hålla sig med dragare samt med
            hemmen friköpta, så att de, fria från dagsverksskyldighet till
            huvudgården, kunde sköta sin jord och bärga sin skörd på lämplig
            tid, skulle dessa familjer kunna bringa sina små kära hem i blomstring
            och vinna den ekonomiska trygghet och självständighet, som deras
            långa och strävsamma arbets- dag på statens mark så väl berättigar
            dem till. Lägenhetshavaren Sands begäran att få friköpa sitt hem,
            Hässlet, med något större jordområde än det nu tillhörande har
            icke förordats i den kungl. propositionen, men däremot har beretts
            möjlighet för torparen J. A. Karlsson i Stora Laggartorpet, vid
            vars gräns Hässlet är beläget, att med Hässlet och med mark därutanför
            få förstora sitt redan förut väl tillmätta torp, det största bland
            dem alla, men ej det mest välskötta. Redan i sitt nu föreslagna
            omfång når detta torp i värde upp till det maximum, som är bestämt
            för egnahemslägenheter, och med ytterligare tillökning kommer
            det betydligt över denna gräns. Det är oförklarligt, hur uppskattningsmännen
            kunnat framkomma med ett så till synes partiskt förslag. Den gamle
            Johan Sand och hans hustru ha under flera kronoarrendatorers tid,
            eller i omkring 30 års tid, arbetat på denna statsdomän. Många
            barn ha de fostrat där och de ha väl alltid hoppats att vid sin
            bortgång kunna lämna åtminstone sin stuga åt dem i arv. En 34-årig
            dotter har ständigt vistats i hemmet och gått på arbete vid gården
            under den bråda tiden. Kroppsligt lyte gör, att hon icke kan taga
            tjänst hos främmande. Men sina gamla föräldrar kan hon vårda och
            gör det även med omsorg. En av Sands söner är grenadjär utan tjänstetorp
            och bor hemma under den tid han är ledig från tjänstgöring. Nog
            vore det lämpligt, att detta hem efter föräldrarnas död bleve
            tryggat åt barnen, helst som de vilja ekonomiskt bidraga till
            hemmets friköpande med ett så ökat område, att det blir en jordbrukslägenhet.
          </p>
          <pb facs="riksdagen-motions-pdf/data/1913/mot_1913__ak__328/mot_1913__ak__328-004.pdf"/>
          <p xml:id="i-9yr7BLboWMEdU1MLojh1Py">
            4 Motioner i Andra kammaren, Nr 328.
          </p>
          <p xml:id="i-Xtrq1HKGXF21PN1dmmTioi">
            Åt grenadjären Kåre, som nära nog i all sin tid och fadern före
            honom, arbetat å Starby och Kerstinstorp har föreslagits ett område
            till ökning av hans intill kronodomänen liggande egnahemslägenhet.
            Men det säges icke, att han skall erhålla hembudsrätt på det föreslagna
            om- rådet, och fara är, att spekulationen från annat håll kan
            framträda och omintetgöra den goda avsikten. Det bör i detta sammanhang
            bemärkas, att Kåre synnerligen väl sköter sin nuvarande lägenhet,
            vilken utgör det grenadjärtorp, för vilket han och hans fader
            före honom tjänat såsom soldat. Uppskattningsmännen hava ansett,
            att torparen Robert Andersson, Skarven, icke bör erhålla hembudsrätt,
            därför att han icke innehaft torpet mer än tre år vid arrendetidens
            utgång. Det bör dock bemärkas, att Andersson mottog torpet mycket
            vanskött med endast 1 hektar åker täckdikad, och att han betydligt
            upparbetat egendomen samt täckdikat hela den återstående arealen,
            varför det synes rättvist, om även han erhölle hembud. | Slutligen
            synes kungl. domänstyrelsen hava blivit svårt vilseledd i fråga
            om det långt ifrån huvudgården belägna skiftet Kungshagens beskaffenhet.
            Denna utjord är nämligen icke av mera svårbrukad art än huvudgårdens
            och torplägenheternas, snarare tvärtom, och den lämpar sig synnerligen
            väl för uppdelning till smärre jordbrukslägenheter. Samma är förhållandet
            med den återstående delen av Kerstinstorp väster om Vadstena landsvägen.
            Båda ligga långt ifrån huvudgården och kunna därifrån icke skötas
            ens med tillnärmelsevis så gott resultat, som om de bleve bebyggda
            till småhemman. De stora byggnaderna på huvudgården torde icke
            få tillmätas någon nämnvärd betydelse i denna angelägenhet, ty
            då skulle ju genom ett av arrendator framställt och av domänstyrelsen
            godkänt nybyggnadsförslag vägen kunna stängas för Kungl. Maj:t
            och Riksdag att vid ny arrendeperiod bestämma om viss kronoegendoms
            användande på lämpligaste sätt. I förevarande fall bör bemärkas,
            att den nuvarande arrendatorn av Starby kungsladugård, som mottog
            domänen i ovanligt välskött tillstånd efter av företrädaren ned-
            lagda betydande kostnader på dess förbättring, icke har så stor
            kreaturs- besättning som företrädaren, varför vissa byggnader,
            även med egen- domens nuvarande omfång, äro onödigt stora. Med
            stöd av det ovan anförda får jag därför vördsamt hemställa,
          </p>
          <p xml:id="i-XZD1hrZaaiPKF438PFRpAb">
            att Riksdagen, med bifall till Kungl. Maj:ts före- varande proposition
            i övrigt, måtte besluta: att de tre torpen: Lilla Skogen, Stora
            Skogen
          </p>
          <pb facs="riksdagen-motions-pdf/data/1913/mot_1913__ak__328/mot_1913__ak__328-005.pdf"/>
          <p xml:id="i-Fn415JzwurVNvVjpVqrgSV">
            Motioner i Andra kammaren, Nr 328. 5
          </p>
          <p xml:id="i-PCCNPK1sw5X57hjxaUzGqJ">
            och Hästhagen, utlagda till lämplig storlek för själv- ständiga
            jordbrukslägenheter, försäljas med hembuds- rätt till de nuvarande
            torparna Johansson, Ahl och Svahn; att till torparen Sands lägenhet,
            Hässlet, lägges ett av de till försäljning föreslagna områdena
            F. eller G. och hembjudes nuvarande lägenhetsinnehavaren; att
            det andra till försäljning föreslagna området F. eller G. hembjudes
            åt f. grenadjären Kåre; att nuvarande torparen R. Andersson får
            hembud på Skarven; samt att Kungshagen och det återstående av
            utgården Kerstinstorp uppdelas till småbrukslägenheter för för-
            säljning och utarrenderas på kortare tid, tills upp- skattning
            och upplåtelse hinna ordnas.
          </p>
          <p xml:id="i-U7fEBDaJ9vdrV5ZRHjfGRm" type="date">
            Stockholm den 18 april 1913.
          </p>
          <p xml:id="i-BbDWTb7VTScScJuj9PAfdR">
            Axel Sterne.
          </p>
          <p xml:id="i-EgF3zpCF8SC14yctmGi1HC">
            Bihang till Riksdagens protokoll 1913. 4 saml. 143 höft. (Nr
            328.) 2
          </p>
        </div>
      </div>
    </body>
  </text>
</TEI>
