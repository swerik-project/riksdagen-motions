<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00184">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__184/mot_1966__ak__184-001.pdf"/>
      <fw xml:id="i-LwrN2BFADBeuWQWibzZgTK">
        8 Motioner i Andra kammaren, nr 184 år 1966
      </fw>
      <div xml:id="i-Vh3HtrXhpU2HumQYgkqyfs" type="motHeader">
        <div xml:id="i-aEhzchqmtfrD4QV2Zf1mX" type="motTitle"/>
        <div xml:id="i-32WvHYTVUzeNNm8qoSEYZp" type="motSubmissionInfo"/>
      </div>
      <div xml:id="i-D8KnYqQ2JX1f6AAHyoYfmN" type="motBody">
        <div xml:id="i-AbaTHABBy1FRYUDsr5Dayj">
          <p xml:id="i-KLoNofxodHda4HcfLbJgHy">
            Nr 184
          </p>
          <p xml:id="i-LPDXyLJVb4arffCjNYeJE4">
            Av fru Renström-Ingenäs m. fl., angående det svenska atom- energiprogrammet.
          </p>
          <p xml:id="i-GtsrKjASZBqk3jb88WZWhZ">
            Det svenska atomenergiprogrammet förutsättes från början gälla
            den fredliga användningen av atomenergien. Därvid har man främst
            inriktat sig på kraftproduktion. Utredningar och prognoser har
            visat att den svenska vattenkraften under 1970-talet kommer att
            vara så utbyggd, att det inte längre är ekonomiskt att täcka ökningen
            av kraftbehovet med vattenkraft. Aktiebolaget Atomenergi och Centrala
            driftsledningen har lagt fram en utredning, som anger att atomkraften
            kan väntas bli eko- nomiskt konkurrenskraftig under 1970-talet
            för att så småningom komma att stå för den största delen av kraftproduktionsökningen.
            År 1956 fattade riksdagen beslut om efter vilka utvecklingslinjer
            det svenska kärnenergiprogrammet skulle utvecklas. Man valde den
            atom- reaktortyp som är tungvattenmodererad och tungvattenkyld.
            Denna typ av reaktor kan drivas med naturligt uran. Man kan därvid
            utnyttja de stora svenska låghaltiga uranfyndigheterna och blir
            ej beroende av import och importpriser. På forskningens dåvarande
            ståndpunkt ansågs denna typ av reaktor ge bästa möjligheterna
            att komma fram till en billig energikälla, kommersiellt konkurrenskraftig
            med vattenkraft. Efterfrågan på elektrisk energi ökar år från
            år och beräknas fortsätta att stiga. Då denna efterfrågeökning
            snart nog ej längre kan tillgodoses genom ytterligare utbyggnad
            av våra vattenfall, är det ett vitalt in- tresse för vårt land
            att utveckla möjligheterna till energiutvinning ge- nom kärnkraftverk.
            Det bör ske innan alla våra vattendrag hunnit exploateras, då
            det ur naturskyddssynpunkt är högeligen angeläget att en del av
            dem bevaras intakta för framtiden. Vi anser det vara klok politik
            att satsa på utvecklingen av kärnkraftverk. Då riksdagen år 1956
            beslutade om atomenergiverksamhetens orga- nisation i vårt land
            och om verksamhetens målsättning på kortare och längre sikt skedde
            det på grundval av de bedömningar, som vetenskaps- män och forskare
            på teknikens område vid den tiden allmänt omfattade. Även råvaruförsörjnings-
            och beredskapssynpunkter beaktades. Man ansåg det klokt att utveckla
            ett kärnenergiprogram av sådan art, att man genom användning av
            inhemsk råvara bleve praktiskt och ekono- miskt oberoende av utlandet.
            Uran kunde framställas ur svensk skiffer, och AB Atomenergi studerade
            hur en konstruktion av en anläggning för
          </p>
          <pb facs="riksdagen-motions-pdf/data/1966/mot_1966__ak__184/mot_1966__ak__184-002.pdf"/>
          <fw xml:id="i-Lw8cEaLD544p4qFv7tknT2">
            Motioner i Andra kammaren, nr 184 år 1966 9
          </fw>
          <p xml:id="i-33ZoasU2i7MitKF2rwKpFq">
            produktion av tungt vatten kunde utföras — en tanke som dock
            ej kom- mit att förverkligas. På grund av den låga uranhalten
            i svensk skiffer blir framställnings- kostnaderna höga. Enligt
            uppgift av Ingeniörsvetenskapsakademiens energiutskott ställer
            sig svensk uran minst en och en halv gång dyrare än världsmarknadspriset.
            Av den orsaken projekteras nu kärnkraft- verket Marviken för användning
            av anrikat uran, vilket måste erhållas utifrån. Självförsöriningsprincipen
            har man således börjat övergiva. Under de tio år som förflutit
            sedan beslut fattades om riktlinjerna för det svenska kärnenergiprogrammets
            utveckling har ett intensivt forsknings- och utvecklingsarbete
            bedrivits i många länder. Man kan nu genom ökade erfarenheter
            av reaktorkonstruktioner och reaktordrift bättre bedöma kärnkraftens
            ekonomiska villkor. Röster har höjts för en omprövning av vårt
            kärnenergiprogram, emedan den an- vända tekniken med tungvattenreaktorer
            icke i dagens läge är konkur- renskraftig gentemot andra reaktorer.
            Det har till och med från något håll framförts tvivel på att tungvattenreaktorer
            någonsin kan komma att leverera elektrisk energi, som i prishänseende
            kan konkurrera vare sig med vattenkraften eller med andra reaktortyper.
            I såväl USA som England bedöms kärnkraften som ett realistiskt
            ekonomiskt alternativ. Det finns tre typer av reaktorer som prövats:
            lättvattenreaktorn, som drivits med anrikat uran, tungvattenreaktorn
            och den gaskylda grafitmodererade reaktorn, vilka båda senare
            drivs med naturligt eller lättanrikat uran som bränsle. I USA
            har man enligt uppgifter hämtade ur Index 6/65 främst satsat på
            lättvattenreaktorer, och utvecklingen har kommit så långt att
            ett fler- tal kraftföretag på rent kommersiella grunder beställt
            kraftverk, baserade på sådana. I Storbritannien, där man har ett
            mer omfattande atompro- gram än i något annat land, har utvecklingsarbetet
            hittills främst ägnats åt de gaskylda grafitreaktorerna. Den avåncerade
            gaskylda reaktor- typen AGR har snart varit i drift i två år,
            och erfarenheterna av denna är mycket goda. För den fortsatta
            utbyggnaden har engelsmännen valt AGR-typen i konkurrens med lättvattenreaktorn.
            Beräkningarna visar nämligen, att AGR kan ge energi till 10 procent
            lägre kostnad än den bästa offererade reaktorn av annan typ. Sveriges
            första kommersiella kraftverk blir det som planeras av Atom- kraftkonsortiet.
            Det skall byggas vid Simpvarv i närheten av Oskars- hamn. Reaktorn
            är av lättvattentyp av en sort som utvecklats i USA. Den tillverkas
            av ASEA, och AB Atomenergi är inkopplat i fråga om koncession
            och säkerhetsärenden. Man beräknar att Simpvarpsstationen skall
            tagas i bruk 1970. Svensk industri kan nu leverera både tungvatten-
            och lättvattenreak-
          </p>
          <pb facs="riksdagen-motions-pdf/data/1966/mot_1966__ak__184/mot_1966__ak__184-003.pdf"/>
          <fw xml:id="i-vs6uzoE9gBszxVwgTQGZE">
            10 Motioner i Andra kammaren, nr 184 år 1966
          </fw>
          <p xml:id="i-Eid2mRS711Y9AixyuKYytS">
            torer. — Vårt första kommersiella atomkraftverk valde lättvatten-
            reaktorn! Om det verkligen förhåller sig så, att ”den svenska
            linjen” kommer- siellt är underlägsen andra reaktortyper, kan
            av oss icke bedömas. Vi finner det angeläget att frågan objektivt
            och grundligt utredes. Detta icke endast av ekonomiska skäl utan
            även därför att i utlandet vår fort- satta (villkorslösa) satsning
            på det komplicerade och dyra tungvatten- systemet på sina håll
            uppfattas som en satsning på möjligheten att till- verka atombomber.
            Plutonium produceras i alla reaktorer som drivs av uran, således
            även i våra svenska anläggningar. Dessa är emellertid byggda för
            kraft- produktion och icke för framställning av vapenplutonium.
            De tung- vattenmodererade och -kylda reaktorer, som i USA används
            för fram- ställning av vapenplutonium, är byggda enbart för detta
            ändamål och skiljer sig i flera avseenden från de svenska reaktorerna,
            som syftar till produktion av energi för fredliga ändamål. Dessa
            senare är betyd- ligt mer komplicerade och dyra att uppföra. För
            att de svenska tung- vattenmodererade reaktorerna skulle kunna
            förse landet med vapen- plutonium skulle de därtill behöva drivas
            på ett mycket oekonomiskt sätt. Förutsättningarna för en kärnvapenproduktion
            finns inte, detta så mycket mer som vi ej heller fattat beslut
            vare sig rörande uppförandet av en fabrik för framställning av
            tungt vatten eller rörande en svensk plutoniumseparationsanläggning,
            som utgör ett nödvändigt och kompli- cerat led i ett kärnvapenprogram.
            Snart skall Sverige i Genéve deltaga i ett nytt möte, som syftar
            till att försöka åstadkomma ett internationellt avtal om stopp
            för spridning av kärnvapen till flera länder. Av hänsyn till den
            internationella opinionen, men framför allt av hän- syn till den
            svenska opinionen, skulle det vara politiskt omöjligt att besluta
            om förberedelser av svensk kärnvapenproduktion. Denna fråga är
            alls icke aktuell att diskutera i detta sammanhang på annat sätt
            än att det synes oss vara angeläget att icke utan vidare fortsätta
            med ett kärnenergiprogram, som av utlandet kan anses vara oekonomiskt
            ur kommersiell synpunkt och som därför kan uppfattas som en eventuell
            förberedelse för kärnvapenproduktion. Den brittiska försvarsexperten
            Leonard Beaton har nyligen uttryckt farhågor för möjligheterna
            att stoppa spridning av kärnvapen på grund av den ökade framställningen
            av plutonium. Vi vill endast tillägga, att ”den svenska linjen”
            bör om- prövas också av den orsaken att den är oerhört kostnadskrävande
            och hittills har krävt 1 618,8 milj. kr. i anslag, varav 1 226,9
            milj. kr. anvisats av statliga medel. 1955 års utredning förutsade
            att en del av de statliga bidragen skulle
          </p>
          <pb facs="riksdagen-motions-pdf/data/1966/mot_1966__ak__184/mot_1966__ak__184-004.pdf"/>
          <fw xml:id="i-9i4a6f5A4sV788vjktDYa9">
            Motioner i Andra kammaren, nr 184 år 1966 11
          </fw>
          <p xml:id="i-RAUDvjHUwTJi3csaS8SWmv">
            betraktas som lån samt förräntas och återbetalas. Det synes dock
            syn- nerligen ovisst om AB Atomenergi kan bli i stånd att återbetala
            dessa lån. Då det i proposition föreslagits att lånemedel skulle
            ställas till för- fogande har chefen för handelsdepartementet
            också samtidigt yrkat på att dessa skulle omedelbart avskrivas.
            AB Atomenergi redovisar i sin verksamhetsberättelse vid årsskiftet
            1964/65, att det då fanns 1483 anställda vid bolaget, sysselsatta
            med forsknings- och utvecklingsverksamhet. En del av dessa arbetar
            med de nu beslutade reaktorerna, andra med forskning av annat
            slag, t. ex. regleringsteknik, värmeteknik, strålningskemi m.
            m. En expertgrupp är sysselsatt med det beslutade tekniska utvecklings-
            arbetet för att minska skadliga luftföroreningar på grund av bilgaser.
            Givetvis förutsätter vi att, även om en utredning skulle resultera
            i förslag om en omläggning av AB Atomenergis program, det ändock
            kommer att behövas många tekniker, sysselsatta i bolagets framtida
            verksamhet för forskning inom de områden av fysiken, som har eller
            kan få anknytning till atomenergiverksamhet. Andra undersökningar
            av olika slag, som är av den naturen att de kan utföras vid Studsvik,
            bör också förläggas dit. Då de tekniska problem som diskuteras
            i motionen är ytterst kompli- cerade och då många av dem har en
            delvis alldeles ny karaktär, ställer det sig svårt för en lekman
            att avgöra, vilka av de argument som fram- förs i diskussionen
            som är mest relevanta. Det är för oss omöjligt att av- göra de
            olika argumentens sanningshalt eller relativa tyngd. Vi tror att
            många människor i likhet med oss känner sin oförmåga i detta fall,
            men oroas av den kritiska diskussion som pågår. Vi finner det
            därför ange- läget att en objektiv och grundlig utredning snarast
            möjligt kommer till stånd och att dess resultat förelägges riksdagen
            för att möjliggöra dess fortsatta ställningstagande i denna lika
            komplicerade som viktiga fråga. Med anledning av vad som anförts
            här ovan föreslås, att riksdagen hos Kungl. Maj:t måtte hemställa
            om en förutsättningslös utredning rörande AB Atomenergis fortsatta
            arbete och det svenska atomenergiprogrammets framtida inriktning
            och att de förslag som denna utred- ning kan komma att föranleda
            förelägges riksdagen.
          </p>
          <p xml:id="i-HyxNtKAD7Kedtatmcu15Jo">
            Stockholm den 24 januari 1966
          </p>
          <p xml:id="i-BfVz4uDUs2y6P8GNerwRaT">
            Lena Renström-Ingenäs Thyra Löfqvist Annie Jäderberg
          </p>
        </div>
      </div>
    </body>
  </text>
</TEI>
