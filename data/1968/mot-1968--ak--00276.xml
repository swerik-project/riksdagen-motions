<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00276">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__276/mot_1968__ak__276-001.pdf"/>
      <fw xml:id="i-KDzwkDRqw7qsHp4MHpxUPz">
        4 Motioner i Andra kammaren, nr 276 år 1968
      </fw>
      <div xml:id="i-W6mXUNsQNNAJnYhuUmUXh5" type="motHeader">
        <div xml:id="i-2nprVHAMvU6T8rbRMFDf5a" type="motTitle"/>
        <div xml:id="i-EqJX6HnfGrqYEfcY5Hi9H4" type="motSubmissionInfo"/>
      </div>
      <div xml:id="i-Y1gqug3ToHDGPSfQwxCrJ9" type="motBody">
        <div xml:id="i-PUJGv1uhQyejvaArRr4s6A">
          <p xml:id="i-F1DqpGKN91MzMV1wxhPyYL">
            Nr 276
          </p>
          <p xml:id="i-4jGFN2EiQDD3FtKWTF2kXR">
            Av herrar Källstad och Mattsson, om en allmän förskola. (Lika
            lydande med motion nr 217 i Första kammaren)
          </p>
          <p xml:id="i-AU6a1hXEuUxZcVLrBKfcDP">
            I de flesta västeuropeiska länder börjar barnen sin obligatoriska
            skolgång i sex- årsåldern. I England liksom i stora delar av USA
            börjar skolplikten redan vid fyllda 5 år. Som bekant är förhållandet
            annorlunda i vårt land. Att skolpliktsåldern här — liksom i övriga
            Norden — inträder först vid sju års ålder, har förmodligen främst
            historiska orsaker. Sjuårsgränsen sattes för över 125 år sedan.
            Samhället har sedan dess förändrats. Barnen mognar tidigare. I
            dag har en sexåring kontakt med exempelvis radio och TV samt möjlighet
            att resa i en mycket högre utsträckning än bara för något decennium
            sedan. En utredning bör pröva förutsättningarna för införandet
            av allmän förskola och sänkning av inträdes- åldern. En sänkning
            av skolåldern medför problem av såväl pedagogisk som organisa-
            torisk art. Det måste slås fast, att en reform måste ha ett utredningsresultat
            som bakgrund. Innan man företar en eventuell sänkning är det nämligen
            nödvändigt att närmare penetrera om detta skall innebära ett obligatoriskt
            förskoleår eller ett års förskjutning nedåt av skoltiden, vilka
            ekonomiska effekter som följer, i vilken mån sexåringar kan tillgodogöra
            sig delar av det lärostoff som nu erbjuds sjuåringar m. m. Särskilt
            bör de pedagogiska problemen belysas. Nya forskningsrön och mo-
            derna hjälpmedel kan dessutom i en snar framtid radikalt förändra
            de tidiga skol- årens pedagogik.
          </p>
          <p xml:id="i-9oPFMef64GHPy5NEr5FmYy">
            1957 års skolberedning
          </p>
          <p xml:id="i-36zAzVdxsb6NgMdRUaY1J6">
            Frågan om sänkning av skolinträdesåldern har berörts i flera
            utredningar. 1957 års skolberedning ansåg exempelvis i grundskolebetänkandet
            1961 att man förr eller senare måste allvarligt överväga inrättandet
            av förskoleklasser eller låta barnen börja skolan redan i sexårsåldern.
            Beredningen var på grund av sina direktiv förhindrad att behandla
            detta problem, varför endast vissa allmänna syn- punkter uttalades
            om förskoleväsendet. Detta beklagades av flera remissinstanser.
            Flera av dem ansåg att förskolan borde införlivas i det obligatoriska
            skolväsendet, varvid förskolorna sålunda skulle lyda under skolstyrelserna
            och skolöverstyrelsen. Ett antal remisser (LO, SACO, TCO, FPU)
            föreslog tillsättande av en utredning för snabbehandling av den
            viktiga förskolefrågan. Skolöverstyrelsen ansåg senare i ett yttrande
            över en annan utrednings betän- kande att förskolorna och — om
            erfarenheten visade det lämpligt — barnstuge- verksamheten borde
            ställas under överstyrelsens tillsyn.
          </p>
          <pb facs="riksdagen-motions-pdf/data/1968/mot_1968__ak__276/mot_1968__ak__276-002.pdf"/>
          <fw xml:id="i-TQAva2Jb9APSUR5WT2Zxdz">
            Motioner i Andra kammaren, nr 276 år 1968
          </fw>
          <p xml:id="i-3myrddYxCqQLvvbgU1hXF3">
            oa
          </p>
          <p xml:id="i-Hd4xu5iiuJck69FSa5RR5Q">
            Förskolan
          </p>
          <p xml:id="i-ebB9y4XgLC2saB6VbRf4M">
            Som vi redan tidigare framhållit måste förskolans roll i samband
            med en ev. tidigarelagd skolstart utredas. Särskilt bör man då
            uppmärksamma i vad mån och på vilket sätt förskolan skall infogas
            i det obligatoriska skolväsendet. Det bör också särskilt undersökas
            i vilken utsträckning undervisningen för 6-åringar kan täcka delar
            av de kursmoment som nu gäller för årskurs 1 i grundskolan. Expertisen
            tycks vara helt ense om förskolans stora betydelse. Den erbjuder
            barnen gruppsysselsättningar och förbereder dem för skolans gruppliv.
            Därigenom grundlägges hos barnen vissa sociala inriktningar, som
            blir värdefulla vid den fort- satta skolgången. Det är därför
            inte förvånande att undersökningsresultat visar att barn som gått
            i förskola klarat åtminstone det första skolåret bättre än andra
            barn. En mycket snabb tillväxt av lekskolor/förskolor har ägt
            rum under senare år. En stark föräldraopinion är positiv till
            denna utveckling. Centerns kvinnoförbund genomförde nyligen en
            inventering över hela landet av antalet lekskolor, lokaler, utrustning
            och personal. Resultatet tyder på att föräldrarna önskar en fortsatt
            snabb utbyggnad av förskoleverksamheten i skolans regi.
          </p>
          <p xml:id="i-RZRUYki43gx2mU1BomKfrs">
            Skolöverstyrelsen
          </p>
          <p xml:id="i-7UzpP2QhEZPbiC9vH3gTPE">
            I ett remissvar från 1967 anser skolöverstyrelsen att de skäl
            som talar för en tidigare skolstart eller tidigare kontakt med
            undervisning främst är de sociala. Barn som kommer från mindre
            studievänliga miljöer är nämligen ofta handikap- pade i förhållande
            till kamrater som växt upp i studievänlig miljö. Man drar sedan
            följande slutsats: »En bättre förutsättning för en god skolstart
            skulle barnen få om förskoleorganisationen utbyggdes som SÖ ovan
            har nämnt.» Vi anser inte att skolöverstyrelsen med detta uttalande
            argumenterar emot vårt krav på utredning om sänkt skolinträdesålder
            — däremot pekar man på ett annat positivt alternativ. På samma
            sätt anser vi man måste tolka en annan viktig slutsats i samma
            remissvar. Det anses där att det framför allt bör undersökas om
            det finns ytterligare möjligheter till ett mer flexibelt system
            för skolstart så att denna blir baserad mer på barnens mognad
            än på deras biologiska ålder. Skol- överstyrelsen pekar här på
            behovet av ytterligare forskningar som bättre kan klar- lägga
            begreppet skolmognad, vilket i sak inte strider mot vårt krav,
            samt prioriterar — i motsats till oss — dessa önskemål. Självfallet
            bör så lämpliga skolmognads- prov som möjligt i framtiden liksom
            nu få avgöra om barnen skall börja vid 5, 6 eller 7 års ålder;
            detta oavsett vilken lösning på problemet med den tidigare skol-
            starten en utredning kan komma att förorda. Vårt slutomdöme om
            det remissvar i ärendet som senast lagts fram av skol- överstyrelsen
            och vilket statsutskottets majoritet i hög grad åberopade när
            man avslog vår begäran förra året måste således bli att den sakargumentation
            som där fördes likaväl skulle ha kunnat utmynna i ett bifall till
            vårt förslag.
          </p>
          <pb facs="riksdagen-motions-pdf/data/1968/mot_1968__ak__276/mot_1968__ak__276-003.pdf"/>
          <fw xml:id="i-JRuocFJnKmjqxf8bPcMvdY">
            6 Motioner i Andra kammaren, nr 276 år 1968 Skolpliktstidens
            längd
          </fw>
          <p xml:id="i-NtxJ37A8dCj4YCnWDcQU1i">
            En annan viktig fråga att ta upp i en utredning gäller skolpliktstidens
            längd. En uppfattning går ut på att en sänkning av skolinträdesåldern
            med ett år genom ett obligatoriskt förskoleår medför 10-årig skolplikt.
            Enligt en annan uppfattning bör en förskjutning av den obligatoriska
            utbildningen ett levnadsår nedåt resultera i att sexåringen redan
            från början ges skolmässig utbildning — om än av något enklare
            slag än den som nu ges sjuåringarna. Denna uppfattning skulle
            alltså i motsats till den första innebära oförändrad skolpliktstid,
            d. v. s. nioårig skolgång. Det finns givetvis inte möjligheter
            att nu ta ställning till dessa alternativ. De pedagogiska, ekonomiska
            och arbetsmarknadsmässiga effekterna av de båda alter- nativen
            bör utredas.
          </p>
          <p xml:id="i-AZc6FSrr3pwDU1fjLfLD1y">
            Sambandet förskola—grundskola
          </p>
          <p xml:id="i-AAa4Dx4nmDHuNjtW3ygS1t">
            Olika förslag i syfte att stärka sambandet förskola—grundskola
            har lagts fram. En lösning är att snabbt satsa på utbyggnad av
            förskoleinstitutionen och sedan öka samarbetet med grundskolan.
            Det behövs ett organisatoriskt samband mellan de båda skolformerna
            med skolöverstyrelsen som gemensam huvudman. Det skulle däremot
            vara en nackdel att såsom nu ha olika huvudmän för dem. Vi förordar
            i stället att förskolorna snarast möjligt överflyttas till skolmyndig-
            heterna på såväl det centrala, regionala som det lokala planet.
            Våra förslag sam- manfaller här med 1957 års skolberednings syn
            på denna fråga. Som tidigare antytts ansåg denna att förskoleväsendet
            så småningom — efter en kraftig ut- byggnad — borde införlivas
            med det allmänna skolväsendet. Samma inställning redovisade statsutskottet
            i ett utlåtande 1964. I avvaktan på att ett sådant förslag närmare
            utreds bör en organisatorisk sam- verkan mellan de båda skolformerna
            kunna komma till stånd redan nu i form av gemensamma studiedagar
            för lågstadielärare och förskollärare etc. I en del kommuner förekommer
            redan nu samarbete i form av studiebesök vid grund- skola för
            barnen i förskolan, ömsesidiga studiebesök lärarna emellan samt
            skrift- liga utlåtanden om förskolebarnen i samband med att de
            börjar i grundskolan. Under förberedandet av högertrafikomläggningen
            förekom gemensamma kon- ferenser mellan lärarna i de båda skolformerna.
            I de fall kommunerna kan ordna förskoleverksamhet för femåringar,
            vilket vi anser i hög grad önskvärt, bör också denna enligt vår
            mening inordnas under skol- väsendet. Vi förutsätter emellertid
            att den i så fall är frivillig för femåringarna.
          </p>
          <p xml:id="i-47aivBi2z2b5ck7nwAi1sQ">
            Pedagogisk-psykologisk forskning och undervisningsmetodiskt utvecklingsarbete
          </p>
          <p xml:id="i-78mZF2pGUdsKYNqVQy53FE">
            Forskningen inom barnpsykologin och småbarnspedagogiken är klart
            underdi- mensionerad i vårt land. Den psykiska utvecklingen under
            de tidigare barnaåren har knappast varit föremål för någon vetenskaplig
            forskning alls. Viss om än begränsad forskning bedrivs f.n. vid
            barnpsykologiska forskningsinstitutet vid lä- rarhögskolan i Stockholm.
            På grund av knappheten på medel och personal samt
          </p>
          <pb facs="riksdagen-motions-pdf/data/1968/mot_1968__ak__276/mot_1968__ak__276-004.pdf"/>
          <fw xml:id="i-CA9qa5dGvkJkrYGYZSqgPV">
            Motioner i Andra kammaren, nr 276 år 1968 7
          </fw>
          <p xml:id="i-2xNRzwHbFdKJZwXQ8PhxaB">
            kravet att samtidigt ge undervisning och träning av praktikanter
            blir emellertid forskningen där i hög grad eftersatt. Beslutet
            om en integration av lekskolor och daghem i en gemensam barnstuge-
            institution fattades utan att förslaget var grundat på egentlig
            forskning kring barnets situation i en kollektiv miljö. Forskningen
            om den psykiska utvecklingen hos för- skolebarn och barn i de
            lägre skolåldrarna måste därför intensifieras. I motioner från
            vårt håll framlades förra året förslag om en väsentlig utbyggnad
            av denna forskningsgren. Detta avslogs av riksdagsmajoriteten.
          </p>
          <p xml:id="i-DrFMnBa3Uo7yaJoTk4etbN">
            Skolmognadsbegreppet
          </p>
          <p xml:id="i-M14okzcikmBZWXm4yiUaZs">
            En viktig åtgärd i samband med barnets möte med den obligatoriska
            skolan är att konstatera dess skolmognad. Begreppet skolmognad
            är inte entydigt. Det måste alltid ställas i relation till de
            krav, som skolan ställer i fråga om undervisningen. I ett land,
            där skolplikten börjar vid 5 år, kan man inte med skolmognad gärna
            mena detsamma som i ett land, där den obligatoriska skolan börjar
            först vid 7 år. Om skolpliktsåldern i vårt land genom införandet
            av ett allmänt förskoleår sänks med ett år, måste därför skolmognadsbegreppet
            undergå viss förändring. Självfallet är en sexåring psykiskt sett
            inte lika väl utvecklad som en sjuåring. Undervis- ningen och
            därmed mognadsbegreppet bör därför avpassas med hänsyn härtill.
            Forskning behövs även på detta område. Våra nuvarande skolmognadsprov
            har ofta utsatts för negativ kritik. Det har ansetts att det inte
            ligger mycket av värde i dessa prov. Desto angelägnare är det
            då att forskningen intensifieras även här så att ett nytt och
            mera hållbart skolmognadsbegrepp utformas.
          </p>
          <p xml:id="i-7JXPLFvMu8DtKdCk4eeMbe">
            Skolorganisatoriska konsekvenser av sänkt skolinträdesålder
          </p>
          <p xml:id="i-DK2yBUnz8sRf58LF9vrWbz">
            En reform av det slag vi pläderat för i denna motion kommer att
            medföra större efterfrågan på lärare och lokaler. Vidareutbildning
            av förskolans lärare och andra lärargrupper kan skapa underlag
            för en god lärarförsörjning vid reformens ikraftträdande. Också
            andra lärarutbildande åtgärder kan bli aktuella. Men en sänkning
            av skolinträdesåldern kan rimligen inte införas på en gång i hela
            landet. Det statsfinansiella läget medger förmodligen i en nära
            framtid endast en successivt införd sänkning. Dessa frågor måste
            emellertid utredas närmare. Med hänvisning till vad ovan anförts
            hemställer vi, att riksdagen i skrivelse till Kungl. Maj:t måtte
            anhålla om utredning och förslag angående förutsättningarna för
            inrättandet av en allmän förskola enligt i motionen angivna riktlinjer
            samt av de pedagogiska, psykologiska och ekonomiska effekterna
            av sådana reformer.
          </p>
          <p xml:id="i-CQxXjgqssyyowu7kFTjaZC" type="date">
            Stockholm den 24 januari 1968
          </p>
          <div xml:id="i-6FXu7WDRhs4KVDk4c4ctha" type="signatureBlock">
            <p xml:id="i-3d4TnBgCz3pTTfzwEYX7SA" who="i-2uokPe53JLYm2qWYfk8uEY" type="signature">
              Thorvald Källstad (cp)
            </p>
            <p xml:id="i-Qy6rFKdNE29qsWU85p8qn4" who="i-BzYgGpLotxmsWDEnHPnKgu" type="signature">
              Lennart Matisson (cp)
            </p>
          </div>
        </div>
      </div>
    </body>
  </text>
</TEI>
