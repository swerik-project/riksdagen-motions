<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00203">
  <teiHeader>
    <fileDesc>
      <titleStmt>
        <title>Lex Tibble lag mot tvångsprivatisering av kommunala skolor</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lex Tibble lag mot tvångsprivatisering av kommunala skolor</title>
          <idno type="rdwebb">GV02Ub203</idno>
          <rs type="number">Ub203</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub203/text</ref>
          <ref type="dokument_url_html">http://data.riksdagen.se/dokument/GV02Ub203</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub203</ref>
          <ref type="doc">http://data.riksdagen.se/fil/CB834DAA-D6AA-47A2-A504-E43C7C761203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-17zypayHyFu3DX9heL7LnP" type="signed"/>
        <correspContext corresp="i-17zypayHyFu3DX9heL7LnP">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-2J3r8zwqpPMPgVzdyt5mXb"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction type="referral" xml:id="i-XmHBZkDWoAfiwevg95TKLe">
          <date when="2007-10-16"/>
        </correspAction>
        <correspAction type="dismissal" xml:id="i-E5GtBwQtZWMkHoMrvNsm7N">
          <date when="2007-10-16"/>
        </correspAction>
        <correspAction type="numbering" xml:id="i-URWFiJacmkWxXiNNFEKjW1">
          <date when="2007-09-28"/>
        </correspAction>
        <correspAction type="submission" xml:id="i-JbhWFMjHYCrgdDka3K48W9">
          <date when="2007-09-20"/>
        </correspAction>
        <correspAction type="transfer" xml:id="i-W8dd8uiwuZRKGyGzYUy2dJ">
          <date when="2007-09-20"/>
        </correspAction>
        <correspAction type="assigned" xml:id="i-7LSRqri9VoiqUX5VdshGi5"/>
        <correspContext corresp="i-7LSRqri9VoiqUX5VdshGi5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BpA8hhsYVNz6tR3UneBL8y">
            Förslag till riksdagsbeslut
          </head>
          <p xml:id="i-QHvBmVaHs4gBYdg3eLTxHg">
            Riksdagen tillkännager för regeringen som sin mening vad som
            anförs i motionen om behovet av en ny lag mot tvångsprivatisering
            av kommunala skolor.
          </p>
        </div>
        <div type="motContent">
          <head type="h1" xml:id="i-Py98vwsDwmrXwbH24FcK44">
            Motivering
          </head>
          <p xml:id="i-WHZaDMXUEDoaqbNnRTEt7D">
            Utgångspunkten för oss socialdemokrater är att hela skolväsendet
            ska präglas av rättvisa villkor, demokratisk insyn och likvärdig
            kvalitet. Det ska också gälla de fristående skolorna. Möjligheten
            att kunna välja skola är värdefull och de fristående skolorna
            har en naturlig plats i utbildningsutbudet. Vi socialdemokrater
            anser att det måste finnas en balans mellan offentliga och fristående
            skolor i en kommun så att kommunen ges faktiska möjligheter att
            ta sitt övergripande ansvar. Fristående skolor kan fungera som
            ett komplement till den kommunala skolan, men etableringar av
            nya fristående skolor får inte leda till sämre undervisning och
            pedagogiska möjligheter för barnen i den kommunala skolan.
          </p>
          <p xml:id="i-N57tLCRFdXe4CtbkrCF4iN">
            Täby kommuns beslut att driva igenom en tvångsprivatisering av
            Tibble gymnasium, kommunens största gymnasieskola med 1 200 elever,
            har väckt stor debatt och berättigad kritik. Hanteringen av denna
            så kallade avknoppning av en fungerande och väl ansedd kommunal
            gymnasieskola har riktat strålkastarljuset på de lagar och förordningar
            som reglerar avknoppningar inom skolans område.
          </p>
          <head type="h1" xml:id="i-QncvYEEQ9Md8U5EnHwvhD3">
            Avknoppning inget juridiskt begrepp
          </head>
          <p xml:id="i-8aupWfG9Jt5XcaKr6LbpRK">
            Begreppet avknoppning är inte särskilt definierat i lag utan
            förekommer endast i vardagsspråk. Avknoppning innebär på skolans
            område att en kommun lägger ned någon av sina egna grund- eller
            gymnasieskolor, och att en enskild huvudman därefter bedriver
            i stort sett samma skolverksamhet i lokalerna. Oftast innebär
            avknoppning att rektorn, eventuellt tillsammans med andra anställda
            vid skolan, tar över verksamheten genom att bilda ett aktiebolag
            eller någon annan form av juridisk person.
          </p>
          <p xml:id="i-QqB2h3tgQqFgyraqoZTgRA">
            En kommun bestämmer självständigt över sin skolorganisation,
            vilket innebär att kommunen har full frihet att efter eget bestämmande
            såväl starta som lägga ner skolor. Däremot kan verksamheten inte
            utan vidare överlåtas till någon annan. För att en enskild huvudman
            ska kunna bedriva skolverksamhet (grundskola) krävs att Skolverket
            godkänner skolan eller förklarar skolan berättigad till bidrag
            från elevernas hemkommuner, se 9 kap. skollagen.
          </p>
          <p xml:id="i-LBDUjuazi4ppQFdCAffGk3">
            För att en avknoppning ska kunna genomföras fordras förutom ett
            positivt beslut från Skolverket dessutom att kommunerna upplåter
            lokalerna till den fristående skolan, och att denna också får
            ta över inventarier, utrustning m.m. När en kommun överlåter egendom
            till någon enskild måste man följa huvudregeln i kommunallagen
            att kommuner och landsting ska behandla sina medlemmar lika, se
            likställighetsprincipen 2 kap. 2 § kommunallagen (1991:900).
          </p>
          <head type="h1" xml:id="i-2cPweiNqMyDtLPmvjeaTnf">
            Täbys agerande förskräcker
          </head>
          <p xml:id="i-5F1h9BfZsXC8xmZ9LfCLEd">
            Täby genomdrev en privatisering av Tibble gymnasium trots att
            både personal och elever reagerat starkt mot förslaget. Enligt
            de omröstningar som genomförts på skolan har 84 procent av lärarna
            och 76 procent av eleverna röstat nej till en privatisering av
            skolan. Moderaterna var det enda partiet i fullmäktige som röstade
            för privatiseringen, samtliga övriga partier i kommunfullmäktige
            motsatte sig avknoppningen av kommunens största gymnasieskola.
          </p>
          <p xml:id="i-131Krp9S6bcCXo8QfJb9UY">
            Det sätt på vilket beslutet drevs igenom visar att avknoppningen
            var ideologiskt motiverad. Huvudsaken var att skolan blev privat
            inte att verksamheten och undervisningen blev bättre.
          </p>
          <p xml:id="i-WJKkxbpL8y7JrTm95xT4yC">
            Folkpartiets gruppledare i Täby, Mats Hasselgren, har formulerat
            detta på ett tydligt sätt. privatiseringen är helt och hållet
            ideologiskt bunden när man tar beslut innan förhandlingar och
            tjänstemännens underlag ens är färdigt . Också skolminister Jan
            Björklund har kritiserat Täbys agerande. I en interpellationsdebatt
            i riksdagen sa han: Ska det knoppas av till personalen är vitsen
            att det har stöd bland personalen. Har det inte det motverkar
            det sitt syfte. Däremot har skolministern inte visat några som
            helst tecken på att agera och förhindra att liknande situationer
            uppstår.
          </p>
          <head type="h1" xml:id="i-DXFNbN2AMLA6N8NiCdz2Gw">
            Avknoppning en ny trend
          </head>
          <p xml:id="i-NX2jB1MRcN85X4ztNR39wH">
            Nu visar det sig att också Skolverket har kunnat konstatera en
            helt ny trend bland de många friskoleansökningar man har fått
            in på senare tid. Alltfler enskilda personer och aktiebolag vill
            starta en fristående skola genom att ta över en redan idag verksam
            och fungerande kommunal skola, så kallad avknoppning.
          </p>
          <p xml:id="i-E8PGk5T4mTednXz319m3k8">
            Vi socialdemokrater anser att tvångsprivatiseringen av Tibble
            gymnasium och den nya avknoppningstrenden som Skolverket har kunnat
            konstatera väcker en rad principiella frågor om hur privatisering
            av befintlig skolverksamhet ska kunna ske, vilka villkor som ska
            gälla både för lärare och för elever och hur kvaliteten i undervisningen
            ska kunna garanteras.
          </p>
          <head type="h1" xml:id="i-P8aFZ7PS3MbUKGb6aVwqLX">
            Lärarnas och elevernas inflytande
          </head>
          <p xml:id="i-76vSjFTvzyn19uF2rGWTei">
            Täby kommun avknoppade Tibble gymnasium trots att 84 % av lärarna
            och 76 % av eleverna motsatte sig en privatisering. Redan ordet
            avknoppning förespeglar att den befintliga verksamheten ska knoppas
            av men bedrivas vidare. En lösning på detta skulle kunna vara
            att skollagen reglerar att en avknoppning av en kommunal skola
            bara ska kunna genomföras om en tydlig majoritet exempelvis 60
            % av både lärare och föräldrar/elever ställer sig bakom en sådan.
            Detta skulle innebära en indirekt kvalitetssäkring av den föreslagna
            ombildningen. Men också andra alternativ kan prövas. En tvångsprivatisering
            av en skola utan stöd bland befintliga lärare kan komma att påverka
            skolverksamheten också på andra skolor i kommunen. Lärare som
            inte vill följa med in i den nya verksamheten kan omplaceras till
            en annan kommunal skola vilket i sin tur kan leda till uppsägningar
            av lärare på grund av övertalighet.
          </p>
          <head type="h1" xml:id="i-5tKWVhgyStg6Bi4rXAHqRg">
            Får man överlåta en skola till vilket pris som helst?
          </head>
          <p xml:id="i-Y6S9BaADdyHZC4uZcipxUk">
            I Tibbles fall beslutade kommunen om en överlåtelsekostnad som
            enligt många, till exempel vd för Kunskapsskolan Anders Hultin,
            menar ligger långt under marknadsvärdet. För att en avknoppning
            ska kunna genomföras fordras förutom ett positivt beslut från
            Skolverket dessutom att kommunerna upplåter lokalerna till den
            fristående skolan, och att denna också får ta över inventarier,
            utrustning m.m. När en kommun överlåter egendom till någon enskild
            måste man följa huvudregeln i kommunallagen att kommuner och landsting
            ska behandla sina medlemmar lika, se likställighetsprincipen 2
            kap. 2 § kommunallagen (1991:900). Frågan om Täby kommun har följt
            kommunallagen i denna del är föremål för juridisk prövning.
          </p>
          <p xml:id="i-QdvtoP1NDmm18VuPvG3DBT">
            Ytterligare en fråga som avknoppningen av Tibble reser är om
            det bara är de lärare/rektorer som först anmäler intresse för
            att ta över en kommunalt driven skola som ska prövas. Det är inte
            självklart så att det är just de som först anmäler intresse av
            att ta över skolan som är bäst på att bedriva verksamheten. En
            möjlighet som borde studeras är om det i liknande fall är bättre
            om flera olika alternativ kan ställas mot varandra?
          </p>
          <p xml:id="i-W7MsXbEB6RZGt21aXk2AxJ">
            Skarp kritik mot överlåtelsesumman och avknoppningen av Tibble
            gymnasium kommer från lite oväntat håll. Kunskapsskolans vd Anders
            Hultin tycker att det är anstötligt att rektorer kan göra klipp
            på att senare sälja sina skolor. Jag tycker det liknar en sovjetisk
            privatiseringsvåg där man slumpar i väg offentliga tillgångar
            till privatpersoner sa Anders Hultin i DN 07-05-12. På frågan
            vad marknadsvärdet skulle kunna vara för en gymnasieskola som
            Tibble uppskattade han det i samma intervju till 20 kanske 40
            miljoner kronor. Till saken hör också att kommunen de senaste
            åren investerat ca 50 miljoner på ombyggnader och modernisering
            av Tibble gymnasium.
          </p>
          <p xml:id="i-KnWSGb3eW9UP3wfqWVqLFv">
            Ett minimikrav på kommunala avknoppningar av skolor borde vara
            att de som tar över verksamheten betalar ett marknadsmässigt pris
            för skolan.
          </p>
          <head type="h1" xml:id="i-EJov7eGjdWyEp93aoM2t8j">
            Kan eleverna på skolan behandlas hur som helst?
          </head>
          <p xml:id="i-6Bb45HgXdX2VzskVRyfvyL">
            De elever som sökt och redan kommit in på Tibble gymnasium tvingades
            söka in på nytt till den nya fristående gymnasieskolan. Ett minimikrav
            för en avknoppning av en kommunal skola borde rimligtvis vara
            att de elever som redan går på skolan alternativt sökt och kommit
            in på en utbildning garanteras rätten att gå kvar och fullfölja
            sin utbildning. Många föräldrar och de barn som går i skolan har
            ännu inte sett konsekvenserna av att eleverna i Täby inte längre
            kommer att ha företräde till sin egen skola. Nu blir det enligt
            skollagen riksintag och betygskriterier som avgör vilka elever
            som bereds plats på skolan. De elever som har de lägsta betygen
            riskerar att få mycket längre resväg till sin skola. Frågan som
            kan ställas är om detta ökar dessa elevers motivation för skolarbetet.
          </p>
          <head type="h1" xml:id="i-BzRvT3J5ZTgmNC5Y7KU2to">
            Stockholmsmoderaterna har inget mandat att tvångsprivatisera
            skolor
          </head>
          <p xml:id="i-9EmujHjyHZ9RexhLyM8ABR">
            Moderaterna i Stockholmsregionen spelar ett högt spel med väljarnas
            förtroende. Det fanns ingenting i Moderaternas vallöften som öppnade
            för en våg av tvångsprivatisering av kommunala skolor. Alla vet
            att Moderaterna är positiva till friskolor. Men att hela kommuner
            eller hela bostadsområden skulle komma att stå helt utan en kommunal
            skola, har Moderaterna inget politiskt mandat för att tvinga fram.
            Snarare är det precis tvärtom. De Nya Moderaternas partiledare
            Fredrik Reinfeldt förklarade inför valet att hans eget parti gjort
            ett tankefel som i så hög utsträckning fokuserat på friskolorna.
            Då tror man att huvudmannen är det väsentliga. Men det är det
            inte. Det viktiga för föräldrar är att det är bra ordning i klassrummet
            och att eleverna lär sig mer. Om det är en kommunal skola eller
            en friskola är i sammanhanget underordnat .
          </p>
          <p xml:id="i-LkYgshoJfD7S4Kqk4YaY1t">
            Man kan fråga sig på vilket sätt moderatledarens besked innan
            valet återspeglar den faktiska politik Stockholmsmoderater bedriver
            efter valet där ingen som helst hänsyn tas till vare sig lärares,
            föräldrars och elevers åsikter.
          </p>
        </div>
        <div type="motSignatures">
          <list>
            <item xml:id="i-QLZP6chGsXn6TM3GPQSUwd">
              Marie Granlund (s)
            </item>
            <item xml:id="i-WEFa62JRYGnRG8CQCZ5JFd">
              Mikael Damberg (s)
            </item>
            <item xml:id="i-7QqBm9krFwNJj2pSXDY3pX">
              Agneta Lundberg (s)
            </item>
            <item xml:id="i-EV1nfP6SyQXhqsRousGiES">
              Louise Malmström (s)
            </item>
            <item xml:id="i-BuvQs5WqdkeLaJSUSxaU6d">
              Katarina Köhler (s)
            </item>
            <item xml:id="i-HbEjSdcSVhe5JB6kx9cr4R">
              Peter Hultqvist (s)
            </item>
            <item xml:id="i-UGanxEuSLvur1Hh8u39b5T">
              Thomas Strand (s)
            </item>
            <item xml:id="i-7Wo3SvWMjgjmGUjSAQY9h4">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
