<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00324">
  <teiHeader>
    <fileDesc>
      <titleStmt>
        <title>Politiska verktyg för att minska ökningen av koldioxid till atmosfären</title>
        <author corresp="i-VRHymVx7EsX48sg7b5qmpS i-2EZPhWWR7yHztg3zN2aNvh">av Jan Lindholm och Peter Rådberg (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politiska verktyg för att minska ökningen av koldioxid till atmosfären</title>
          <idno type="rdwebb">GX02MJ324</idno>
          <rs type="number">MJ324</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ324/text</ref>
          <ref type="dokument_url_html">http://data.riksdagen.se/dokument/GX02MJ324</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ324</ref>
          <ref type="doc">http://data.riksdagen.se/fil/DF073E7A-6EF2-4484-8190-0A66E1982875</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Maq1YjxaGfoGn2LQBqsNtX" type="signed"/>
        <correspContext corresp="i-Maq1YjxaGfoGn2LQBqsNtX">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-ErAYb1LNe3o59F9QrNkJLc" type="numbering">
          <date when="2009-10-06"/>
        </correspAction>
        <correspAction xml:id="i-WUvUoeRpGQM9QxG39Qeucg" type="submission">
          <date when="2009-10-02"/>
        </correspAction>
        <correspAction xml:id="i-BMbkzB3RBnScnTAspvhmc9" type="transfer">
          <date when="2009-10-01"/>
        </correspAction>
        <correspAction xml:id="i-DLTV1UFMa3BC9PkwErQ6zt" type="assigned"/>
        <correspContext corresp="i-DLTV1UFMa3BC9PkwErQ6zt">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ca3s9xeG5fs86EmXrDGFa" type="motBody">
        <div xml:id="i-UxpxjBtnmcDoJGidUVQyz8" type="motProposal" subtype="förslag">
          <head xml:id="i-W8UpBjowkaWCNXfcKvr7XA">
            Förslag till riksdagsbeslut
          </head>
          <list xml:id="i-Widccd3MXCjo7FS9dPe5Xb" style="ol">
            <item xml:id="i-3MPMVubSgQKutoehsts88G">
              Riksdagen tillkännager för regeringen som sin mening vad som
              anförs i motionen om behovet av en ny inriktning på forsknings-
              och kunskapsutveckling som möter behovet av att byta inriktning
              från tillväxt till insikt om vad en begränsad jord innebär.
            </item>
            <item xml:id="i-C3PHLEsNuj5mUdca3xyPh5">
              Riksdagen tillkännager för regeringen som sin mening vad som
              anförs i motionen om behovet av att styra statliga resurser för
              exempelvis forskning, utveckling, försvar och våra trafikverk
              till ett mer aktivt arbete för att motverka ökningen av halten
              av koldioxid i atmosfären och förbereda samhället för de förändringar
              som klimatförändringen innebär.
            </item>
            <item xml:id="i-H4ixgawmECpPMWQQAGaNen">
              Riksdagen tillkännager för regeringen som sin mening vad som
              anförs i motionen om ansvaret för att statligt ägda bolags investeringar
              bidrar till att minska utsläppen av koldioxid till atmosfären
              och även används för att aktivt stödja utvecklingen av biokoltekniken.
            </item>
          </list>
        </div>
        <div xml:id="i-W4c58JPDQMbFn7wx36S5hJ" type="motContent">
          <head xml:id="i-5iXXJhm3mzmT8Tq63cucVR" type="h1">
            Bakgrund
          </head>
          <p xml:id="i-2iDe4SFqeXGR53R8VsNghQ">
            För 150 år sedan var koldioxidhalten i det globala lufthavet
            ca 282 ppm, dvs. av en miljon liter luft utgjorde 282 liter koldioxid.
            Genom förbränning av fossila bränslen, dvs. kol, olja och fossilgas,
            samt omfattande skogsavverkningar har vi människor sedan dess
            höjt lufthavets koldioxidhalt, så att den nu är 387 ppm. Med nuvarande
            utsläpp fortsätter halten att stiga med åtminstone 2 ppm per år.
          </p>
          <p xml:id="i-N5SHj54QbYhFG2XjH395Bc">
            Denna förändring om ca 100 ppm motsvarar den förändring i atmosfärens
            koldioxidhalt som kunnat uppmätas i isprover från de fyra senaste
            istiderna, fast då åt andra hållet. Förenklat kan man alltså säga:
            ca 180 ppm under istider, ca 280 ppm under mellanistider och nu
            ca 380 ppm under vad då? Man får gå mycket långt tillbaka i jordens
            historia för att hitta säkra bevis på en sådan nivå. Det är därför
            det är så oroande.
          </p>
          <p xml:id="i-RLeDW8ekecYxaNW9MfWW7G">
            Med allt högre halter av växthusgaser, av vilka koldioxiden är
            den dominerande, tilltar det vi kallar för växthuseffekt. Utstrålningen
            av energi från jorden minskar mer än instrålningen, vilket gör
            att jordens medeltemperatur långsamt stiger. Temperaturförändringen
            sker emellertid långsammare än förändringen av växthusgaser, vilket
            innebär att den atmosfär vi redan har på jorden motsvaras av en
            betydligt högre temperatur än den nuvarande. Detta innebär att
            även om ökningen av växthusgaser totalt skulle upphöra så kommer
            temperaturen att fortsätta stiga under många år innan den balans
            uppnås då avkylning och uppvärmning åter är i balans.
          </p>
          <p xml:id="i-4WvMamx2EvxW1mdRpdssRB">
            Medeltemperaturen vid jordytan är nu 0,7 grader Celsius högre
            än den var under förindustriell tid eller före det att människan
            började använda fossil energi i större omfattning. Redan denna
            ganska måttliga temperaturhöjning har gett påtagliga effekter,
            t.ex. att havsytan stigit med nära 8 centimeter under perioden
            19612003, och att stora delar av Arktis som tidigare varit täkt
            av is under sommaren numera består av öppet vatten i stället.
            Den förändringen innebär att en mindre del av solinstrålningen
            under sommaren reflekteras tillbaka mot himlen och att en större
            del av energin från solen absorberas i vattnet.
          </p>
          <p xml:id="i-TugZJuCAh9EpceFr3cPKet">
            Den redan utsläppta mängden växthusgaser innebär att jordens
            medeltemperatur, som redan påpekats, kommer att fortsätta öka.
            Ökningen uppskattas under detta århundrade leda till en temperaturhöjning
            på 1,1 grad i förhållande till temperaturen under förindustriell
            tid. Det är alltså effekten av redan skedda utsläpp utan hänsyn
            taget till eventuella tipping points eller indirekta effekter
            som exempelvis den förändrade albedoeffekten som beskrivits ovan
            när isytor blir mörka havsytor under en tid av året. Ett annat
            exempel på albedoeffekt som inte ingår i kalkylerna är alla de
            vattenkylda kärnkraftverk som håller stora havsytor isfria under
            vinterhalvåret när de egentligen skulle vara istäckta och reflektera
            solinstrålningen.
          </p>
          <p xml:id="i-C7xrxoW1j1wN9QDD32GnRn">
            Till denna temperaturhöjning skall sedan läggas effekten av alla
            de utsläpp av växthusgaser som pågår och som kommer att pågå under
            många år trots alla ansträngningar att minska utsläppen av klimatpåverkande
            gaser.
          </p>
          <p xml:id="i-B7uFTt3ejLCp2c89rnRp3K">
            FN:s klimatpanel IPCC har i sina prognoser redovisat en vetenskaplig
            osäkerhet i de bedömningar de gör och som även ligger till grund
            för de olika scenarier de presenterar i sina rapporter. Uppföljningar
            tycks visa på att den verkliga utvecklingen följer det minst önskvärda
            av alternativen. Nya forskarrön antyder att även det värsta alternativet
            kan vara en underskattning av med vilken hastighet klimatförändringen
            sker.
          </p>
          <p xml:id="i-T5VrRbsn5YH6vP5UG9orQX">
            EU har ställt upp målet att medeltemperaturhöjningen måste begränsas
            till +2 grader Celsius. Vetenskapliga rådet för klimatfrågor accepterade
            i sin underlagsrapport till Klimatberedningen, Vetenskapligt underlag
            för klimatpolitiken (Miljövårdsberedningens rapport 2008:03),
            att EU:s tvågradersmål är en rimlig utgångspunkt för utsläppsminskande
            åtgärder, men det går inte att utesluta att även lägre temperaturökningar
            ger allvarliga effekter. Rådet framhöll samtidigt att för att
            tvågradersmålet sannolikt ska klaras, behöver koncentrationen
            (av växthusgaser i atmosfären) stabiliseras på en nivå om ca 400
            ppm CO 2 e samt att vid en stabilisering på 450 ppm CO 2 e är
            det en betydande risk att vi inte klarar tvågradersmålet.
          </p>
          <p xml:id="i-SLPpdcFx7t2BXk2oW9hh1c">
            Man bör lägga märke till den reservation som Vetenskapliga rådet
            gör, nämligen att det går inte att utesluta att även lägre temperaturökningar
            (än 2 grader Celsius) ger allvarliga effekter. För denna farhåga
            finns sedan några år stöd från en växande skara vetenskapsmän.
            Man varnar: risken är stor att jorden som vi känner den, inte
            tål mer än högst 350 ppm CO 2 e i lufthavet.
          </p>
          <p xml:id="i-QCCoDzc5Apdjfu4AiGJaRV">
            Till detta kan läggas att det i februari 2009 genomförda mötet
            mellan en stor del av värl­dens klimatforskare i Köpenhamn antyder
            att situationen är mycket allvarligare än vi föreställde oss bara
            för ett par år sedan. Risken är stor att klimatförändringarna
            snart kommer att förstärka sig själva och därmed förvärra situationen
            ytterligare, i form av plötsliga, oförutsedda förändringar.
          </p>
          <p xml:id="i-2NiFYC9zo1DB8V86vEFYDn">
            I några remissyttranden över Klimatberedningens betänkande har
            nödvändigheten av att få ner CO 2 e-halten till högst 350 ppm
            påpekats. Regeringen torde även utifrån andra källor vara väl
            medveten om allvaret i frågan men har i proposition 2008/09:162
            valt att bortse från detta. Regeringen borde i sitt förslag till
            riksdagen ha satt upp som mål att svensk klimatpolitik bör bidra
            till att koncentrationen av växthusgaser i atmosfären på lång
            sikt stabiliseras på en nivå om högst 350 miljondelar per volymenhet
            koldioxid­ekvivalenter (ppmv CO 2 e).
          </p>
          <p xml:id="i-TNGETeCaBdkhuNL4LHTAAX">
            Självklart innebär även en nivå på 350 ppmv CO 2 e på lång sikt
            en annan planet än den människan utvecklats på och anpassats till.
            Vilka konsekvenser det på sikt innebär för människans möjligheter
            att skapa goda livsbetingelser är naturligtvis omöjligt att ha
            en uppfattning om.
          </p>
          <p xml:id="i-TY49CYP74DjfVxps2AXtHS">
            Den faktiska koncentrationen av den dominerande växthusgasen
            koldioxid är, som nämndes inledningsvis, för närvarande 387 ppm
            CO 2 , och ökar dessutom, eftersom den klimatpolitik som förs
            idag inte innebär att CO 2 -halten minskar. De nuvarande åtgärderna,
            och de som diskuteras, kan i bästa fall innebära att ökningstakten
            minskar.
          </p>
          <p xml:id="i-2PsuVBaFPhavDiazr6NCkd">
            De förändringar som krävs är betydligt mer omfattande än de som
            världens ledare diskuterar och så vitt känt kommer inte ens det
            bästa utfallet vid förhandlingarna i Köpenhamn i december 2009
            att mer än i bästa fall skapa någon liten ökad tidsfrist. Det
            är hög tid att frågan om den globala klimatförändringen diskuteras
            och hanteras på ett mer ansvarsfullt sätt.
          </p>
          <head xml:id="i-65ZbRHNdkE2Y7x3boxM2ME" type="h1">
            Förslag till åtgärder
          </head>
          <p xml:id="i-4gq6UcPwMnYDYSFJTAvvU6">
            Även om tiden är knapp så behövs det naturligtvis mer kunskaper
            men då inte enbart kunskaper av naturvetenskaplig karaktär utan
            även i stor utsträckning av social- och beteendevetenskaplig karaktär.
            Även om FN:s klimatpanel IPCC i huvudsak beskriver klimatfrågan
            som en naturvetenskaplig fråga så är de politiska åtgärder som
            måste vidtas inte enbart åtgärder som styr tekniska villkor och
            fysiska frågor.
          </p>
          <p xml:id="i-BgKjv12A61NGrv9PwS2vuH">
            Den grundläggande problematiken bakom det mänskliga bidraget
            till klimatförändringen har egentligen sin grund i det vi talar
            om som tillväxt. Tillväxt är emellertid ett svårt begrepp som
            dessutom i den västerländska civilisationen har fått en nästan
            religiös innebörd. Tillväxt har under lång tid betraktats som
            lösningen på nästan alla problem och gör så i huvudsak av världens
            ledare och ledande opinionsbildare än idag trots de uppenbara
            problem tillväxt skapar.
          </p>
          <p xml:id="i-VFTbms9uKbPTDehhiqi6Yf">
            Många anser sig ha fått en djupare insikt om att vi bara har
            en jord att leva av när de första gången såg jorden fotograferad
            från rymden men den insikten tycks för de flesta inte vara särskilt
            djup. Att jorden har gränser för hur mycket den kan leverera av
            nyttor som exempelvis ekosystemtjänster till oss människor har
            nog väldigt få funderat över. Någon annan förklaring till att
            det närmast är tabubelagt att tala om överbefolkning har jag svårt
            att se. Trots att Worldwatch Institute i sin årliga rapport State
            of the world tydligt beskriver hur marginalerna minskar på område
            efter område så tycks de flesta välja att blunda för fakta.
          </p>
          <p xml:id="i-LZYRcaaEs8SseGv9zQV8V2">
            Som exempel kan bara nämnas att dricksvattenfrågan är central
            för vår välfärd och många fossila vattenresurser är redan tömda,
            många grundvattenresurser är förstörda och glaciärerna som utgör
            vattenmagasin för en stor del av jordens befolkning krymper nu
            i alarmerande takt. Många insjöar krymper till yta och försaltas
            samtidigt som vårt behov av vatten av hög kvalitet hela tiden
            ökar. Ett annat exempel är att proteinresursen i våra hav och
            vattendrag är hotat genom ett omfattande överuttag. Närmare 80
            procent av alla bestånd är så hårt beskattade att de hotas av
            utrotning.
          </p>
          <head xml:id="i-FHLPdf9peZFxdK5HCeox7s" type="h1">
            Nödvändigt att våga tänka nytt
          </head>
          <p xml:id="i-S8ztHSBtKoSczV1B77TYN6">
            Att hantera klimatfrågan framgångsrikt kräver därför en mängd
            olika åtgärder som bland annat berör tillväxtfrågorna. För att
            förstå det så måste man verkligen inse att ekosystemen hänger
            ihop och att vi är beroende av helheten. Människan ägnar sig hela
            tiden åt suboptimering, vilket i verkligheten är ett oerhört slöseri.
          </p>
          <p xml:id="i-6ucPse6KXmjqmrCeTaTTtt">
            Vi måste på allvar våga ta i befolkningsfrågan. Familjeplaneringsprogram
            borde stå högt på agendan vid alla klimatkonferenser. Det är naivt
            att lita till att ökad kunskap hos fattiga skall leda till en
            lägre befolkningstillväxt och att den totala befolkningen därför
            någon gång i framtiden skulle plana ut på en hållbar nivå. Senaste
            forskningen visar tvärt om att vid verkligt hög levnadsstandard
            tenderar födelsetalet att åter stiga.
          </p>
          <p xml:id="i-81GFce3NLFEZz88EMx2Vki">
            Hur många människor jorden kan bära beror i slutändan på hur
            stora fotavtryck var och en behagar sätta. Olika uppskattningar
            talar om en global befolkning på mellan 800 miljoner och 1 500
            miljoner människor med en levnadsstandard av europeiskt genomsnitt
            som en möjlig nivå. Den som anser sådana bedömningar som pessimistiska
            har mycket att leda i bevis för att försvara den nuvarande befolkningstillväxten.
          </p>
          <p xml:id="i-Xw8edwXGhf9hUXTBVN73jG">
            När vi ser det som ett hot mot världsekonomin att konsumtionen
            sjunker så är det alltså något allvarligt fel med vår samlade
            kunskap. När ökad konsumtion på samma sätt ses som en lösning
            på världsproblemen är det lika obegripligt. En politik mot tillväxt
            borde vara det världens ledare diskuterade i stället för en politik
            för ökad hastighet mot den slutgiltiga systemkollapsen.
          </p>
          <p xml:id="i-Vbou4cUHkvi6Z4WVXUDBBb">
            Det finns naturligtvis inga vare sig enkla eller färdiga svar
            på hur en ny färdriktning för mänsklighetens fortsatta utveckling
            kan se ut. Människan kräver till sin natur utveckling så frågan
            är inte om vi skall sluta utvecklas eller inte utan hur vi kan
            fortsätta göra det inom de ramar som vår jord ställer. För att
            klara det krävs det till att börja med att vi vågar börja tänka
            annorlunda än utefter det spår som lett oss till den vägs ände
            vi närmar oss i allt snabbare takt. Riksdagen bör därför ge regeringen
            till känna att resurser för forskning och kunskapsutveckling i
            betydande utsträckning även måste styras mot områden som handlar
            om hur mänskligheten skall klara av även de sociala och beteendemässiga
            svårigheter det innebär att ställa om vårt tänkande från kortsiktig
            utplundring till verklig insikt av vad en begränsad planet innebär.
            Detta bör ges regeringen till känna.
          </p>
          <head xml:id="i-Xj3av94onFdxxTopUvmb8r" type="h1">
            Mycket måste även göras genast
          </head>
          <p xml:id="i-Romj72dVb4mbfFh7AQqrR2">
            Kanske kan resten av denna motion uppfattas som en form av antiklimax
            eller som något patetisk i förhållande till argumentationen för
            den första hemställanspunkten. Men även om motionen börjar med
            att peka på en stor och avgörande fråga för att klimatförändringarna
            verkligen på allvar skall kunna bemästras så finns det naturligtvis
            många saker som måste göras i ett kortare perspektiv och som är
            mer materiella till sin karaktär.
          </p>
          <p xml:id="i-DGVgxuZm6cd6GKb9qa9mN7">
            Det är naturligtvis viktigt att världens alla länder inser att
            klimatfrågan är övergripande. Ingen kan klara sig undan de problem
            som kommer även om de flesta bidrar så mycket de kan till att
            minimera de negativa effekterna. Därför är det viktigt att också
            det materiella i vårt samhälle inriktas på att klara de förändringar
            som klimatförändringen innebär. Det handlar då om att nederbörden
            kommer mer oregelbundet även i vårt land, att torkan kan bli besvärligare
            under sommarhalvåret, att mindre av vinternederbörden kommer att
            falla som snö utan i ökad utsträckning som regn, att vindstyrkorna
            blir större och mycket mer som finns redovisat i Klimat- och sårbarhetsutredningens
            slutbetänkande (SOU 2007:60).
          </p>
          <p xml:id="i-3ny18xtVeCsXsCUaWXDhxo">
            Om alla förslag som behöver bearbetas skulle omnämnas i motionen
            skulle den troligen växa med minst 60 sidor utöver det omfång
            den nu har. För att underlätta hanteringen väljer vi därför att
            mycket grovt förenkla framställningen och hoppa direkt till ett
            mycket generaliserande förslag till beslut i riksdagen.
          </p>
          <p xml:id="i-2WFZz2xhsZnYenp9GPfY1z">
            Vi föreslår att regeringen ändrar uppgiftsbeskrivningar för statliga
            myndigheter och verk samt andra som arbetar med statlig finansiering
            så att det blir mycket klart att uppgiften är att både förbereda
            samhället för de förändringar vi står inför och att inom sina
            områden på bästa sätt minska sina utsläpp av klimatpåverkande
            gaser och i övrigt minska sådan belastning som på andra sätt direkt
            eller indirekt kan bidra till en global temperaturhöjning.
          </p>
          <p xml:id="i-WLVPXanvLEWKpPaYcBsi3Q">
            Detta måste gälla alla verksamheter från forskningen och utbildningen
            till Försvarsmaktens sätt att arbeta och trafikverkens investeringar
            i infrastruktur.
          </p>
          <p xml:id="i-89ZN59dd4kLA1ZoQJxTNAC">
            Även de bolag där staten har ett majoritetsägande måste införlivas
            i detta arbete. Det bör exempelvis innebära att inte en enda krona
            av Vattenfalls investeringar kan användas för inköp av redan existerande
            ålderdomlig energiteknik. Varje krona bör investeras i ny långsiktigt
            hållbar energiteknik även om det kortsiktigt inte är företagsekonomiskt
            lönsamt. Posten borde omedelbart sluta använda fossilberoende
            fordon och de statliga fastighetsbolagen Akademiska hus, Vasakronan
            och Vasallen borde snarast investera för att bli nettoleverantörer
            av elektricitet och värme ut på el- och fjärrvärmenäten i sin
            omgivning.
          </p>
          <p xml:id="i-Bh1uisud7qcWRE2ARtfNBm">
            Det borde även ingå i alla statliga aktörers uppgift att stödja
            den övergång till biokol som beskrivs i en annan motion genom
            att underlätta eller medver ka.
          </p>
        </div>
        <div xml:id="i-Baekm8RAHXdHphvB7aA2C3" type="signatureBlock">
          <list xml:id="i-PpH8jgYdHWp3okifZMRXea">
            <item xml:id="i-4fEpvJwdMZ9hKbb3KQgz96" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-NuG3bMfqWwkaTRCfRFDy56" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
