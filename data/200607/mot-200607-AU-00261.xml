<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00261">
  <teiHeader>
    <fileDesc>
      <titleStmt>
        <title>En skarpare jämställdhetslag</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En skarpare jämställdhetslag</title>
          <idno type="rdwebb">GU02A261</idno>
          <rs type="number">A261</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A261/text</ref>
          <ref type="dokument_url_html">http://data.riksdagen.se/dokument/GU02A261</ref>
          <ref type="dokumentstatus_url_xml">http://data.riksdagen.se/dokumentstatus/GU02A261</ref>
          <ref type="doc">http://data.riksdagen.se/fil/20537524-1A1A-40CF-BC6E-E379918FC0AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9trsLSGooCEWDqYjfssAm5" type="signed"/>
        <correspContext corresp="i-9trsLSGooCEWDqYjfssAm5">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-8Ho5temh3Nt5tHfTaBw61B" type="referral">
          <date when="2006-11-07"/>
        </correspAction>
        <correspAction xml:id="i-2zw1YfPdhiudQTqGfir2C2" type="dismissal">
          <date when="2006-11-07"/>
        </correspAction>
        <correspAction xml:id="i-4Ygcg3JMtZUaZtczqHzt8F" type="numbering">
          <date when="2006-11-01"/>
        </correspAction>
        <correspAction xml:id="i-XTC6g1GQt1KhjVdymYK7uW" type="submission">
          <date when="2006-10-31"/>
        </correspAction>
        <correspAction xml:id="i-S7ANZe3scouiMTToVBU4ra" type="transfer">
          <date when="2006-10-30"/>
        </correspAction>
        <correspAction xml:id="i-YQ3RB5KKGx7zpj7KLG8Kzo" type="assigned"/>
        <correspContext corresp="i-YQ3RB5KKGx7zpj7KLG8Kzo">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4iWptQUvL7ttw85r9MzLQc" type="motBody">
        <div xml:id="i-FxQmAT1sT1m5t98ddYwYHs" type="motProposal" subtype="förslag">
          <head xml:id="i-C7V3DYn8RdmwVsaqduBQG">
            Förslag till riksdagsbeslut
          </head>
          <list xml:id="i-L2TfVcj31PwGwPjCUXUXX6" style="ol">
            <item xml:id="i-KrtrDL6EAfhG2zXpoubSXK">
              Riksdagen tillkännager för regeringen som sin mening vad i motionen
              anförs om att se över hur jämställdhetslagen kan göras semidispositiv.
            </item>
            <item xml:id="i-WWwFgxNsxFGNz7GW1ZW6iq">
              Riksdagen tillkännager för regeringen som sin mening vad i motionen
              anförs om förtydligande och skärpning av kraven på kvalitativ
              kartläggning och analys i 10 § jämställdhetslagen.
            </item>
            <item xml:id="i-UBjcwxDT7D1Cjkkg48vbKU">
              Riksdagen tillkännager för regeringen som sin mening vad i motionen
              anförs om att regeringen bör utreda möjligheten för JämO eller
              Jämställdhetsnämnden att vitesförelägga arbetsgivare för samverkansbrott
              enligt 2 § jämställdhetslagen.
            </item>
            <item xml:id="i-FgCygFW8t1ravpbC755R9V">
              Riksdagen begär att regeringen lägger fram förslag till ändring
              av jämställdhetslagen så att den omfattar även strukturell lönediskriminering.
            </item>
            <item xml:id="i-JfDVVxhjEsNXv4sXBGj6Kv">
              Riksdagen begär att regeringen återkommer med förslag till förändringar
              i jämställdhetslagen.
            </item>
          </list>
        </div>
        <div xml:id="i-QKi2NsGC49tMDQaCYCaz7U" type="motContent">
          <head xml:id="i-UWqAx9jLyAZF4UHbmXVh2W" type="h1">
            En skarpare jämställdhetslag
          </head>
          <head xml:id="i-6MmcKFL8JDzxLtb9Ce1GLd" type="h1">
            Motivering
          </head>
          <p xml:id="i-XiG1ENykEAJQaCERCXLLYk">
            Diskrimineringen av kvinnor i arbetslivet fortgår trots att den
            är olaglig och strider mot grundläggande mänskliga rättigheter.
            Ett av de tydligaste uttrycken för detta är de könsrelaterade
            löneskillnaderna som på olika sätt har sin grund i att kvinnor
            diskrimineras för att de är kvinnor. Jämställdhetslagen har funnits
            sedan 1980. Den har genomgått flera förbättringar men har fortfarande
            uppenbara svagheter. Den senaste ändringen som trädde i kraft
            den 1 juli 2005 innebar ingen konkret förstärkning av åtgärderna
            mot lönediskriminering. För att stärka arbetstagarpartens roll
            visavi jämställdhetslagen kan en väg vara att göra lagen semidispositiv.
            Semidispositiv lagstiftning inom arbetsrätten innebär att lagbestämmelserna
            enligt huvudregeln är tvingande, dvs. de kan inte till arbetstagarens
            nackdel åsidosättas genom avtal. Undantaget från huvudregeln innebär
            att arbetsmarknadsorganisationer genom kollektivavtal kan komma
            överens om avsteg från bestämmelserna i fråga, dvs. de kan ersättas
            och förbättras genom ett kollektivavtal. Däremot är det inte tillåtet
            med avtal som innebär sämre villkor än lagstiftningen.
          </p>
          <p xml:id="i-XMWxNmhcmm2CqGk5rqpNYF">
            De uppföljningar som hittills gjorts av jämställdhetslagens effekter
            visar att lagen endast bidragit till marginella lönekorrigeringar.
            Det är dock inte lagen i sig som är det största problemet utan
            den bristfälliga tillämpningen. Jämställdhetsplaner, lönekartläggningar
            och analyser brister ofta i kvalitet och utgör därmed otillräckliga
            underlag för arbetet med att få bort de könsrelaterade löneskillnaderna.
          </p>
          <p xml:id="i-Po8i3Ev4jp5Js1dRJQdzdx">
            Ett annat stort problem är att många arbetsgivare helt enkelt
            underlåter att följa lagen. Jämställdhetslagen är de lokala parternas
            verktyg för att komma åt osakliga skillnader mellan kvinnor och
            män i fråga om löner och anställningsvillkor. Men den ger inte
            något bra stöd för att angripa de strukturella löneskillnaderna
            dvs. de löneskillnader som hänger samman med eller uppstår på
            grund av strukturella hinder som exempelvis den könsuppdelade
            och könssegregerade arbetsmarknaden, den ojämlika fördelningen
            mellan kvinnor och män av betalt och obetalt arbete, utformningen
            av föräldraförsäkringen och kvinnors otrygga anställningsformer,
            brist på inflytande och deltidsarbetslöshet.
          </p>
          <p xml:id="i-HaN6ARGAbvNtiNPj9Taqjo">
            Vänsterpartiet lyfter i den här motionen fram brister i jämställdhetslagen
            som vi menar kvarstår och bör rättas till för att göra lagen till
            ett effektivare verktyg för att uppnå jämställdhet i arbetslivet.
          </p>
          <head xml:id="i-T8qWg8oWhHdPSwd6SNwz8Y" type="h1">
            En semidispositiv jämställdhetslag
          </head>
          <p xml:id="i-5wkUKM8k2JGYRNUHotMCHG">
            De fackliga organisationerna har i dag inte något riktigt bra
            redskap i jämställdhetslagen. För att stärka arbetstagarpartens
            roll i arbetet mot könsdiskriminering kan en väg vara att göra
            jämställdhetslagen semidispositiv. Det skulle stärka fackets roll
            när det gäller t.ex. den del av lagen som handlar om krav på aktiva
            åtgärder från arbetsgivaren. Om parterna, i enlighet med dagens
            lag, tecknar avtal med ett bättre innehåll än jämställdhetslagen
            så binds arbetsgivaren både av lagen och av avtalet. Det betyder
            att arbetsgivaren kan drabbas av dubbla sanktioner, både för brott
            mot avtal och för brott mot lag. Det underlättar inte tecknandet
            av kollektivavtal på jämställdhetens område.
          </p>
          <p xml:id="i-M9QznxXcCkHmM83LPt2ymd">
            Med en semidispositiv lag, vad gäller krav på aktiva åtgärder,
            kan arbetsmarknadens parter teckna kollektivavtal med skarpare
            skrivningar än lagen utan att arbetsgivaren kan drabbas av dubbla
            sanktioner. Därmed får fack och arbetsgivare större möjligheter
            att driva jämställdhetsarbetet framåt. Det skulle ge de fackliga
            organisationerna både ökat ansvar och stärkt ställning samt uppmuntra
            kvinnor till ett ökat engagemang på arbetsplatserna.
          </p>
          <p xml:id="i-dgLRKF5X6tLQFMMWw7FJX">
            Det är i dag svårt att träffa kollektivavtal med avtalsskrivningar
            som är skarpare än det som anges i lagen, eftersom facket genom
            lagens utformning inte är en helt fullvärdig motpart till arbetsgivaren.
            Denna dubbelhet i jämställdhetslagen bör avskaffas. Därför bör
            regeringen se över lämpliga metoder att göra jämställdhetslagen
            semidispositiv. Detta bör riksdagen som sin mening ge regeringen
            till känna.
          </p>
          <head xml:id="i-6nJEE5rpWJu2frDhJrvHpm" type="h1">
            Skarpare krav på kartläggning och analys
          </head>
          <p xml:id="i-LSyBTURadzT27NcqbosGQD">
            Jämställdhetslagen ålägger arbetsgivaren att genom aktiva åtgärder
            synliggöra och komma tillrätta med osakliga löneskillnader.
          </p>
          <p xml:id="i-BPN77YE94HTT9d5Z53kT37">
            Enligt 10 § jämställdhetslagen (1991:933) skall
          </p>
          <p xml:id="i-GdHo77MaYmN8XnJpYzW7FV">
            arbetsgivaren varje år kartlägga och analysera bestämmelser och
            praxis om löner och andra anställningsvillkor som tillämpas hos
            arbetsgivaren, och löneskillnader mellan kvinnor och män som utför
            arbete som är att betrakta som lika eller likvärdigt. Arbetsgivaren
            skall bedöma om förekommande löneskillnader har direkt eller indirekt
            samband med kön. Bedömningen skall särskilt avse skillnader mellan
            kvinnor och män som utför arbete som är att betrakta som lika,
            och grupp med arbetstagare som utför arbete som är eller brukar
            anses vara kvinnodominerat och grupp med arbetstagare som utför
            arbete som är att betrakta som likvärdigt med sådant arbete men
            inte är eller brukar anses vara kvinnodominerat.
          </p>
          <p xml:id="i-AKqgy4MWMnG11g2XEM2bwG">
            Vänsterpartiet menar att denna skrivning klart pekar ut vad som
            avses men att ett ytterligare förtydligande ändå är nödvändigt.
            Anledningen är att de kartläggningar som görs i dag ofta inte
            ger tillräcklig information. Det beror dels på bristande kvalitet
            i kartläggning och analys, dels på det motstånd som vissa arbetsgivare
            hyser gentemot jämställdhetslagen. Därmed åsidosätts lagens syfte
            att upptäcka, åtgärda och förhindra osakliga skillnader i lön.
            Svenska Industriarbetareförbundet visar t.ex. i en undersökning
            att två av tre företag underlåter att genomföra den årliga lönekartläggningen.
            Hälften av företagen för inte ens upp frågan till diskussion.
            Det vittnar om att arbetsgivare inte alltid tar lönediskrimineringen
            av kvinnor på allvar.
          </p>
          <p xml:id="i-NLCo56Sv3fMqkdJ5GMpmJZ">
            JämO har i dag ingen möjlighet att underkänna analysen på grund
            av att den inte uppnår tillräckligt hög kvalitet. Det försvårar
            JämO:s arbete och riskerar att på sikt urholka lagens legitimitet.
          </p>
          <p xml:id="i-7tYZWbEf4RLBGPfrCRTKtD">
            Vänsterpartiet föreslår att ett förtydligande och en skärpning
            av kraven på kartläggning och analys bör läggas till 10 § jämställdhetslagen.
            En sådan skärpning skulle kunna innebära att JämO ges möjlighet
            till sanktioner gentemot de arbetsgivare som inte fullföljer lagens
            intentioner. Detta bör riksdagen som sin mening ge regeringen
            till känna.
          </p>
          <head xml:id="i-Ld8fSxPNYSSmSEZdknL9Xu" type="h1">
            Högre grad av samverkan mellan arbetsgivare och arbetstagare
          </head>
          <p xml:id="i-J9apvzRtccNMKnvZvSsAEc">
            Den ändring av jämställdhetslagen som trädde i kraft 2001 innebar
            bl.a. ett utökat ansvar för arbetsgivaren att samverka med de
            fackliga representanter som finns på arbetsplatsen. Detta tydliggörs
            i 2 §:
          </p>
          <p xml:id="i-EGrJr1Gkr1yjxHm8xdWCrm">
            Arbetsgivare och arbetstagare skall samverka om aktiva åtgärder
            för att jämställdhet i arbetslivet skall uppnås. De skall särskilt
            verka för att utjämna och förhindra skillnader i löner och andra
            anställningsvillkor mellan kvinnor och män som utför arbete som
            är att betrakta som lika eller likvärdigt. De skall också främja
            lika möjligheter till löneutveckling för kvinnor och män.
          </p>
          <p xml:id="i-GcrbJawUagw2axhiVHs8Xp">
            Ändringen har dock inte utgjort något tillräckligt stöd för att
            en reell samverkan mellan parterna skall bli norm. I många fall
            existerar inte samverkan överhuvudtaget, och i andra fall inskränker
            den sig till information från arbetsgivaren till facken. Mot denna
            bakgrund tycks det vara nödvändigt att göra en skarpare markering
            om vikten av att arbetsgivaren samverkar med facken. Vänsterpartiet
            menar därför att regeringen bör utreda möjligheten för JämO eller
            Jämställdhetsnämnden att viteslägga arbetsgivare för samverkansbrott
            enligt 2 § jämställdhetslagen. Detta bör riksdagen som sin mening
            ge regeringen till känna.
          </p>
          <head xml:id="i-YHNhj1LwDJPVHgk4fVhxy6" type="h1">
            Verktyg mot strukturell diskriminering
          </head>
          <p xml:id="i-B7rtUbNfV1AKH24jBhuCiR">
            Utredningen Den könsuppdelade arbetsmarknaden (SOU 2004:43) analyserar
            bl.a. effekterna av de åtgärder som vidtagits för att minska könssegregeringen
            på arbetsmarknaden. Utredningen pekar ut arbetsgivares könsstereotypa
            rekryteringsmönster och dagens yrkeskategorisering som viktiga
            orsaker till könsdiskriminerande effekter på lönebildningen. Det
            ligger kvinnorna i fatet att de kan bli mödrar, och män framstår
            som mer specialiserade i sina yrken än kvinnor.
          </p>
          <p xml:id="i-SVTgMXaf3wdkfSajCAx9gK">
            Utredningen visar också att kvinnor i högre grad än män gör köns­överskridande
            yrkesval, dvs. tar större ansvar för att bryta den könssegregerade
            arbetsmarknaden. Dock utan att det avspeglar sig i deras löner,
            trots att de har samma utbildning och arbetslivserfarenhet som
            männen. Att män inte breddar sina yrkesval i motsvarande utsträckning
            förklaras i utredningen med den strukturella undervärderingen
            av kvinnodominerade yrken.
          </p>
          <p xml:id="i-Bi6LsF4b48YkyS6LhG4DNg">
            Jämställdhetslagen ger små möjligheter att angripa strukturella
            könsorättvisor genom att den bygger på begreppen direkt och indirekt
            diskriminering som är enbart beskrivande. De ger ingen förklaring
            till hur diskrimineringen uppstått och varför. Vidare inriktar
            sig lagen ensidigt på de osakliga löneskillnaderna på en och samma
            arbetsplats. Jämställdhetslagen saknar i dag redskap för att lägga
            ett könsmaktperspektiv på kvinnors och mäns olika arbetsmarknader
            och de olika värderingarna av deras arbete utifrån kön.
          </p>
          <p xml:id="i-3H9LoNfDYzgiaSp4xFWSt8">
            Verktygen kartläggning, analys och handlingsplan borde bättre
            fånga upp de löneskillnader som bygger på värderingar av kvinnors
            respektive mäns arbete. Genom att lyfta fram de strukturer som
            skapar en könsuppdelad och könssegregerad arbetsmarknad och de
            normer som gäller för kvinnors respektive mäns arbets- och lönevillkor,
            blottläggs också de sammanhang där de ojämlika maktförhållandena
            mellan kvinnor och män reproduceras.
          </p>
          <p xml:id="i-XgSJLVE6hQKXCiG6roaQgU">
            Vänsterpartiet föreslår således att regeringen återkommer med
            förslag på hur jämställdhetslagen skall bli ett bra verktyg för
            att motverka även strukturell lönediskriminering. Detta bör riksdagen
            som sin mening ge regeringen till känna.
          </p>
          <head xml:id="i-245p35tbYpZmVJzb4XkWzm" type="h1">
            Marknadskrafter tillåter könsdiskriminering
          </head>
          <p xml:id="i-JRE6E5mQoChuYuG91fcBUX">
            Arbetsdomstolen har genom tre domar, meddelade under 2001, lagt
            fast en rättspraxis i lönediskrimineringsmål som i praktiken gör
            jämställdhetslagen verkningslös. Domstolen tillåter nämligen att
            en allmän hänvisning till marknadskrafterna får rättfärdiga de
            löneskillnader mellan kvinnor och män som annars skulle anses
            utgöra grund för diskriminering. Därmed blir jämställdhetslagen
            oanvändbar på ett område där diskriminering p.g.a. kön är omfattande
            och strukturell. Vänsterpartiet ser med stor oro på den praxis
            som utvecklats i Arbetsdomstolen (AD). Exempel återfinns i dom
            51/2001, där man meddelar: Om arbetsgivaren visar att en lönesättning
            som styrts av marknadsskäl är sakligt och rationellt motiverad,
            strider den inte mot likalöneprincipen.
          </p>
          <p xml:id="i-6u77Vhpe7FnkbrQM4rUB7B">
            I syfte att förhindra ytterligare icke saklig användning av,
            och hänvisning till, begreppet marknadskrafter, krävs att en översyn
            av lagen i detta avseende görs omgående. Mot denna bakgrund anser
            Vänsterpartiet att regeringen bör återkomma med förslag till förändringar
            som innebär att lagen inte medger att hänvisningar till marknadskrafter
            rättfärdigar löneskillnader som annars skulle anses utgöra grund
            för diskriminering. Detta bör riksdagen som sin mening ge regeringen
            till känna.
          </p>
        </div>
        <div xml:id="i-Fmba6wbPFygH3WqhCg9cEu" type="motSignatures">
          <list xml:id="i-FowpBSYpgo4jsJC3xbGZx5">
            <item xml:id="i-JkcdXyGi31kso91VmFYiGy" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-4ym3euP8JQpcY8aDTgvmFh" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-TBaWPQH1zFaM49X3tv895C" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-BZjizJ7Xfx999tFjtYwRTc" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-WRVx3d7B1Tyn4Uhh9wmmZe" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
