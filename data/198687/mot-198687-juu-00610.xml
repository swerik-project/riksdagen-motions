<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-juu-00610">
  <teiHeader>
    <fileDesc>
      <titleStmt>
        <title>Villkorlig dom</title>
        <author corresp="i-RULC5JA5WV3y9ZKs31VLzx">Göran Ericsson (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkorlig dom</title>
          <idno type="rdwebb">GA02ju610</idno>
          <rs type="number">ju610</rs>
          <orgName type="comitteeAbbreviation">juu</orgName>
          <ref type="dokument_url_text">http://data.riksdagen.se/dokument/GA02ju610/text</ref>
          <ref type="dokument_url_html">http://data.riksdagen.se/dokument/GA02ju610</ref>
          <ref type="dokumentstatus_url_xml">http://data.riksdagen.se/dokumentstatus/GA02ju610</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RULC5JA5WV3y9ZKs31VLzx</idno>
            <name>Göran Ericsson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Saj4DChBym38813sNrLNsY" type="signed"/>
        <correspContext corresp="i-Saj4DChBym38813sNrLNsY">
          <note type="signatory" corresp="i-RULC5JA5WV3y9ZKs31VLzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ju_610/mot_198687_ju_610-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Ju 610
          </p>
          <p>
            Göran Ericsson (m) Villkorlig dom
          </p>
          <p>
            Under den allmänna motionstiden 1985/86 väckte jag en motion
            om institutet villkorlig dom. I utskottsbetänkandet JuU 1985/86:35
            avvisades motionen med hänvisning till att frågan är under övervägande
            i regeringskansliet. Vidare sägs att ”ett förslag är att vänta
            inom kort”. I den till riksdagen utdelade propositionsförteckningen
            aviseras ingen sådan proposition under vårriksdagen. Mot den bakgrunden
            vill jag ånyo väcka frågan för övervägande av riksdagen. När institutet
            villkorlig dom infördes i svensk rätt år 1906 ville man tillgodose
            två olika önskemål. Dels ville man, såvitt det ansågs kunna ske,
            skona de man i dagligt tal kallade ”återfallsförbrytarna” från
            straff, dels inskränka användningen av korta frihetsstraff. Vid
            tiden för BrB:s tillkomst hade institutet villkorlig dom genom
            en rad förändringar utvecklats till ett rikt och nyanserat reaktionsmedel.
            I vissa fall var villkorlig dom ingenting annat än en villkorlig
            påföljdseftergift avsedd för ”till”-talade med god prognos. I
            andra fall var den villkorliga domen förenad med övervakning och
            i vissa av dessa meddelades också föreskrifter som kunde innebära
            icke oväsentliga inskränkningar i den dömdes frihet. Den villkorliga
            domen användes vidare i viss utsträckning, och ofta i fall där
            prognosen långt ifrån var god, såsom ett medel för domstolen när
            den ”till”-talade omhändertogs enligt någon social vårdlag. Den
            huvudsakliga poängen i institutet villkorlig dom var dock den
            som ursprungligen anfördes, nämligen att skona tillfällighetsbrottslingar,
            vilka också hade en allmänt sett god prognos. Villkorlig dom kunde
            förekomma endast för frihetsstraff. Detta innebar att domstolen
            påföljdsvärderade brottet och meddelade därefter den villkor-
            liga påföljdseftergiften. I detta förfarande låg ett viktigt allmänpreventivt
            syfte, nämligen att den dömde klart fick veta vad han riskerade
            i händelse av återfall under prövotiden. Villkorlig dom är enligt
            BrB en påföljd, men fråga är om själva påföljdseftergiften är
            en påföljd. Enligt min mening är fängelsestraffet en påföljd,
            men i kombination med en villkorlig eftergift kan det sägas vara
            en annan påföljd än enbart fängelse. I dag döms ”till”-talade
            som begått brott till villkorlig dom. Domstolen utmäter inget
            straff utan enbart eftergiftsdelen. Därmed bibringas den ”till”-talade
            uppfattningen att samhället avstår från reaktion på brottet och
            han anser sig därmed ha blivit frikänd. Den allmänpreventiva delen
            i institutet villkorlig dom är därmed borta.
          </p>
          <pb facs="riksdagen-motions-pdf/data/198687/mot_198687_ju_610/mot_198687_ju_610-002.pdf"/>
          <p>
            Enligt processrätten gäller att huvudförhandlingen i brottmål
            skall präglas av omedelbarhetsprincipen, muntlighetsprincipen
            och koncentrationsprinci- pen. Under huvudförhandlingen skall
            överläggningen ske muntligt och förhandlingen skall klaras av
            i ett sammanhang. Rättegångsbalken utgår således ifrån att det
            inte finns någon egentlig rätt för domstolen att uppskjuta straffmätningen
            till någon gång i framtiden och kanske till en annan domstol.
            När man såsom sker i dag avger en dom som saknar straffmätning
            och endast upptar eftergiften, lämnar domstolen faktiskt en del
            av vad som skall förekomma i huvudförhandlingen därhän. Därmed
            bryter man mot koncentrationsprincipen. Den dömde får helt enkelt
            aldrig veta vilket straff hans brott egentligen förtjänade — han
            får bara veta att han fått en påföljdseftergift. Om den dömde
            återfaller i brott uppkommer ett betänkligt läge. I slutet av
            prövotiden, alltså efter nästan två år, skall en domstol på enbart
            handlingar utmäta en påföljd. Här bryter man mot muntlighetsprincipen
            på ett flagrant sätt. Domstolen har svårt att få del av förmildrande
            eller försvårande omständigheter och nära nog med nödvändighet
            måste straffmätningen bli ofullständig. Den numera alltmer vedertagna
            principen blir därför att det straff domstolen utmäter i återfallsbrottet
            jämväl får utgöra påföljd för de tidigare begångna brotten och
            för vilka den ”till”-talade erhållit villkorlig dom. Därmed avstår
            domstolen från straffmätning av de tidigare brotten, och man kan
            faktiskt med fog hävda att villkorlig dom alltmer blivit precis
            det som många ”till”-talade uppfattat, nämligen att man blivit
            frikänd. Därmed har en allvarlig förskjutning ägt rum från den
            grundtanke som var bärande när det gällde införandet av institutet
            villkorlig dom. Det kan inte anses förenligt med det allmänna
            rättsmedvetandet att så sker. Institutet villkorlig dom bör därför
            återfå den roll som påföljden skall spela, nämligen en villkorlig
            eftergift av en utmätt frihetsberövande påföljd för ett begånget
            brott.
          </p>
          <p>
            Hemställan
          </p>
          <p>
            Med stöd av det ovan anförda hemställs att riksdagen som sin
            mening ger regeringen till känna vad som i motionen anförts om
            vikten av att institutet villkorlig dom inte skall utgöra en fristående
            påföljd, utan att den bör vara en villkorlig eftergift av en utmätt
            frihetsberövande påföljd.
          </p>
          <p>
            Stockholm den 16 januari 1987
          </p>
          <p>
            Göran Ericsson (m)
          </p>
          <p>
            Mot. 1986/87 Ju610
          </p>
        </div>
      </div>
    </body>
  </text>
</TEI>
