<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__1025/mot_1969__fk__1025-001.pdf"/>
      <fw>
        8 Motion i Första kammaren, nr 1025 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1025
          </p>
          <p>
            Av herr Åkerlund m. fl., i anledning av Kungl. Maj:ts proposition
            nr 88, med förslag till lag med särskilda bestämmelser om riks-
            bankens sedelutgivning, m. m.
          </p>
          <p>
            (Lika lydande med motion nr 1179 i Andra kammaren)
          </p>
          <p>
            I proposition nr 88 föreslås en ny förlängning av den provisoriska
            lagstiftningen om sedelutgivningen med höjt sedeltak till 13 miljarder
            kronor, vartill följande får anföras. Under en följd av år har
            bankoutskottet framhållit angelägenheten av att en permanent reglering
            av sedelutgivningsrätten kommer till stånd. Riksbanken har emellertid
            funnit detta vara förenat med betydande svårigheter. Vi är för
            vår del medvetna härom men anser inte desto mindre att kravet
            bör upprätthållas, så att en permanent reglering kan sättas i
            kraft när tiden blivit mogen härför. I avvaktan härpå anser vi
            det vara vår skyldighet som opposition att ge vår mening till
            känna om de förslag till ändring av den provisoriska lagstiftningen
            som årligen brukar föreläggas riksdagen. Vi vill erinra om att
            vid den provisoriska lagstiftningens till- komst röster höjdes
            för att slopa varje begränsning av sedelutgivningsrätten, men
            att både bankofullmäktige och dåvarande finansminister tog ställning
            för en lagfäst begränsning under motivering att eventuell förändring
            av sedeltaket borde diskuteras och beslutas av riksdagen, under
            vars garanti riksbanken står. Riksdagen godtog denna uppfattning.
            Enligt vår mening — många gånger framförd — kan en försiktig och
            återhållsam försörjning med sedlar verksamt bidraga till att stabilisera
            ekonomin genom effektiv kontroll av likviditetsutveckling och
            kreditvolym. Vi beklagar att riksdagen i fjol höjde sedelutgivningsrätten
            med så mycket som 1,5 miljard kronor, men noterar att det faktiska
            högsta beloppet utelöpande sedlar med ett nödrop hade rymts inom
            det av oss föreslagna taket av 11 300 miljoner kronor för år 1968.
            Vi anser det ange- läget, att riksbanken i år utövar bättre kontroll
            över sedelmängden och förordar som högsta tillåtna belopp 12300
            miljoner kronor. Vid övervägande av den tillåtna mängden har vi
            maximalt kunnat ansluta oss till vad riksbanksfullmäktige anfört
            om en procentuellt lika stor ökning år 1969 som när denna var
            som störst, år 1968. Däremot har vi icke kunnat godtaga att på
            basis av ”gissningar” snarare än beräk- ningar ge utrymme för
            ytterligare sedelutgivning. Detta gäller även för eventuella ändringar
            1 betalnings- och kassahållningsvanorna, vilka först långsiktigt
            inställer sig och dessutom motverkas av girobetalningsmedlens
            ökade användning. För utom- ordentliga omständigheter finnes,
            när riksdagen ej är samlad, särskild sedelutgivnings- rätt. Vi
            förordar alltså en högsta sedelutgivningsrätt av 12 300 miljoner
            kronor.
          </p>
          <pb facs="riksdagen-motions-pdf/data/1969/mot_1969__fk__1025/mot_1969__fk__1025-002.pdf"/>
          <fw>
            Motion i Första kammaren, nr 1023 år 1969 9
          </fw>
          <p>
            Utan motivering föreslås fortsatt befrielse för riksbanken från
            skyldigheten att in- lösa sedlarna med guld. Enligt vår mening
            borde hemställan härom genom ute- bliven motivering icke få bli
            en slentrian även om hemställan bör bifallas. Vad som händer på
            det internationella planet i fråga om guldet och hur svensk guld-
            politik utformas bör redovisas och motiveras för riksdagen i detta
            sammanhang. Vi hänvisar till de betydelsefulla förändringar som
            inträffat i fråga om Förenta staternas och vissa andra länders
            guldpolitik efter den 17 mars i fjol, efter det att Kungl. Maj:t
            den 8 mars i fjol avlämnat proposition i frågan om guldinlösen.
            Vi hänvisar också till det faktum att guldpriset stigit från ca
            5 820 kronor per kg till ca 7 000 kronor per kg på de privata
            guldmarknaderna. Vi har från vårt håll under många år krävt att
            riksbanken skulle inköpa guld för att därigenom få till stånd
            en lämpligare fördelning av de likvida utlandstill- gångarna mellan
            guldet och de rena arbetsbalanserna i valutaform. Våra krav har
            emellertid avvisats, varvid bl. a. anförts att riksbanken skulle
            gå miste om räntein- komster vid omvandling av valutor i guld.
            Det kan då ha sitt intresse att notera att — utan att uttala någon
            bestämd mening om stabiliteten av nuvarande guldpris på de privata
            marknaderna — hittillsvarande 20-procentiga guldprisstegring vid
            över- gång till ett ytterligare guldinnehav skulle ha gett en
            värdestegring motsvarande fyra års ränteinkomst vid 5 procent.
            En ökad handels- och valutapolitisk rörelsefrihet erfordrar enligt
            vår mening en uppbyggnad av guldtillgångarna. Denna bör dock ske
            i moderat takt. Det skulle i och för sig vara önskvärt såsom vi
            anförde motionsledes i fjol att ett fritt och obun- det guld kunde
            inköpas. I den mån detta av olika anledningar inte låter sig göra,
            torde dock guld kunna köpas inom ramen för Förenta staternas m.
            fl. länders guld- politik. Vi förordar att detta sker under år
            1969 med ett belopp av 300 miljoner kronor. Under åberopande av
            det anförda hemställes, 1. att riksdagen antager det genom proposition
            nr 88 framlagda förslaget till lag med särskilda bestämmelser
            om riksbankens sedel- utgivning, dock med följande lydelse av
          </p>
          <p>
            1 8. Riksbanken får utge sedlar till ett belopp av högst tolv
            tusen tre hundra miljoner kronor.
          </p>
          <p>
            2. att riksdagen måtte uttala, att riksbankens metalliska kassa
            bör förstärkas med lägst 300 miljoner kronor år 1969.
          </p>
          <p>
            Stockholm den 22 april 1969
          </p>
          <p>
            Henrik Åkerlund (m) Bertil Strandberg (m) Paul Brundin (m)
          </p>
        </div>
      </div>
    </body>
  </text>
</TEI>
