<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00373">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__373/mot_1959__ak__373-001.pdf"/>
      <fw xml:id="i-HWXTeSYoDhWtmB1mdTjhS5">
        2 Motioner i Andra kammaren, nr 373 år 1959
      </fw>
      <div xml:id="i-FWqt7RgMZBY856pS7AUzcf" type="motHeader">
        <div xml:id="i-4RSpqidi9HgfDEqAGVk3G5" type="motTitle"/>
        <div xml:id="i-Exnf8mVXEAeHLsQYBgK76P" type="motSubmissionInfo"/>
      </div>
      <div xml:id="i-RQvDHnCquSvvK9X86rhHrq" type="motBody">
        <div xml:id="i-4QDTyKHwa2W9VBE1xnuicT">
          <p xml:id="i-AMZwrFgnKXSA1v2rMfWErc">
            Nr 373
          </p>
          <p xml:id="i-UaqEm5k9Rre5NBzfpKzTQ7">
            Av herr Stenberg m. fl., angående ändrade bestämmelser för Aktie-
            bolaget Industrikredits utlåning, m. m.
          </p>
          <p xml:id="i-FMgcWRp1eGBrv8AJ1CYksK">
            I många avseenden är det svenska näringslivet beroende av statsmakter-
            nas ekonomiska och finanspolitiska åtgärder. I särskilda motioner
            till årets riksdag framfördes från vårt håll synpunkter och förslag
            berörande såväl den ekonomiska politiken som skattepolitiken,
            vilka kräver beaktande av att det svenska näringslivet skall kunna
            fylla sina uppgifter i ett framåt- strävande samhälle. Från folkpartiets
            sida föreslås sålunda bl. a. avskaffande av den extra bolagsskatten,
            avstående från den planerade skärpningen av varulagervär- deringsreglerna,
            gynnsammare avskrivningsvillkor för byggnader, rätt till förlust-
            och resultatutjämning. Vad gäller de mindre företagen, vilka genom
            sitt stora antal och sin be- tydande andel av landets totala produktion
            spelar en betydande roll för vårt samhälle, har från vårt håll
            vid sidan av ovanstående aktualiserats flera andra problem, såsom
            yrkesutbildningen. Under en interpellations- debatt den 5 december
            1958 framlade herr Ohlin vidare ett omfattande program till den
            mindre företagsamhetens gagn. Utöver flera av redan ovan nämnda
            önskemål begärdes sålunda återinförande av den rätt som tidigåre
            funnits för företagsägare att i viss utsträckning kostnadsfritt
            avsätta medel för egen pensionering i rörelsen, ökat stöd åt statens
            hantverksinstituts rationaliserings- och forskningsverksamhet,
            krav på betydande återlånerätt av premiemedel vid en kommande
            pensionsreform för att underlätta kapi- talförsörjningen, främjande
            genom lämpliga åtgärder av den mindre före- tagsamhetens export.
            Ett centralt problem för den mindre företagsamheten gäller svårigheten
            att få långa krediter. Denna fråga har ännu inte kunnat bringas
            till en någorlunda smidig och tillfredsställande lösning på den
            svenska kapital- marknaden. Den kapitaltillförsel till det svenska
            näringslivet, som sker från t. ex. försäkringsväsendet, har ökat,
            men av olika skäl har inte den mindre företagsamheten förmått
            tillgodogöra sig sådant kapital i nämnvärd om- fattning. Det främsta
            skälet härför torde vara att det placeringsvilliga för- säkringskapitalet
            av praktiska skäl föredrar större låntagare. Å andra sidan har
            de kreditmöjligheter, som står till buds genom stats- garanterade
            lån, företagarföreningar, AB Industrikredit och kommerskol- legiums
            utlåningsverksamhet antingen varit alltför begränsade till sitt
            om-
          </p>
          <pb facs="riksdagen-motions-pdf/data/1959/mot_1959__ak__373/mot_1959__ak__373-002.pdf"/>
          <fw xml:id="i-Mf826PCqVVQpv5mt95abF5">
            Motioner i Andra kammaren, nr 373 år 1959 3
          </fw>
          <p xml:id="i-Vavwwfwo4E7ZUQACtBwxuM">
            fång eller ställt så stora krav på säkerhet att lånemöjligheterna
            därigenom inskränkts. I mycket betydande omfattning har därför
            den mindre företagsamheten varit hänvisad till kortfristiga krediter,
            vilka dels ställer sig dyra — ofta får många företagare för hela
            sin kredit betala 6 till 8 procent — och dels genom sin korta
            bundenhet gör företagaren överdrivet beroende av växlan- de lägen
            på penningmarknaden och i hög grad försvårar hans långtids- planering
            inom företaget. Från myndigheternas sida har hittills mycket litet
            åtgjorts för att för- bättra den mindre företagsamhetens ställning
            på kapitalmarknaden. Be- hovet av åtgärder i denna riktning ter
            sig emellertid nu av flera skäl mera trängande än någonsin. Vårt
            numera bl. a. till följd av efterkrigstidens ekonomiska politik
            relativt höga ränteläge blir särskilt kännbart inom de sek- torer
            av näringslivet som har särskilda svårigheter att uppnå långsiktiga
            krediter. För den händelse och i den omfattning de sedan länge
            pågående strä- vandena till ökad ekonomisk integration i Norden
            och Västeuropa leder till framgång kommer kraven på skärpt konkurrenskraft
            att öka behovet av långa krediter både primärt för investeringsändamål
            och sekundärt för merkantila syften. Det kan erinras om att den
            s. k. sexmaktsunionen bildar en stor omställningsfond för att
            möta övergångstidens påfrestningar. Här- till kommer att det relativt
            höga svenska kostnadsläget i förening med en hårdnande internationell
            konkurrenssituation ytterligare markerar behovet av långsiktig
            och relativt billigt kapital inte minst för den mindre företag-
            samhetens räkning.
          </p>
          <p xml:id="i-E7AhF2qyoA5NzbkwSCGRrR">
            Ett särskilt kreditinstitut
          </p>
          <p xml:id="i-9ga2Tfr1paTNrJBcKaASR7">
            Från folkpartiets sida har frågan om den mindre företagsamhetens
            ställ- ning på kapitalmarknaden aktualiserats bl. a. genom en
            interpellation till handelsministern den 27 februari 1957, vari
            bl. a. togs fasta på ett uppslag från den mindre industriens sida
            som syftade till att möjliggöra uppläggande av ett obligationslån
            genom affärsbankernas försorg med hjälp av ett sär- skilt för
            ändamålet tillskapat kreditinstitut. Från regeringens sida möttes
            förslaget — som för sitt förverkligande kräver vissa ändringar
            i banklagen — då ingen förståelse. Enligt vad som blivit bekant
            har emellertid nu ett förslag av i huvudsak denna innebörd utarbetats
            inom Svenska bankföreningen och förelagts regeringen.
          </p>
          <p xml:id="i-6wZTEkBNjVr6RiQLt589Kn">
            En amerikansk lag
          </p>
          <p xml:id="i-3xjCgeGmXXq8qnZQ7GoNSe">
            Det kan nämnas att man i USA genom en lag av år 1958 slagit in
            på lik- Hd nande linjer. Genom den s. k. »Small Business Investment
            Act of 1958» upprättas en avdelning inom den redan tidigare existerande
            Small Business
          </p>
          <pb facs="riksdagen-motions-pdf/data/1959/mot_1959__ak__373/mot_1959__ak__373-003.pdf"/>
          <fw xml:id="i-L5WndRB968XRe7Fw98yn6R">
            4 Motioner i Andra kammaren, nr 373 år 1959
          </fw>
          <p xml:id="i-EBofXakBeiwi2KyXDyjMD">
            Administration som kallas Small Business Investment Division.
            Denna av- delning är bemyndigad godkänna, reglera och kontrollera
            »Small business investment companies», att låna medel till sådana
            bolag och att låna medel till s. k. »state and local development
            companies». Lagen innebär vidare upprättandet av en revolverande
            fond på 250 milj. dollars för nämnda avdelning. Pengarna utlånas
            av finansdepartementet. Small business investment companies kan
            bildas av 10 personer och skall vara godkända av delstatsmyndigheterna
            eller av Small Business Adminis- tration (SBA). Ett sådant bolag
            måste ha ett inbetalt kapital på 300 000 dollars innan det får
            börja sin verksamhet. Aktier kan få köpas av indivi- der, konsortier,
            bolag, försäkringsföretag och banker. SBA får bidra med högst
            150 000 dollars till varje sådant bolag genom att köpa debentures,
            som får betraktas som en del av det inbetalda kapitalet. Dessa
            bolag får låna pengar från allmänheten enligt bestämmelser som
            utfärdats av SBA. SBA får också låna ut pengar till dem, dock
            inte mer än vad som motsva- rar hälften av det inbetalda kapitalet
            plus balanserad vinst. Det kan nämnas att de lån som investeringsföretagen
            beviljar skall vara &gt;of such sound value, or so secured, as
            reasonably to assure payment». Den maximala amorteringstiden är
            20 år, som kan förlängas med 10 år i vissa fall. I förberedelsearbetet
            betonades att skattemedel i minsta möjliga utsträck- ning skulle
            användas och att banksystemet skulle medverka i den utsträck-
            ning som vore förenligt med sunda bankprinciper. Då ett förslag
            nu framlagts till Kungl. Maj:t, förutsätter vi att förslag om
            erforderliga ändringar i lagstiftningen snarast framlägges för
            riksdagen. Vi vill därför endast här understryka behovet av att
            den mindre företagsam- heten med skyndsamhet beredes tillbörligt
            utrymme på den svenska långa kapitalmarknaden. De ovannämnda uppslagen
            torde erbjuda tekniskt väl framkomliga vägar. Veterligen har inte
            den pågående utredningen rörande de statliga kredit- formerna
            för den mindre företagsamheten fått några direktiv att uppta även
            denna fråga till behandling. Från regeringshåll har endast sagts
            att nämnda utredning är oförhindrad att taga upp saken. Oberoende
            av de förslag som kan komma att framläggas som resultat av pågående
            undersökningar på offentlig och privat väg synes dock vissa åtgärder
            till förbättrande av den mindre företagsamhetens försörjning med
            långa krediter kunna vidtagas utan dröjsmål.
          </p>
          <p xml:id="i-AMiYPvdQLameuoDQD9pXHo">
            AB Industrikredit
          </p>
          <p xml:id="i-GxCQyziKj3dHqBmCYwQC15">
            En näraliggande åtgärd vore att verkställa översyn av det halvstatliga
            företaget AB Industrikredits utlåningsbestämmelser. Nämnda företag,
            som tillkom efter beslut vid 1934 års riksdag, har enligt sin
            bolagsordning
          </p>
          <pb facs="riksdagen-motions-pdf/data/1959/mot_1959__ak__373/mot_1959__ak__373-004.pdf"/>
          <fw xml:id="i-381Lgvjb3QQpvHiBJ4QwHy">
            Motioner i Andra kammaren, nr 373 år 1959 5
          </fw>
          <p xml:id="i-5EwM6gGLt2Rh9EWbUHbPAm">
            till föremål »att idka lånerörelse genom att åt näringsidkare
            här i riket lämna lån mot säkerhet, som finnes fullt betryggande».
            Avsikten var att företaget i huvudsak skulle lämna lån till mindre
            och medelstora industriföretag, vilka icke var i stånd att upptaga
            obligationslån antingen på grund av att de var för små eller emedan
            de icke förfogade över erforderliga säkerheter. Företagets allmänna
            målsättning var sålunda väl ägnad att underlätta den mindre företagsamhetens
            försörjning med längre krediter. I praktiken har det emellertid
            visat sig att AB Industrikredit icke uppnått någon större utlåning,
            trots att företaget särskilt under sina första år gjorde sig känt
            bl. a. genom flitig annonsering i hantverkets och småindustriens
            tidskrifter. F. n. torde AB Industrikredit ha en utlåning av sammanlagt
            endast ca 60 milj. kronor. Denna i förhållande till behovet blygsamma
            utlåning torde samman- hänga bl. a. med den omständigheten att
            företaget i likhet med andra kre- ditinstitutioner under 1950-talet
            av statsmakterna ålagts kreditrestriktioner. Ända sedan 1949 har
            AB Industrikredit varit underkastat särskilda direktiv om restriktiv
            utlåning. Möjligheterna till utlåning har dessutom ytterligare
            begränsats genom att rätten till upplåning maximerats. År 1955
            begränsa- des sålunda en tidigare medgiven rätt att hos livförsäkringsbolag
            upptaga lån på 8 milj. kr. om året till 6 milj. kr. Riksbanken
            har därvid även förutsatt att lån därutöver icke skulle få anskaffas
            genom utgivande av obligationslån. Framför allt torde dock AB
            Industrikredits utlåning ha begränsats genom de krav på säkerhet
            som gäller. Lån beviljas mot fastighetsin- teckningar och/eller
            förlagsinteckningar, vilka senare dock måste vara kompletterade
            med borgen. Inteckningarna gäller nästan undantagslöst från botten.
            Det framgår härav att de krav på säkerheter som AB Industrikredit
            enligt sina föreskrifter måste ställa är mycket höga. Som konsekvens
            har detta lett till att företaget inte varit i stånd att betjäna
            mer än en relativt begränsad krets av låntagare. Alla de fall
            då säkerheterna »icke är fullt betryggande» måste sålunda uteslutas.
            Den ovan nämnda annon- seringen i hantverkets och småindustriens
            tidskrifter ledde sålunda icke enligt uppgift till avslutandet
            av någon enda lånetransaktion emedan de erbjudna säkerheterna
            icke var »fullt betryggande». Enligt de erfaren- heter som utredningarna
            rörande ifrågavarande låneärenden gav måste kreditgivningen till
            småindustrien i regel i hög grad grundas på företa- garens personliga
            egenskaper: framåtanda, teknisk och kommersiell be- gåvning, gott
            ekonomiskt förstånd och god moral. Detta visar att en förutsättning
            för en utveckling av AB Industrikredit i från början avsedd riktning
            kräver en uppmjukning av nuvarande rigorösa krav på säkerhet i
            riktning mot förtroendekrediter. Då emeller- tid förtroendekrediter
            kräver så ingående kännedom om den lånesökan-
          </p>
          <pb facs="riksdagen-motions-pdf/data/1959/mot_1959__ak__373/mot_1959__ak__373-005.pdf"/>
          <fw xml:id="i-2d8mM1xkCUmg7L5utH7Nrh">
            6 Motioner i Andra kammaren, nr 373 år 1959
          </fw>
          <p xml:id="i-QkfrnmHyM1iNr9XCUMLvEM">
            des förhållanden att endast en lokal institution kan väntas äga
            kvalifika- tionerna för en sådan bedömning torde vid en sådan
            förändring böra övervägas ett arrangemang som innebär att AB Industrikredit
            upprätt- håller regelbundet samarbete med företagarföreningar
            eller vederböran- de branschorganisationer. Vid en sådan översyn
            av AB Industrikredits bolagsordning bör vidare tagas i blickfältet
            möjligheterna att förse även detaljhandeln med kre- diter. Som
            bekant kan detaljhandeln f. n. icke tillgodogöra sig några kre-
            diter av den art som i princip står till hantverkets och småindustriens
            för- fogande. Med kännedom om den snabba och kapitalkrävande rationali-
            seringsprocess som försiggår i distributionsledet framstår det
            som angeläget att även detta produktionsled tillförsäkras bättre
            möjligheter att anskaffa långsiktiga krediter.
          </p>
          <p xml:id="i-NAVrnNJtgZUw2xDGmCAqiT">
            Lokalfrågor
          </p>
          <p xml:id="i-F4bPrTTj7i2cnZrncA9hFr">
            I många sammanhang har understrukits att den mindre företagsamhetens
            lokalbestånd både produktionsmässigt och med hänsyn till hälsoförhållan-
            dena är otillfredsställande. En särskild utredning arbetade på
            sin tid med dessa problem men den fullföljde aldrig sitt arbete
            utan nedlades. Kom- merskollegium uttalade t. ex. 1953 att småindustriens
            lokalbestånd »i mycket stor utsträckning är föråldrat samt särskilt
            med avseende på tillgång till dagsljus, uppvärmning och ventilation
            bristfälligt». Arbetsmarknadsstyrel- sen framhöll samma år att
            »åtskilliga problem föreligga, vilka behövt utredas i syfte att
            underlätta småföretagarnas möjligheter att ordna sina lokalfrågor».
            Behovet av en undersökning har i många andra sammanhang så klart
            dokumenterats att det framstår som ytterst angeläget att den ned-
            lagda utredningen utan dröjsmål återupptages. Inte minst framstår
            detta önskemål som trängande mot bakgrund av de lokalsvårigheter
            som de mindre företagen ofta råkar in i vid genomförande av saneringsplaner
            i städerna. Problemet framstår här inte bara som tekniskt. Även
            finansie- ringen av nya lokaliteter av sådan belägenhet och kvalitet
            att de framstår som acceptabla erbjuder ofta betydande svårigheter.
          </p>
          <p xml:id="i-7qZxUbkivQWXFbHaWDyTTF">
            Differentierad skatt
          </p>
          <p xml:id="i-Qx5EPFdA1MqDLw7YX1qHpL">
            I motioner framförda från vårt håll vid årets riksdag upptages
            flera för näringslivet väsentliga problem på beskattningens område.
            Utöver dessa i annan motion framförda yrkanden vill vi beröra
            en annan fråga, som har betydelse för de mindre företagens försörjning
            med eget kapital. Härvid spelar skattebestämmelsernas utformning
            en betydande roll. I den allmän- na debatten har tanken framförts
            om införande i vårt skattesystem av möjligheter liknande dem i
            USA existerande att för företag, vars omslut- ning icke överstiger
            viss storleksordning, ett bottenbelopp av vinsten (i USA
          </p>
          <pb facs="riksdagen-motions-pdf/data/1959/mot_1959__ak__373/mot_1959__ak__373-006.pdf"/>
          <fw xml:id="i-164XX1JCqcZTqJQS76wME">
            Motioner i Andra kammaren, nr 373 år 1959 7
          </fw>
          <p xml:id="i-XwFw6TCeUujprvMCTeLXGj">
            25 000 dollars) beskattas lindrigare än den vinst som överskrider
            ett sådant bottenbelopp. Vi är medvetna om att ett sådant system
            är behäftat med nackdelar. Det kan t. ex. befaras stimulera till
            uppdelning av företagsen- heter. Å andra sidan skulle det medföra
            en klart gynnsammare skattebe- handling av mindre företag, vilka
            för sin kapitalförsörjning är i särskilt hög grad beroende av
            att ökade finansieringsmöjligheter kan öppnas. Frå- gan är utan
            tvekan av sådan vikt att den borde ägnas en ingående belys- ning.
            Det borde förslagsvis kunna ske genom finansdepartementets försorg.
            Med hänvisning till det ovan anförda vill undertecknade, som förutsätter
            att det förslag som nu framlagts från Svenska bankföreningen att
            förbättra de mindre företagens tillgång till långfristigt kapital
            skall från vederböran- de myndigheters sida behandlas med all
            skyndsamhet, föreslå, att riksdagen hos Kungl. Maj:t hemställer
            om sådana för- ändringar i AB Industrikredits bolagsordning att
            kravet på säkerheter för därifrån utlämnade lån göres mindre rigo-
            rösa särskilt med hänsyn till behovet att tillgodose även ansökningar
            om s. k. förtroendekrediter, att AB Industrikredit medges avsevärt
            vidgade upplå- ningsmöjligheter, att möjligheter skapas att tillgodose
            även mera långsik- tiga kreditbehov inom distributionsledet såsom
            detaljhan- deln, att den nedlagda utredningen rörande den mindre
            före- tagsamhetens lokalproblem utan dröjsmål återupptages och
            bringas till fullbordan och att utredningen även till beak- tande
            upptager de med lokalproblemen sammanhängande finansieringsproblemen,
            samt att riksdagen i övrigt måtte beakta ovan anförda syn- punkter.
          </p>
          <p xml:id="i-3QDxgpjB3kcnW8ZXQXnQ54" type="date">
            Stockholm den 27 januari 1959
          </p>
          <p xml:id="i-FdBvaQsAi8giV26PGthpNq">
            N. Stenberg Johan Ö. Ågren Sigfrid Löfgren Wald. Svensson Edvin
            Jacobsson Carl Christenson Yngve Hamrin
          </p>
          <p xml:id="i-QrWoMPUzuHAdojifMLAtaG">
            i Tobo i Malmö
          </p>
        </div>
      </div>
    </body>
  </text>
</TEI>
