<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00313">
  <teiHeader>
    <fileDesc>
      <titleStmt>
        <title>Ångerrätt för näringsidkare</title>
        <author corresp="i-BZ7PcK8D1efvHXsafGEMKE i-TSGehE1rwudkXFF6bgJHmH">av Andreas Norlén och Henrik von Sydow (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ångerrätt för näringsidkare</title>
          <idno type="rdwebb">GY02C313</idno>
          <rs type="number">C313</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C313/text</ref>
          <ref type="dokument_url_html">http://data.riksdagen.se/dokument/GY02C313</ref>
          <ref type="dokumentstatus_url_xml">http://data.riksdagen.se/dokumentstatus/GY02C313</ref>
          <ref type="doc">http://data.riksdagen.se/fil/AC024A0A-5480-422D-AD84-98E855C80D33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PR9ExQ3AoeAHJRRCz3BTPE" type="signed"/>
        <correspContext corresp="i-PR9ExQ3AoeAHJRRCz3BTPE">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-TSGehE1rwudkXFF6bgJHmH"/>
        </correspContext>
        <correspAction xml:id="i-AhzJio1bntwoGyWp519LFQ" type="numbering">
          <date when="2010-10-28"/>
        </correspAction>
        <correspAction xml:id="i-M6M9UmAe1oxAeZhQ6L4zky" type="submission">
          <date when="2010-10-27"/>
        </correspAction>
        <correspAction xml:id="i-Q8B1MXx8ebg6rBf1dyhmYc" type="transfer">
          <date when="2010-10-25"/>
        </correspAction>
        <correspAction xml:id="i-K2hzBb9vRYFeamHp4yJJE8" type="assigned"/>
        <correspContext corresp="i-K2hzBb9vRYFeamHp4yJJE8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FxQfVUAfVbMFMKTzj7Ph2g" type="motBody">
        <div xml:id="i-AqsLSVykDuXm1RABsmjVAs" type="motProposal" subtype="förslag">
          <head xml:id="i-6fBn7RymdJepDEVdzG4cLU">
            Förslag till riksdagsbeslut
          </head>
          <list xml:id="i-HvTxtqTuv83Z6oZJTJzRR9" style="ol">
            <item xml:id="i-vKQZ6Qx65Nr5uPBXyeeum">
              Riksdagen tillkännager för regeringen som sin mening vad som
              anförs i motionen om behovet av en ångerrätt för näringsidkare
              vid distansavtal.
            </item>
            <item xml:id="i-Gp94oTuAM99QiyojSk4nHL">
              Riksdagen tillkännager för regeringen som sin mening vad som
              anförs i motionen om behovet av ett förtydligande av tillämpningsområdet
              för 36 § lagen (1915:218) om avtal och andra rättshandlingar på
              förmögenhetsrättens område.
            </item>
          </list>
        </div>
        <div xml:id="i-MV6Ps3hPcK5Jco2mCFgZVX" type="motContent">
          <head xml:id="i-G2AtA8s4Bri2hAdDe2GzQz" type="h1">
            Motivering
          </head>
          <p xml:id="i-Pko7BevjbwoAdSvaEimdGv">
            Även om det stora flertalet företag bedrivs på ett seriöst sätt,
            finns det en grupp företag som ägnar sig åt mer eller mindre omfattande
            oseriös verksamhet, t.ex. fakturaskojeri och användande av oetiska
            försäljningsmetoder. Sådan bluffverksamhet bedöms omsätta flera
            miljarder kronor varje år. Måltavlorna för bluffverksamheten är
            vanligtvis andra företag, även om konsumenter också kan drabbas.
          </p>
          <p xml:id="i-MoHHSRtxGynqBDZPiFCCAT">
            En arbetsmetod, som uppmärksammats på senare tid, innebär att
            skojarföretaget under ett längre telefonförsäljningssamtal beskriver
            den aktuella varan eller tjänsten på ett visst sätt och ger kundföretaget
            intryck av att den betingar ett visst pris, men när säljaren som
            avslutning spelar in kundens godkännande av beställningen läser
            säljaren i bekräftelsemeningen upp ett mycket högre pris. Om kunden
            i det läget inte är mycket uppmärksam kan det lätt hända att kunden
            genom den inspelade bekräftelsen godtar det högre priset. Det
            finns exempel på företag som på detta sätt förmåtts köpa en domänadress
            för 18 000 kronor, trots att säljaren tidigare under samtalet
            gav intrycket att priset var 2 000 kronor.
          </p>
          <p xml:id="i-Vpe5HPaggvkXTNixpSv9cQ">
            Ett på detta sätt träffat avtal skulle kunna angripas med stöd
            av ogiltighets- och jämkningsreglerna i lagen (1915:218) om avtal
            och andra rättshandlingar på förmögenhetsrättens område (avtalslagen).
            Exempelvis kan svikligt förledande anses ha förekommit (30 § avtalslagen)
            eller också kan man hävda att det skulle strida mot tro och heder
            att med vetskap om omständigheterna vid avtalets tillkomst åberopa
            avtalet (33 § avtalslagen). Problemet är att det är nära nog omöjligt
            för kunden att bevisa vad säljaren sade under samtalets inledande
            del, eftersom den enda del som finns inspelad är den avslutande
            bekräftelsen. Därför torde det vara svårt för kunden att vinna
            framgång på det här sättet.
          </p>
          <p xml:id="i-XFiS3FvMXRvyLUYcgz7vpq">
            I distans- och hemförsäljningslagen (2005:59) finns regler om
            bland annat telefonförsäljning som gäller när säljaren är näringsidkare
            och köparen är konsument. I sagda lag 2 kap. 7 § stadgas att näringsidkaren
            snarast efter avtalsslutet ska sända konsumenten en bekräftelse
            som ska innehålla vissa angivna uppgifter, bl. a. varans eller
            tjänstens pris, att ångerrätt föreligger och hur konsumenten ska
            gå till väga för att utöva den. I 2 kap. 10 § anges när ångerfristen
            börjar löpa och i 2 kap. 9 § stadgas att ångerfristen är 14 dagar.
          </p>
          <p xml:id="i-XNWD3ewFxjxXCfKEKYwPya">
            Dessa regler är inte tillämpliga när köparen är en näringsidkare.
            I relationer näringsidkare emellan anses parterna i princip vara
            jämbördiga och då har respektive part att slå vakt om sina egna
            intressen, utan att staten ska gripa in med alltför mycket skyddslagstiftning.
            Detta är en rimlig utgångspunkt, men erfarenheten visar att inte
            minst små företag ibland har svårt att tillvarata sina egna intressen
            vid kontakter med skojarföretag. Ensamföretagare eller företag
            som drivs av ägaren och har några få anställda har inte sällan
            bristande erfarenhet av avtalsförhandlingar och kan ha svårt att
            värja sig mot skojarföretagens metoder.
          </p>
          <p xml:id="i-X4ALU9HK7YDKhH36wVuE6t">
            Ett sätt att motverka den typ av oseriös telefonförsäljning som
            beskrivs ovan skulle kunna vara att göra delar av distans- och
            hemförsäljningslagen i synnerhet reglerna om ångerfrist tillämpliga
            även vid försäljning till andra näringsidkare. Då skulle näringsidkaren
            i ovan beskrivna situationer kunna åberopa sin ångerfrist när
            den skriftliga bekräftelsen kommer näringsidkaren tillhanda och
            det blir uppenbart att priset är avsevärt högre än det pris säljaren
            först förespeglade. En översyn av distans- och hemförsäljningslagen
            bör därför göras med den just sagda inriktningen.
          </p>
          <p xml:id="i-GYwudELj1d8nTriYbARxZg">
            Sveriges Callcenter Förening och Swedma i samråd med Svensk Handel
            har antagit etiska regler som ska gälla vid samtal till näringsidkare
            i marknadsföringssyfte. Den branschöverenskommelsen är positiv
            och visar på en vilja från telefonförsäljningsbranschens sida
            att motverka oseriösa aktörer. Överenskommelsen innebär även att
            en ångervecka införs, vilket är nytt när det gäller handel mellan
            företag i Sverige. En sådan frivillig överenskommelse binder emellertid
            inte de oseriösa företagen och kan inte åberopas av en näringsidkare,
            som råkat ut för ett oseriöst företag. Överenskommelsen kommer
            säkert att förbättra situationen, men den lagändring som här förordas
            behövs ändå.
          </p>
          <p xml:id="i-QP2zSA4Xig9Fg4Qig8Q3Kh">
            Ett annat sätt att motverka skojarföretagen skulle kunna vara
            att uttryckligen ange att 36 § avtalslagen är tillämplig även
            på avtalsvillkor i avtal mellan två näringsidkare, för att därigenom
            förmå domstolarna att tillämpa paragrafen på ett mer extensivt
            sätt.
          </p>
          <p xml:id="i-Hv9ifheKNfHFUw21ZZVYjQ">
            36 § avtalslagen stadgar att avtalsvillkor får jämkas eller lämnas
            utan avseende, om villkoret är oskäligt med hänsyn till avtalets
            innehåll, omständigheterna vid avtalets tillkomst, senare inträffade
            förhållanden eller omständigheterna i övrigt. Exempelvis skulle
            paragrafen kunna tillämpas på avtalsvillkoret som gäller priset
            för en tjänst, om priset är helt orimligt i förhållande till den
            vara eller tjänst som tillhandahålls (jämför exemplet med domännamnet
            ovan). Tillämpningsområdet omfattar i och för sig samtliga avtalstyper,
            inklusive avtal mellan näringsidkare, men det brukar i juristkretsar
            anföras att paragrafen i rättspraxis kommit att tillämpas tämligen
            restriktivt på avtal mellan näringsidkare. Det finns dock ett
            antal exempel på att lagrummet har tillämpats på näringsidkarrelationer.
            Gemensamt för många av dessa rättsfall är emellertid att det varit
            en mycket kraftig obalans mellan parternas kompetens och resurser.
            Ett mycket stort företag har stått mot ett mycket litet företag,
            för att uttrycka det på ett förenklat sätt. En sådan rättstillämpning
            ligger i linje med paragrafens andra stycke, som lyder: Vid prövning
            enligt första stycket skall särskild hänsyn tagas till behovet
            av skydd för den som i egenskap av konsument eller eljest intager
            en underlägsen ställning i avtalsförhållandet.
          </p>
          <p xml:id="i-4wen7vLZDvM18L63ALT45v">
            Relationen mellan ett skojarföretag och ett seriöst företag kännetecknas
            dock inte nödvändigtvis av en mycket stor obalans när det gäller
            t.ex. ekonomiska resurser eller annat som typiskt sätt konstituerar
            en underlägsen ställning. Det som ger skojarföretaget ett överläge
            är istället just de oseriösa affärsmetoderna. Domstolarna tenderar
            att vara återhållsamma med att tillämpa paragrafen på avtal mellan
            näringsidkare, om inte den ena parten befinner sig i en klassisk
            underlägsen ställning. Genom att i lagtexten uttryckligen ange
            exempelvis att paragrafen även är tillämplig utan begränsning
            på avtal mellan näringsidkare, skulle man kunna påverka domstolarna
            så att de blir mer benägna att tillämpa paragrafen på avtal mellan
            näringsidkare. Man kan säga att det handlar om att förtydliga
            tillämpningsområdet för paragrafen. Det handlar inte om att utvidga
            tillämpningsområdet, eftersom lagrummet redan idag i princip är
            tillämpligt på alla sorters avtal. Mot bakgrund av inte minst
            skojarbranschens utveckling förefaller det finnas goda skäl för
            en utveckling av nu beskrivet slag. En sådan justering av 36 §
            avtalslagen måste givetvis föregås av en noggrann utredning, med
            tanke på att avtalslagen är ett av de mest grundläggande lagverken
            för vårt ekonomiska liv.
          </p>
          <p xml:id="i-HvcjKo6QVa5MsEvUG7msxt">
            Riksdagen tillkännagav våren 2005 som sin mening för regeringen
            att frågan om ökade möjligheter att jämka oskäliga avtal mellan
            näringsidkare bör utredas, vilket ligger i linje med yrkande 2
            i denna motion. Regeringen överväger fortfarande hur detta ska
            genomföras, varför ett förnyat tillkännagivande förefaller vara
            påkallat.
          </p>
        </div>
        <div xml:id="i-U84xq9NW2D9dX6V3ZAdaaS" type="signatureBlock">
          <list xml:id="i-5kNEx2KswvNEH5SjQdcMkW">
            <item xml:id="i-KtnxmbDD5MsDveQHA3EtxE" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-UH6o4mnKHoUWNVjk5NyQBo" who="i-TSGehE1rwudkXFF6bgJHmH" type="signature">
              Henrik von Sydow (M)
            </item>
          </list>
        </div>
      </div>
    </body>
  </text>
</TEI>
