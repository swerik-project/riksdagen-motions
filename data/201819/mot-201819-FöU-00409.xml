<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FöU-00409">
  <teiHeader>
    <fileDesc>
      <titleStmt>
        <title>Åtgärder mot sexuella övergrepp, trakasserier och diskriminering i Försvarsmakten </title>
        <author corresp="i-6CAgZyR6FvVqYZHQfCw5HJ">av Hanna Gunnarsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:409 av Hanna Gunnarsson m.fl. (V)</title>
          <idno type="rdwebb">H602409</idno>
          <rs type="number">409</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H602409/text</ref>
          <ref type="dokument_url_html">http://data.riksdagen.se/dokument/H602409</ref>
          <ref type="dokumentstatus_url_xml">http://data.riksdagen.se/dokumentstatus/H602409</ref>
          <ref type="docx">http://data.riksdagen.se/fil/3842FC9A-2BC4-4517-A14A-E36C4C3348D5</ref>
          <ref type="pdf">http://data.riksdagen.se/fil/3498AE03-AD23-41AE-85EF-8AF0EC81A3CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RaRXMfFnN8UEAKMSTHPSqo" type="signed"/>
        <correspContext corresp="i-RaRXMfFnN8UEAKMSTHPSqo">
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction type="submitted" xml:id="i-JkQDzBkba8jXUQk4wX8hFE">
          <date when="2018-11-16"/>
          <time when="11:08:59"/>
        </correspAction>
        <correspAction type="reviewed" xml:id="i-9ioS1qmcD4itc5vUq2PEGp">
          <date when="2018-11-16"/>
          <time when="12:49:22"/>
        </correspAction>
        <correspAction type="referred" xml:id="i-BNAWGbNjwHXxHkw7G95juj">
          <date when="2018-12-05"/>
        </correspAction>
        <correspAction type="assigned" xml:id="i-9EzRCTb1rAvMnH6mVHzRtp">
          <date when="2019-04-11"/>
          <time when="17:22:50"/>
        </correspAction>
        <correspContext corresp="i-9EzRCTb1rAvMnH6mVHzRtp">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-61ZSyY7BS5NEESxst36EMa"/>
        <correspContext corresp="i-61ZSyY7BS5NEESxst36EMa">
          <ref type="uppgift">2018/19:FöU8</ref>
          <ref type="ref_dok_id">H601FöU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU8</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:409 av Hanna Gunnarsson m.fl. (V) Åtgärder mot sexuella övergrepp, trakasserier och diskriminering i Försvarsmakten</div>
      </div>
      <div type="motBody">
        <div type="motProposal" subtype="förslag">
          <head xml:id="i-BmbfUizA1tThXL8u1HfLri">
            1 Förslag till riksdagsbeslut
          </head>
          <list style="ol">
            <item xml:id="i-KAViyh8eocdSxq5Peuxkzj">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att återkomma med en redovisning
              av resurstilldelningen till nätverket NOAK både bakåt och framåt
              i tiden och tillkännager detta för regeringen.
            </item>
            <item xml:id="i-Q24TdE37jPRiLmCyZuVy24">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att återkomma med en handlingsplan
              för att bättre motverka och hantera trakasserier och kränkningar
              i organisationen och tillkännager detta för regeringen.
            </item>
            <item xml:id="i-4TQCZ9u4wRPxktLDW1CbWs">
              Riksdagen ställer sig bakom det som anförs i motionen om att
              regeringen i regleringsbrevet för Rekryteringsmyndigheten för
              2019 bör uppdra åt myndigheten att arbeta för att möta Försvarsmaktens
              kvantitativa krav på andelen kvinnor respektive män samt att på
              sikt uppnå en jämn könsfördelning bland dem som rekryteras, och
              detta tillkännager riksdagen för regeringen.
            </item>
            <item xml:id="i-XvTXRF7Zh4Bn3rSG9HDQM1">
              Riksdagen ställer sig bakom det som anförs i motionen om att
              Rekryteringsmyndigheten bör få i uppdrag att under 2019 återkomma
              med en analys av rekryteringen utifrån motivation och kön och
              tillkännager detta för regeringen.
            </item>
            <item xml:id="i-CHXyjsKpP9VHHH79Q6p5WM">
              Riksdagen ställer sig bakom det som anförs i motionen om att
              regeringen i regleringsbreven för såväl Försvarsmakten som Rekryteringsmyndigheten
              och Försvarshögskolan bör uppdra åt myndigheterna att ta fram
              en plan för hur de kan arbeta med positiv särbehandling vid rekrytering
              i syfte att öka andelen kvinnor inom organisationerna och tillkännager
              detta för regeringen.
            </item>
            <item xml:id="i-7t3hcdAcAZ56cu5ai2fCYZ">
              Riksdagen ställer sig bakom det som anförs i motionen om att
              Försvarsmakten bör uppdras att återkomma med en plan för hur man
              ska uppnå en jämn könsfördelning på organisationens olika nivåer
              till senast 2035 och tillkännager detta för regeringen.
            </item>
            <item xml:id="i-fSG8rqtFfBneaEmBjbXbf">
              Riksdagen ställer sig bakom det som anförs i motionen om att
              Försvarsmakten bör uppdras att genomföra en årlig jämställdhetskartläggning
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-ihtkqg5kYjHgUysqTx6PL">
            2 Försvaret och #metoo
          </head>
          <p xml:id="i-88wq2NvFbUwiLnsWf9gEW7">
            Hösten 2017 lyfte tiotusentals kvinnor frågan om sexuella övergrepp,
            trakasserier och diskriminering genom #metoorörelsen. Även inom
            försvaret fanns ett upprop, kallat #givaktochbitihop, som undertecknades
            av 1 768 kvinnor. Yrkesofficerare, reservofficerare, civilanställda,
            frivilliga, soldater och sjömän vittnade om fruktansvärda upplevelser
            – allt från osynliggörande och sexistiska skämt till våldtäkt.
            Uppropet uppmärksammade också hur kvinnor som anmält kränkningar
            och övergrepp många gånger blivit ifrågasatta. Anmälningar till
            chefer har stannat på vägen och aldrig följts upp. I uppropet
            konstaterar man att ”vi har sökt oss till Försvarsmakten för att
            vi vill och är beredda att försvara vårt land, såväl nationellt
            som internationellt. Men alldeles för ofta har våra värsta motståndare
            funnits i vår egen organisation”.
          </p>
          <p xml:id="i-KpoDJu68twutQABHhdctmV">
            Försvarsmakten reagerade på uppropet, bl.a. genom ett tydligt
            ställningstagande mot sexuella trakasserier inom organisationen
            från överbefälhavare Micael Bydén. En av de direkta åtgärderna
            var också att Försvarsmakten införde en telefonlinje för medarbetare
            som vill anmäla kränkande särbehandling.
          </p>
          <p xml:id="i-N2nfVbDga4SCgqpe66L7mN">
            Att kvinnor inom Försvarsmakten utsätts för kränkande bemötande
            är egentligen ingen ny kunskap och Försvarsmakten har sedan tidigare
            ett arbete mot detta, dock med varierande framgång. Enligt den
            interna medarbetarundersökningen FM Vind 2017 har 12 procent av
            kvinnorna upplevt kränkande särbehandling. Det handlar både om
            t.ex. diskriminering och sexuella trakasserier eller negativ särbehandling.
            Med anledning av undersökningen har samtliga förbandschefer inom
            Försvarsmakten beordrats att redovisa tre åtgärder som de vidtagit
            under 2017 för att förbättra jämställdheten och hanteringen av
            kränkande beteende i sitt förband samt tre åtgärder de planerar
            framåt.
          </p>
          <p xml:id="i-SL73KfovBu99jaH91oNuoM">
            Försvarsmakten är en av landets största arbetsgivare och därtill
            en mycket mansdominerad arbetsplats. I och med plikttjänstgöringen
            är det också en på många sätt unik sådan. Det är centralt att
            Försvarsmakten tar sitt uppdrag som arbetsgivare på största allvar
            och att de insatser som görs får avtryck i hela organisationen.
            Jämställdhetsarbetet får inte handla om enskilda insatser, utan
            måste vara ett prioriterat, pågående och långsiktigt arbete med
            tydliga mål och uppföljning samt en tydlig ansvarsfördelning.
            Även om var och en som är anställd inom Försvarsmakten själv ansvarar
            för att inte kliva över någon annans gränser är bristande jämställdhet
            ytterst ett organisatoriskt problem.
          </p>
          <head type="h1" xml:id="i-R6ScJKphb3g6dKSUEaSXcd">
            3 Försvarsmaktens jämställdhetsarbete
          </head>
          <p xml:id="i-43hPSvKFNJjP4ukAtt4uGF">
            Försvarsmakten har en tydlig värdegrund som utgår från människors
            lika värde, rättvisa och jämlikhet. I den utåtriktade marknadsföringen
            pratar man om rätten att få leva sitt liv och vara den man är.
            En intern kultur som tillåter sexism på arbetsplatsen är naturligtvis
            ett problem i sig, men riskerar även att sprida sig i den utåtriktade
            verksamheten. En förutsättning för att skapa förtroende utåt är
            att de egna medarbetarna känner tillit till arbetsgivarens förmåga
            att lösa de problem som uppstår. Eller som man själva skriver
            i värdegrunden: ”vårt uppträdande och våra handlingar påverkar
            förtroendet för Försvarsmakten och ytterst Sverige”.
          </p>
          <p xml:id="i-93YwYRzufXgPUiLg53Qe3H">
            För att Försvarsmakten ska vara en trovärdig organisation krävs
            att man på allvar tar itu med de problem man har internt. Det
            gäller att åtgärderna inte stannar vid skrivbordsprodukter, utan
            omsätts i praktiken, genomgående inom hela myndigheten. Frågan
            om #givaktochbitihop handlar både om styrning och ledning, men
            också om att komma till rätta med den tystnadskultur många vittnar
            om inom försvaret.
          </p>
          <p xml:id="i-5vFVdobWAYm2U2adjEQbLq">
            Det jämställdhetsarbete som görs måste återkommande utvärderas.
            Åtgärder som på pappret tycks lämpliga är inte nödvändigtvis tillräckliga
            och i vissa fall sker utförandet i direkt motsättning till vad
            man vill uppnå. Ett exempel på när det inte har fungerat är att
            det i media framkommit att anställda som ringt den tidigare nämnda
            telefonlinjen mötts av repressalier i efterhand eftersom man inte
            kunnat vara anonym.
          </p>
          <p xml:id="i-MgFLNv3GLAa5HnDHcu8RPG">
            Även om förutsättningarna för en mer jämställd organisation har
            blivit bättre med en könsneutral värnplikt betyder det inte att
            kvinnor per automatik kommer att utgöra en större del av försvarets
            medarbetare i framtiden. Inte heller att problem med sexism och
            kränkande behandling kommer att upphöra. I Försvarsmaktens handlingsplan
            för jämställdhetsintegrering nämns t.ex. en ökad militär upprustning
            som ett hot mot arbetet för en jämställd organisation. Risken
            är, menar man, att man därmed nedprioriterar långsiktiga jämställdhetsmål.
            Också Totalförsvarets forskningsinstitut (FOI) menar i sin rapport
            Karriärhinder för unga militära kvinnor 2017 att det faktum att
            kvinnor nu har börjat pliktas in i organisationen inte per automatik
            kommer att lösa den bristande jämlikheten. Problemen återfinns
            i alla faser, från rekrytering till urval av högre tjänster. Att
            man uttalat ett officiellt nolltoleransmål mot sexuella trakasserier
            och att höga chefer uttalat sig har inte haft effekt. Snarare
            tycks trenden gå i negativ riktning. FOI uppmanar därför Försvarsmakten
            att skyndsamt genomföra förbättrande åtgärder.
          </p>
          <p xml:id="i-FCFFUNLsgDy73zDssgX86V">
            FOI visar att det trots förbättringar fortfarande finns betydande
            barriärer som hindrar Försvarsmakten från att nå sina jämställdhetsmål.
            Man konstaterar att Försvarsmakten arbetat mycket med att åtgärda
            strukturella och synliga hinder, men att det fortfarande finns
            övrigt att önska vad gäller de mer subtila och transparenta problemen.
            En av de mest framträdande faktorerna är en ”utbredd problematik
            med diskriminering, trakasserier, nedlåtande kommentarer och härskartekniker
            från ledare och kollegor”. En analys av avgångsenkäter som gjorts
            visar att drygt 60 procent av de kvinnliga officers­aspiranter
            och officerare som slutat upplevt kränkningar och nedlåtande kommentarer
            från befäl och så många som 75 procent har upplevt samma sak från
            kollegor.
          </p>
          <p xml:id="i-RYwgiFTaGcg94suePH21dU">
            FOI konstaterar också att i en så hierarkisk organisation som
            Försvarsmakten är relationer av stor vikt för att göra karriär.
            Samtidigt visar dataunderlaget att kvinnor inom Försvarsmakten
            överlag har en sämre relation med sina chefer. Det kan säkerligen
            också påverka benägenheten att följa upp anmälda kränkningar.
          </p>
          <p xml:id="i-YJXGTs1Jbxk3QbG7SzSmvT">
            Försvarsmakten har ett arbete för jämställdhetsintegrering som
            jämfört med många andra myndigheter är väl utvecklat. Man arbetar
            också aktivt för att frågorna ska bli en del av den ordinarie
            verksamheten och inte enbart utgöra någonting extra när tid och
            lust finns. För att nå målet en mer jämställd försvarsmakt krävs
            flera parallella åtgärder. Det handlar dels om ett förbättrat
            uppföljningsarbete och tydligare ansvarsutkrävande vad gäller
            trakasserier och övergrepp och dels om att öka andelen kvinnor
            som arbetar och verkar inom försvaret. Att Sveriges försvar speglar
            befolkningen är ytterst en fråga om demokrati.
          </p>
          <p xml:id="i-Cay2V3gYqe9JCAmYygMNQF">
            Det är viktigt att komma ihåg att arbetet för en bättre arbetsmiljö
            inom försvaret inte enbart handlar om att utrustning och annan
            materiel självklart ska vara anpassade för både kvinnor och män.
            Den psykosociala arbetsmiljön är minst lika viktig för att kvinnor
            ska trivas och välja att stanna i försvaret. FOI menar att kvinnor
            inom Försvarsmakten själva har små möjligheter att påverka sin
            arbetssituation vid missförhållanden, men att myndigheten i praktiken
            lägger ett stort ansvar på deras axlar för att så ska ske. Det
            räcker inte med styrdokument och utbildningar om de inte är anpassade
            för verksamheten och går att applicera på verkliga scenarion eller
            om inte de avsatta resurserna är tillräckliga.
          </p>
          <p xml:id="i-4bpW2LjJzU1UqPXaXpLWTy">
            Till skillnad från andra upprop inom #metoorörelsen har anställda
            inom det svenska försvaret ett fåtal arbetsgivare. Försvarsmakten
            är den försvarsmyndighet med i särklass flest anställda. Det finns
            därför goda förutsättningar för att komma till rätta med rådande
            missförhållanden. Det kräver dock en medvetenhet och ett ansvarstagande
            på alla nivåer i organisationen. Ytterst finns det också ett politiskt
            ansvar för att säkerställa att jämställdhetsarbetet blir en prioriterad
            uppgift för Försvarsmakten.
          </p>
          <p xml:id="i-8RWkEwChQssbw2c58jRXNW">
            Att kvinnor ges utrymme att mötas och byta erfarenheter är ett
            viktigt verktyg för att kunna ställa krav i en organisation. Plattformar
            såsom Nätverk för officerare och anställda kvinnor (NOAK), ger
            en arena för kvinnor inom försvaret att sätta sin egen agenda.
            Viktigt är dock att den typen av verksamhet får tillräckliga resurser
            för att bedriva sin verksamhet. Regeringen bör därför uppdra åt
            Försvarsmakten att återkomma med en redovisning av resurstilldelningen
            till nätverket NOAK både bakåt och framåt i tiden. Detta bör riksdagen
            ställa sig bakom och ge regeringen till känna.
          </p>
          <p xml:id="i-GTrm5dKh7LtXhtrmSBVDgd">
            Uppropet #givaktochbitihop har gjort det tydligt att Försvarsmaktens
            hantering av trakasserier och kränkningar inte är tillräcklig.
            Regeringen bör därför uppdra åt Försvarsmakten att återkomma med
            en handlingsplan för att bättre motverka och hantera trakasserier
            och kränkningar i organisationen. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-Wp7km2rPskyqJ7bpdmNEgC">
            4 En demokratisering av försvaret
          </head>
          <p xml:id="i-PcDEbXfLgKsUsBiYb1oXgV">
            Militären var det sista manliga yrkesmonopolet i Sverige. Det
            var först 1989 kvinnor blev tillåtna att lönearbeta inom försvaret.
            Inom den tidigare värnplikten kallades enbart män till mönstring
            och det dröjde till 1994 innan kvinnor tilläts göra värnplikt
            utan att man samtidigt avsåg att genomföra officersutbildningen.
            Även om Sverige var först i världen med att tillåta kvinnor att
            arbeta på samtliga militära befattningar lever många föreställningar
            om manligt och kvinnligt kvar. Kvinnor sågs, och ses i viss mån,
            som del av den nation som ska skyddas men inte som en del av försvaret
            på samma sätt som män. Trots det har kvinnor under lång tid varit
            engagerade i försvaret på olika vis, bl.a. genom stödorganisationer
            som lottakåren, den största kvinnoorganisation som Sverige någonsin
            haft.
          </p>
          <p xml:id="i-SAtQxaK9BxRkaGWb4irrcL">
            I dag består Försvarsmaktens personal till nästan 84 procent
            av män. Bland yrkesofficerare är andelen ca 94 procent och bland
            kontinuerligt tjänstgörande gruppbefäl, soldater och sjömän ca
            90 procent. Bland civilt anställda är fördelningen något mer jämnt
            fördelad även om män med sina ca 60 procent även där utgör en
            majoritet.
          </p>
          <p xml:id="i-JaDxyRdbdCWj1wACg9peAs">
            Ökningen av antalet anställda kvinnor går långsamt och har dessutom
            planat ut. Enligt SVT Nyheters granskning 2017 kommer det att
            dröja till 2032 innan ens 10 procent av alla yrkesofficerare är
            kvinnor om det fortsätter i samma takt. Ser man till officerare
            är det också främst i de lägre officersgraderna som kapten, löjtnant
            och sergeant som kvinnor återfinns. Den stora andelen män innebär
            ett demokratiskt underskott. Sverige har i dag en skevare könsfördelning
            i försvaret än många andra västländer.
          </p>
          <head type="h2" xml:id="i-WPwLNR4KXk3kBLo8S58xUt">
            4.1 Plikttjänstgöringen
          </head>
          <p xml:id="i-KiWmGix2rDMo3C915JchC4">
            Den 2 mars 2017 beslutade regeringen att återuppväcka värnplikten.
            Numera ska både män och kvinnor kallas till mönstring. Det är
            ett viktigt steg för en mer folklig förankring av det svenska
            försvaret. Vänsterpartiet var emot att värnplikten slopades och
            välkomnade att den återinfördes i ny form. Även om den nya värnplikten
            sker i relativt liten skala är den ett viktigt steg mot ett mer
            folkligt försvar. Vi vill att alla män och kvinnor i Sverige ska
            mönstra och att alla som är lämpliga ska genomföra en kortare
            militär grundutbildning. Det ska vara möjligt att göra både militär
            och civil tjänstgöring. Att försvaret utgörs av människor med
            olika bakgrunder och erfarenheter är ytterst en fråga om demokrati.
          </p>
          <p xml:id="i-ULmCg9R4afHLkC1u5MmUX8">
            Förra året kallade Rekryteringsmyndigheten 6 059 personer födda
            1999 till mönstring. Av dem utgjorde män 76 procent och kvinnor
            24 procent. Det är något bättre än för de 22 563 personer som
            under samma år ansökte om prövning till grundutbildning med värnplikt.
            Där utgjorde män 81 procent och kvinnor 19 procent. Försvarsmakten
            har i sitt regleringsbrev för 2018 ett uppdrag att arbeta för
            att öka antalet kvinnor på militära befattningar i enlighet med
            de kvantitativa mål som myndigheten fastställt. Rekryteringsmyndigheten
            å sin sida har inga kvantitativa målsättningar för fördelningen
            mellan de män och kvinnor som rekryteras och saknar ett sådant
            uppdrag. Trots att de två myndigheterna arbetar mycket nära varandra
            gällande detta skiljer sig alltså direktiven åt. Vänsterpartiet
            menar att ett tydligt uppdrag till Rekryteringsmyndigheten bättre
            ligger i linje med de jämställdhetspolitiska målen. Regeringen
            bör därför i regleringsbrevet för Rekryteringsmyndigheten 2019
            uppdra åt myndigheten att arbeta för att möta Försvarsmaktens
            kvantitativa krav på andelen kvinnor respektive män samt att på
            sikt uppnå en jämn könsfördelning bland dem som rekryteras. Detta
            bör riksdagen ställa sig bakom och ge regeringen till känna.
          </p>
          <p xml:id="i-TQofeBLWtRbTPynVYCHrz7">
            FOI ger i sin tidigare nämnda rapport förslag på ett antal åtgärder
            för att uppnå ett jämställt försvar. Man är tydlig med att arbetet
            måste planeras och drivas som en organisationsförändring. Inte
            minst handlar det om metoder för att öka andelen kvinnor inom
            Försvarsmakten. Erfarenheter från Norge visar emellertid att enbart
            införandet av plikt även för kvinnor har en begränsad påverkan
            och att ett tydligt hinder är när befattningskraven inte är relevanta.
            Ett första steg är att slopa hinder i form av osakliga fysiska
            krav på befattningar. En modern och korrekt kravbild bör utformas
            med tanke på den könsneutrala plikten. Detta är någonting som
            Försvarsmakten och Rekryteringsmyndigheten redan arbetar med och
            nya kravprofiler har nyligen tagits fram.
          </p>
          <p xml:id="i-LQdrYQjKyvznf9D6f8Pjnv">
            En annan avgörande faktor för vilka som söker sig till Försvarsmakten
            och för vilka som går vidare i rekryteringen vid plikttjänstgöring
            är motivationen. I dag ska stor vikt läggas vid huruvida individen
            är intresserad av att göra värnplikten eller inte. Motivationen
            för att göra värnplikt är betydligt högre för män än för kvinnor.
            Det är fortfarande för tidigt för att myndigheten ska ha utvärderat
            hur stor andel av motiverade män respektive kvinnor som går vidare
            i rekryteringen. Men en ordentlig analys av motivationen i förhållande
            till kön är nödvändig för att kunna gå vidare med arbetet mot
            en jämställd rekrytering. Rekryteringsmyndigheten bör få i uppdrag
            att under 2019 återkomma med en analys av rekryteringen utifrån
            motivation och kön. Detta bör riksdagen ställa sig bakom och ge
            regeringen till känna.
          </p>
          <p xml:id="i-4gh3iCaopdyXHaaVuJ4QzM">
            Ytterligare en rekommendation från FOI för att öka andelen kvinnor
            inom försvaret är att införa en rekryteringsmetod som möjliggör
            rekrytering av underrepresenterat kön vid lika meriter och då
            befattningskraven är fyllda. Erfarenheter visar att män premierar
            män vid tillsättandet av viktiga samhällspositioner. Positiv särbehandling
            för att jämna ut den ojämna rekryteringen är därför sannolikt
            ett verkningsfullt medel. Regeringen bör i regleringsbreven till
            Försvarsmakten såväl som till Rekryteringsmyndigheten och Försvarshögskolan
            uppdra åt myndigheterna att ta fram en plan för hur de kan arbeta
            med positiv särbehandling vid rekrytering i syfte att öka andelen
            kvinnor inom organisationerna. Detta bör riksdagen ställa sig
            bakom och ge regeringen till känna.
          </p>
          <p xml:id="i-QypB5qJoAfxWzzQ5L6Gh8S">
            Den nuvarande värnplikten ger i egentlig mening möjlighet för
            den första allmänna värnplikten eftersom den inkluderar både män
            och kvinnor. Det ger tillsammans med andra åtgärder trots allt
            betydligt bättre förutsättningar för en jämställd försvarsmakt.
            Andelen män respektive kvinnor som gör värnplikt bör noga följas
            och utvärderas i syfte att uppnå en jämn könsfördelning.
          </p>
          <p xml:id="i-X35yUPpaCxYwj5HxPrFUP5">
            Försvarsmaktens handlingsplan för jämställdhetsintegrering gäller
            under perioden 2015–2018. Den saknar dock tillräckliga mätbara
            kvantitativa och kvalitativa mål. För att uppnå kraven på delaktighet
            i FN:s resolution 1325 måste Försvarsmaktens genusarbete intensifieras.
          </p>
          <p xml:id="i-C11gxZapHUMkiPbYGAhXvg">
            Vänsterpartiet vill se en försvarsmakt där kvinnor och män är
            jämlika och där kvinnor representeras i lika hög utsträckning
            som män, oavsett befattning. När dagens nyfödda fyller 18 och
            kallas till mönstring ska de mötas av en jämställd försvarsmakt.
            Försvarsmakten har sedan 2009 ett uppdrag att öka andelen kvinnor
            på alla nivåer. Det är ett steg i rätt riktning, men vi menar
            att det svenska försvaret ska ha en högre ambitionsnivå än så.
            Försvarsmakten bör uppdras att återkomma med en plan för hur man
            ska uppnå en jämn könsfördelning på organisationens olika nivåer
            till senast 2035. Detta bör riksdagen ställa sig bakom och ge
            regeringen till känna.
          </p>
          <p xml:id="i-BdqWzv5HYipWfckx3oEn12">
            Försvarsmakten bör också uppdras att genomföra en årlig jämställdhetskartläggning.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-EzRhQSsYbFyCvqLu1DBKmu" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-QrRr4QXwYUmvRheFczYpif" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-VHWiCWD94cnRowhGwkfpY6" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-LBLRxGw9HJBXRzzZNupwhx" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-3AiCbEdGFAFagyj4vEczaG" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-RFcdAggvi4XZuytaMtQ1ZB" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-MhRouCK3uWhwfdQgVnfZrM" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-RXzapSjkg8cr9iuUkzzihF" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-Xr8nvn4FC6V6nKc4mUxkjr" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
