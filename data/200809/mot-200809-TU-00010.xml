<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00010">
  <teiHeader>
    <fileDesc>
      <titleStmt>
        <title>med anledning av prop. 2008/09:35 Framtidens resor och transporter – infrastruktur för hållbar tillväxt</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:35 Framtidens resor och transporter – infrastruktur för hållbar tillväxt</title>
          <idno type="rdwebb">GW02T10</idno>
          <rs type="number">T10</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T10/text</ref>
          <ref type="dokument_url_html">http://data.riksdagen.se/dokument/GW02T10</ref>
          <ref type="dokumentstatus_url_xml">http://data.riksdagen.se/dokumentstatus/GW02T10</ref>
          <ref type="doc">http://data.riksdagen.se/fil/998F34FE-1CB2-49F5-9DEF-2E6DBF87BEF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KHfZAzFz14kwg8c4Kj2BXy" type="basedOn"/>
        <correspContext corresp="i-KHfZAzFz14kwg8c4Kj2BXy">
          <ref>Proposition 2008/09:35</ref>
        </correspContext>
        <correspAction xml:id="i-TKnztwXS8Qq1BhTKcg9Sit" type="signed"/>
        <correspContext corresp="i-TKnztwXS8Qq1BhTKcg9Sit">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Ca78bddRC3YKaTPhEZL612" type="referral">
          <date when="2008-10-17"/>
        </correspAction>
        <correspAction xml:id="i-BGKMJrqxL1LUtEsUmBArGs" type="dismissal">
          <date when="2008-10-16"/>
        </correspAction>
        <correspAction xml:id="i-X84dQ7ZpNKQrhEYj6wcUFx" type="dismissal">
          <date when="2008-10-16"/>
        </correspAction>
        <correspAction xml:id="i-MYAfAfgoeB2fPKwHydipJZ" type="transfer">
          <date when="2008-10-15"/>
        </correspAction>
        <correspAction xml:id="i-Lt6jX56Qo6SmHQtbfvGJkC" type="submission">
          <date when="2008-10-15"/>
        </correspAction>
        <correspAction xml:id="i-2LeRx74Q1s3nah43sJRMNc" type="assigned"/>
        <correspContext corresp="i-2LeRx74Q1s3nah43sJRMNc">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9KH5dpaW28uG8BoMfy7gwK" type="motBody">
        <div xml:id="i-SwGf9j2s9CeVw3tJ71dXra" type="motSummary">
          <head xml:id="i-N8MnzdqWREJBKftqzZWrsr">
            Sammanfattning
          </head>
          <p xml:id="i-JNG9vPJu8oSz2dHdHCHP9n">
            Att bygga om Sverige och världen för att rädda jordens klimat
            är vår tids största politiska uppgift. I det arbetet är transportsektorn
            den svåraste utmaningen; transporterna står för en stor del av
            vår klimatpåverkan, dess beroende av fossila bränslen är närmast
            totalt och det är dessutom den enda sektor där utsläppen hela
            tiden ökar. Politiken måste hitta och erbjuda nya sätt för medborgare
            och näringsliv att fungera utan klimatstörande utsläpp. Människor
            vill inte förstöra klimatet och det är politikens ansvar att ge
            dem möjlighet att leva klimatriktigt.
          </p>
          <p xml:id="i-MKKcdp2hUPQdq4VygLUqDm">
            Regeringen vill gärna förespegla att den har en klimatprofil.
            Med vackra formuleringar om fyrstegsprincipen och ett transportslagsövergripande
            perspektiv läggs dimridåer som döljer det egentliga innehållet
            en massiv utbyggnad av klimat­förstörande motorvägar. Fyrstegsprincipen,
            som innebär att åtgärder som kan påverka transportbehovet och
            val av transportsätt ska prioriteras i första hand, behöver få
            en större tyngd i infrastrukturplaneringen för att inte bara bli
            en fernissa. Så länge regeringen fortsätter att använda sig av
            vilseledande samhällsekonomiska kalkyler som bygger på orealistiskt
            låga oljepriser och för låga uppskattningar av klimatkostnader
            får klimatet och fyrstegsprincipen fortsättningsvis stryka på
            foten.
          </p>
          <p xml:id="i-XNkn72hJCnJwJU6CjTCQQR">
            Det går inte att uppväga grova misstag med lite puts på ytan.
            Regeringen satsar 340 miljoner kronor på hållbara städer under
            tre år, men planerar för en utbyggnad av Förbifart Stockholm för
            cirka 30 miljarder kronor som kommer att leda till ökad klimatpåverkan.
            Regeringen utgår fortfarande från ett gammalmodigt tänkande där
            trafikplaneringen utgår från ohållbara trender om en ständig trafikökning.
            Miljöpartiet efterlyser backcasting-modeller som utgår från att
            de klimatpolitiska målen ska nås och att resultaten tas på allvar
            så att ett skäligt pris sätts på de fossila bränslena.
          </p>
          <p xml:id="i-SdnNdVShRUJdJrDaD8Tn3Z">
            Till skillnad från regeringen vill Miljöpartiet de gröna agera
            här och nu. Vår politik bygger inte på att någon annan ska göra
            något, någon annanstans, någon annan gång. Miljöpartiets trafikpolitik
            är en del av lösningen på klimatfrågan, till skillnad från regeringens
            som är en del av problemet.
          </p>
          <p xml:id="i-MWtgtb3Wh16XyoDrDnoM2d">
            En kraftig överflyttning av såväl gods- som persontrafik till
            järnväg och annan spårburen trafik måste vara ett bärande inslag
            i transport- och klimatpolitiken. För att detta ska vara möjligt
            måste standarden på dagens järnvägsnät och andra spårnät kraftigt
            förbättras och kapaciteten för ökade spårburna transporter höjas
            radikalt. Målet bör vara minst en fördubbling av dagens kapacitet
            för spårburen trafik. Detta ska åstadkommas genom såväl en kraftig
            satsning på järnvägsinvesteringar som en höjd ambitionsnivå för
            drift och underhåll av järnvägsnätet. En sådan kraftig överflyttning
            av trafik ger stora klimatvinster men får även positiva effekter
            på andra sätt. Utsläppen av andra miljöstörande föroreningar reduceras,
            trängseln i städerna minskar och trafikolyckorna blir färre.
          </p>
          <p xml:id="i-KyDYdGAokJcTMDodc2P4CW">
            Det är nödvändigt att underlätta kombinationen av olika transportslag.
            Det är särskilt viktigt när det gäller gods. Ökningen av lastbilstransporter
            förtar det faktum att koldioxidutsläppen från personbiltrafiken
            minskat något. En klimatanpassning av godstransporterna förutsätter
            smartare kombinationer av väg-, järnvägs- och sjöfarts­transporter,
            där varje transportslag används till det som det är bäst på.
          </p>
          <p xml:id="i-M4LLD9EwP2L9oN3jCZLL89">
            Miljöpartiet föreslår en total planeringsram för 20102021 för
            transportin­frastruktur på totalt 491 miljarder kronor, att jämföra
            med regeringens förslag på 417 miljarder kronor. Beloppen är inte
            helt jämförbara då Miljöpartiet i vissa avseenden föreslår en
            annan uppbyggnad av och innehåll i ramen än regeringen. Skillnaden
            framgår av tabell 1 nedan.
          </p>
          <p xml:id="i-LQtzEma9VGqHZxnuWcHPRM">
            Miljöpartiet föreslår liksom regeringen separata planeringsramar
            för drift och under­håll för vägar respektive järnvägar. Vi föreslår
            samma planeringsram som regeringen för vägunderhåll, 136 miljarder
            kronor, som också innefattar bärighet, tjälsäkring och rekonstruktion
            av vägar samt statlig medfinansiering till enskilda vägar samt
            miljö­åtgärder. För järnvägar föreslår Miljöpartiet en väsentligt
            högre planeringsram, 97 miljarder kronor jämfört med 64 miljarder
            kronor enligt regeringens förslag. Miljöpartiets förslag bygger
            på Banverkets behovsanalys i Inriktningsunderlag 20102019.
          </p>
          <p xml:id="i-ALQZiMHkAoQ6Ngt73h3pMX">
            I regeringens förslag till planeringsram för utveckling av transportsystemet,
            217 miljarder kronor, ingår sektorsuppgifter, driftbidrag till
            icke statliga flygplatser och medfinansiering till stora och strategiska
            åtgärder i farleder och slussar. Miljöpartiet anser inte att dessa
            ändamål bör ingå i planeringsramen utan att ställning till dessa
            ändamål får tas separat i budgetsammanhang eller långsiktiga inriktningsbeslut.
            I regeringens ram ingår också räntor och amorteringar på vägar
            och järnvägar som lånefinansierats. Miljöpartiet har valt att
            i sin ram inte räkna in räntor och amorteringar utan att istället
            låta de lånefinansierade projekten ingå med investeringsutgiften
            vid investeringstillfället.
          </p>
          <p xml:id="i-EHpZ51eMcS3cjoogYPZo75">
            Om regeringens förslag räknas om för att bli jämförbart med Miljöpartiets
            förslag, motsvarar regeringens förslag, enligt våra beräkningar,
            197 miljarder kronor i investeringar i vägar, järnväg och spårväg
            (inklusive lånefinansierade) mot 258 miljarder kronor för Miljöpartiet.
            Miljöpartiet satsar alltså 61 miljarder kronor mer än regeringen
            på investeringar i infrastruktur.
          </p>
          <p xml:id="i-HfCCna4oDhoZcVu8bk4sgf">
            Regeringen har inte föreslagit någon uppdelning av planeringsramen
            för investeringar på vägar och spårinvesteringar utan har tänkt
            sig att detta ska värka fram under den fortsatta åtgärdsplaneringen,
            bland annat baserat på samhällsekonomiska kalkyler för olika projekt.
            Miljöpartiet motsätter sig en sådan ordning, då dagens samhälls­ekonomiska
            kalkyler är alltför osäkra och inte heller tar tillräcklig hänsyn
            till behovet att klimatanpassa trafiken. Vi utgår från att klimatmålen
            ska nås och planerar för den infrastruktur som krävs för att nå
            det.
          </p>
          <p xml:id="i-EuFrMEdqsC2yQ84LoK4zqt">
            Miljöpartiet föreslår i stället separata planeringsramar, med
            70 miljarder kronor för vägar och 188 miljarder kronor för järnvägar
            och spårvägar. Av planeringsramen för vägar ska 12 miljarder kronor
            avdelas för kollektivtrafikåtgärder och 12 miljarder kronor för
            gång- och cykelvägar. Av planeringsramen för järnvägar och spårvägar
            ska 20 miljarder kronor avdelas för bidrag till byggande av spårvägar
            i större städer och 8 miljarder kronor för bidrag till rullande
            materiel. Att bygga spårvägsnät i de större städerna är ett viktigt
            sätt att öka kollektivtrafikens attraktivitet och locka över fler
            bilister till kollektivtrafiken.
          </p>
          <p xml:id="i-2EHGgwShHm9q6EsKEYrm1A">
            Miljöpartiets förslag till investeringsram för järnvägar och
            spårvägar inkluderar inte kostnaden för byggande av höghastighetsbanor.
            Miljöpartiet anser att höghastighets­banorna inom projektet Europakorridoren
            (Götalandsbanan StockholmGöteborg och Europabanan, via Linköping
            sedan genom Småland och Skåne med förbindelse till Danmark) ska
            byggas så snart det är planerings- och genomförandemässigt möjligt.
            Miljöpartiet anser att en dragning av Europakorridoren via Växjö
            ska utredas.
          </p>
          <p xml:id="i-P8kzxMqG5VdmjPcwfijoK">
            Europakorridoren ska genomföras som ett separat lånefinansierat
            projekt. Regeringen har inte tagit ställning till höghastighetsbanor
            utan föreslår endast en utredning. Det är oklart om regeringen
            tänkt sig att delar av Europakorridoren, t.ex. Ostlänken och GöteborgBorås,
            ska ingå i den av regeringen föreslagna planerings­ramen.
          </p>
          <p xml:id="i-YcPDSpeRVrp42PwFrqH2LY">
            Miljöpartiet föreslår att resenärernas perspektiv ska stärkas
            genom att SJ:s uppdrag förändras för att nå de transportpolitiska
            målen och klimatmålen samt att Banverket tar över Jernhusens uppgifter.
          </p>
          <p xml:id="i-7ry4PVVEdLqgicPDyXmoJM">
            Ett effektivt sätt att klimatanpassa transporterna är ekonomiska
            styrmedel som gör det dyrare att använda fossila bränslen. Därför
            föreslår Miljöpartiet införandet av en kilometerskatt för tunga
            lastbilar från 2011, en klimatdifferentiering av sjöfartens farledsavgifter
            och en koldioxidbeskattning som leder till att de klimatpolitiska
            målen nås. En annan metod är att använda IT och bredband som ett
            sätt att minska transportbehoven genom virtuella möten etc. Miljöpartiet
            anser att bredband bör byggas ut till alla, även där marknaden
            inte räcker till.
          </p>
        </div>
        <div xml:id="i-NhvUeyo3b7rVhStSbi7Z12" type="TOC">
          <head xml:id="i-TU1kRz2i2cd5EkTvbHMqxa">
            Innehållsförteckning
          </head>
          <list xml:id="i-9YPTCtkZNR9YQLUSD9hCBH">
            <item xml:id="i-17N2p9jJ6nrkgtivZ3kJs3">
              Sammanfattning 1
            </item>
            <item xml:id="i-G7fSNnN6ky7ZpR9q8LgcAX">
              Innehållsförteckning 5
            </item>
            <item xml:id="i-J7TsQ4Rdo9cSACimo6169W">
              Förslag till riksdagsbeslut 7
            </item>
            <item xml:id="i-ESqBSn6jZTEpHWucFogMPj">
              Transporternas klimatpåverkan 9
            </item>
            <item xml:id="i-UtJXzHPd1Mtj53dkgHXCE4">
              Transportsektorns utsläpp av växthusgaser 2005 9
            </item>
            <item xml:id="i-K4QqRppZkzRDZnzyjuPE8b">
              Transportsektorn särskiljer sig 10
            </item>
            <item xml:id="i-H51QT2A56mAqh79y8489Pv">
              Mål 11
            </item>
            <item xml:id="i-WTE1cZXMufEHXv6pfynumQ">
              Klimat och miljö 11
            </item>
            <item xml:id="i-LpeKRsuTCuq2KAqJHF28CH">
              Fördubbla järnvägstransporterna 12
            </item>
            <item xml:id="i-Xs2KGD3Y7heTQ1yHr4WX3e">
              Jämställdhet 13
            </item>
            <item xml:id="i-JVjJP2R8oSM7S44PyVwPod">
              Nollvisionen 14
            </item>
            <item xml:id="i-5NXMEG2une5JYWFyiGtVfv">
              Mitträcken istället för nya motorvägar 15
            </item>
            <item xml:id="i-KDCS8hQpGGyckfL1HFiavL">
              Barnperspektiv 15
            </item>
            <item xml:id="i-ASsXZwWDiCy8efnMCxRPGf">
              Analys av regeringens politik 16
            </item>
            <item xml:id="i-DgRccbMfQJbhhcyCFM35JQ">
              Dubbla tungor klimatprofil utan innehåll 16
            </item>
            <item xml:id="i-6BPRxdV3GYS6ZQGAAoRprZ">
              Regeringens förslag nedskärningar för järnvägen 17
            </item>
            <item xml:id="i-TnfntvcmGWw9mBLKtds3pu">
              Drift och underhåll 17
            </item>
            <item xml:id="i-Spjh4fE9DnBHMFcEKJ6ZZh">
              Slutsatser 22
            </item>
            <item xml:id="i-4ygjprL7a4dbRfjJWqz9MZ">
              Regionalisering av trafikpolitiken 22
            </item>
            <item xml:id="i-2dwsw1Jb9uYMfPDgWxxFQ6">
              Vilseledande samhällsekonomiska analyser 23
            </item>
            <item xml:id="i-Q8sp27bN7v2miu9JJWKSGW">
              Prognoser för drivmedelspriser 24
            </item>
            <item xml:id="i-J65LKFgj1qYiJv6iFKrYkQ">
              Kostnaderna för klimatförändringar 24
            </item>
            <item xml:id="i-4wEg14HmVr7XhxGSJamL4M">
              Förbifart Stockholm som exempel 25
            </item>
            <item xml:id="i-tBRvaLnw5io2WQP6dheDk">
              Miljöpartiets förslag 27
            </item>
            <item xml:id="i-UGJkCz68upEtCdp3oF2cf6">
              Ekonomiska styrmedel och fyrstegsprincipen 27
            </item>
            <item xml:id="i-FEFsCB8b4N9WrWV8L7AWWu">
              Kilometerskatt 27
            </item>
            <item xml:id="i-UcRoSAMxYtbAtypf5PYNtv">
              Klimatmålsstyrd koldioxidskatt 28
            </item>
            <item xml:id="i-D173K96ukD1hJbkUeuKJuQ">
              Fyrstegsprincipen 29
            </item>
            <item xml:id="i-LsEF2MKvmGnTuTHeDa6HZ8">
              Satsa på järnvägen 29
            </item>
            <item xml:id="i-4aNA3UFKchVWpVBZZiFZEc">
              Höghastighetsbanor 30
            </item>
            <item xml:id="i-WjEj4nAN9iy9iNakswgsa7">
              Övriga spårinvesteringar 31
            </item>
            <item xml:id="i-D51Z9TqnWT8A7ZGZs1NwfW">
              Drift och underhåll 33
            </item>
            <item xml:id="i-UEAgXjqG8VVYZFmf76mMqi">
              Resenärsperspektiv 34
            </item>
            <item xml:id="i-nTYSrN8qPB6bvjaiwiJeV">
              Förändra SJ:s uppdrag 35
            </item>
            <item xml:id="i-RcW6UJzaw791LKhEPASh36">
              Jernhusen åter till Banverket 35
            </item>
            <item xml:id="i-JAfQMNWpvCnPeFkV7Ma4EY">
              Statlig spårvagnssatsning 35
            </item>
            <item xml:id="i-PT5HEvBj2xQN6jbUgcKttZ">
              Ett tydligare statligt ansvar 35
            </item>
            <item xml:id="i-Fp8CTVp38wjgGUr5Zv7x8c">
              Statsbidrag till spårutbyggnad 36
            </item>
            <item xml:id="i-Er229fAJoYNaR8QfFV3dF4">
              Statsbidrag till tåg och spårvagn 37
            </item>
            <item xml:id="i-51FM9vvWNQYVA1vMpQKK4i">
              Vägar framåt 37
            </item>
            <item xml:id="i-VPrNY4ngbiBz8F6Vb2FKvQ">
              Prioritering av kollektivtrafik på bilens bekostnad 37
            </item>
            <item xml:id="i-8Kjb4CDjWhzQArnjLfiFMa">
              Cykel och gång 38
            </item>
            <item xml:id="i-5TFPpRgYcnNVe9GX5adEEk">
              Inga fler klimatförstörande motorvägar 39
            </item>
            <item xml:id="i-DFtGGkztcGbS69L84XKDgU">
              Minska slitaget på vägarna 40
            </item>
            <item xml:id="i-Hn5of7CXtfPGx45oYJwht">
              Nyttja sjöfartens potential 40
            </item>
            <item xml:id="i-CNPnJCRunY5w4kNUjjEmcy">
              Finansiera Sjöfartsverket med anslag 42
            </item>
            <item xml:id="i-WVeEyuHFFUzMtCL37az49t">
              Strategiska hamnar och kombiterminaler 42
            </item>
            <item xml:id="i-E2rggiVWRpFH1viTzBtwZV">
              Klimataspekt i farledsavgifter och sjöfartsstöd 43
            </item>
            <item xml:id="i-MxeyszZCzR5UKi9LoFpBtp">
              IT och bredband 43
            </item>
          </list>
        </div>
        <div xml:id="i-VQj5Q6LCPJBa1gUzj5dTbk" type="motProposal" subtype="förslag">
          <head xml:id="i-mER5vGjLiQSydErg9J68y">
            Förslag till riksdagsbeslut
          </head>
          <list xml:id="i-EmfBnYsJW3CGXbWnPfAQE5" style="ol">
            <item xml:id="i-3AZkFDHQVZ4g12hC6PSiUN">
              Riksdagen tillkännager för regeringen som sin mening vad som
              anförs i motionen om att målet om ekologisk hållbarhet bör vara
              överordnat bland de transportpolitiska målen.
            </item>
            <item xml:id="i-Jd8ikW4hNAAnTuXSjF6vmP">
              Riksdagen tillkännager för regeringen som sin mening vad som
              anförs i motionen om att snarast avveckla Bromma flygplats.
            </item>
            <item xml:id="i-XBz3ihUd7bgJiBjaD4APXq">
              Riksdagen tillkännager för regeringen som sin mening vad som
              anförs i motionen om att överskottet från trängselskatten i Stockholm
              ska anslås till ett nytt riktat bidrag till regionens kollektivtrafik.
            </item>
            <item xml:id="i-3JMWnPUG6UVNreSZqYaSZi">
              Riksdagen tillkännager för regeringen som sin mening vad som
              anförs i motionen om att staten bör ta det fulla ansvaret för
              infrastrukturinvesteringar av nationell karaktär.
            </item>
            <item xml:id="i-KnKYoKcKauJLZekHUY14vN">
              Riksdagen tillkännager för regeringen som sin mening vad som
              anförs i motionen om att icke prissatta effekter, såsom påverkan
              på biologisk mångfald och andra exploateringseffekter, bör få
              större politiskt genomslag vid alla typer av beslut som berör
              infrastruktur.
            </item>
            <item xml:id="i-DjNYxiC1k1Vd19fWmZfNws">
              Riksdagen tillkännager för regeringen som sin mening vad som
              anförs i motionen om att prognoser för bränslepriset i den fortsatta
              åtgärdsplaneringen bör bygga på realistiska antaganden om oljans
              och alternativa bränslens prisutveckling.
            </item>
            <item xml:id="i-7bZb5qo7JzRpvZHdg5qCAU">
              Riksdagen tillkännager för regeringen som sin mening vad som
              anförs i motionen om att ASEK-värdet för koldioxid bör uppdateras
              utifrån tvågradersmålet inför den kommande åtgärdsplaneringen.
            </item>
            <item xml:id="i-KHqtDkLgXoR2DC7t4yC2d4">
              Riksdagen tillkännager för regeringen som sin mening vad som
              anförs i motionen om att en kilometerskatt bör införas på tunga
              lastbilstransporter med en geografisk differentiering från den
              1 januari 2011.
            </item>
            <item xml:id="i-QoZ799yNmikkdemRSGwsFd">
              Riksdagen begär att regeringen återkommer till riksdagen med
              förslag om en beskattning av koldioxid som leder till att de klimatpolitiska
              målen nås.
            </item>
            <item xml:id="i-3NDnc7yxfA39grkCBvY8KE">
              Riksdagen tillkännager för regeringen som sin mening vad som
              anförs i motionen om att fyrstegsprincipen bör få en större tyngd
              i infrastrukturplaneringen.
            </item>
            <item xml:id="i-Qu2GLh6LbK3gxhxMyQkEhu">
              Riksdagen tillkännager för regeringen som sin mening vad som
              anförs i motionen om att en dragning av Europakorridoren via Växjö
              bör utredas.
            </item>
            <item xml:id="i-HirL6KRksoWMGikRA9d6sg">
              Riksdagen tillkännager för regeringen som sin mening vad som
              anförs i motionen om att planeringen av höghastighetsbanorna inom
              projektet Europakorridoren och Götalandsbanan ska intensifieras
              med sikte på snabbast möjliga genomförande.
            </item>
            <item xml:id="i-Y7zvbJqsrmM11oiPFDxKST">
              Riksdagen tillkännager för regeringen som sin mening vad som
              anförs i motionen om att höghastighetsbanorna inom projektet Europakorridoren
              ska finansieras i särskild ordning och ej ingå i planeringsramen.
            </item>
            <item xml:id="i-YaEvgpM5UfKN864igh7rv1">
              Riksdagen beslutar att planeringsramen för övriga spårinvesteringar
              ska vara 188 miljarder kronor 20102021.
            </item>
            <item xml:id="i-LNp5TWWcW8Jf5rMRkC5o7s">
              Riksdagen beslutar att planeringsramen för drift, underhåll och
              trafikledning av järnvägar ska vara 97 miljarder kronor 20102021.
            </item>
            <item xml:id="i-Y89NhCSzTcsSPbhBN5FFtA">
              Riksdagen tillkännager för regeringen som sin mening vad som
              anförs i motionen om att SJ:s uppdrag bör ändras så att det omfattar
              att bedriva den tågtrafik som behövs för att nå klimatmålen och
              de transportpolitiska målen.
            </item>
            <item xml:id="i-SpXJwJJSEyVqo6ZbHzpSM7">
              Riksdagen tillkännager för regeringen som sin mening vad som
              anförs i motionen om att regeringen bör avveckla Jernhusen och
              ge Banverket i uppdrag att överta de ansvarsområden som Jernhusen
              har i dag.
            </item>
            <item xml:id="i-9BPK8Ceq91ksMERapEYKJ4">
              Riksdagen tillkännager för regeringen som sin mening vad som
              anförs i motionen om att det i Banverkets sektorsuppgift ska ingå
              att vara ett nationellt kompetens­centrum för lokal och regional
              spårtrafik i större städer.
            </item>
            <item xml:id="i-3h1sDaNNweYSjnKM15hLoS">
              Riksdagen tillkännager för regeringen som sin mening vad som
              anförs i motionen om att Banverket ska prioritera olika spårvagnsprojekt
              efter största klimatnytta.
            </item>
            <item xml:id="i-2JyYtyMeCDY7YdYDje5MD7">
              Riksdagen beslutar att av planeringsramen för övriga spårinvesteringar
              ska 20 miljarder kronor avse statsbidrag till byggande av spårvägar
              i större städer och 8 miljarder kronor avse statsbidrag till anskaffning
              av rullande materiel.
            </item>
            <item xml:id="i-4sTSJFJ4HVig2D3BcWe5sP">
              Riksdagen tillkännager för regeringen som sin mening vad som
              anförs i motionen om att Vägverket bör få i uppdrag att öka kollektivtrafikens
              andel i transportsystemet på bilens bekostnad med årliga redovisningskrav
              om måluppfyllelse.
            </item>
            <item xml:id="i-B2ZVShM7nhQLVV8NRRnYWF">
              Riksdagen beslutar att Vägverket ges i uppdrag att avsätta 12
              miljarder kronor under planeringsperioden 20102021 till åtgärder
              som ökar kollektivtrafikens andel av persontransporterna.
            </item>
            <item xml:id="i-FRY8pVsJjhnoSeUuQ4WhK1">
              Riksdagen beslutar att Vägverket ges i uppdrag att avsätta 12
              miljarder kronor år 20102021 för investeringar i säkra gång- och
              cykelvägar i det statliga vägnätet samt ett 50-procentigt bidrag
              till kommunerna för att öka cyklingens andel av persontransporterna.
            </item>
            <item xml:id="i-EAEnJJ9TsLMWW3kqhEW82t">
              Riksdagen tillkännager för regeringen som sin mening vad som
              anförs i motionen om att regeringen inte bör investera mer i nya
              motorvägar som ökar kapaciteten för vägtrafiken och därmed leder
              till ökad klimatpåverkan.
            </item>
            <item xml:id="i-Ujt9Mo1mVsHLZCB8qhAYV7">
              Riksdagen tillkännager för regeringen som sin mening vad som
              anförs i motionen om att regeringen bör omfördela TEN-projektmedel
              så att alla medel går till icke klimatstörande transportslag.
            </item>
            <item xml:id="i-XBmkdj3UR6o8pa7j5SXJ9t">
              Riksdagen tillkännager för regeringen som sin mening vad som
              anförs i motionen om att regeringen bör ge Vägverket i uppdrag
              att utarbeta en skadeförebyggande underhållsstrategi.
            </item>
            <item xml:id="i-7GdvukXvYGJwEYqc1NhAS4">
              Riksdagen tillkännager för regeringen som sin mening vad som
              anförs i motionen om att Sjöfartsverket bör finansieras med anslag.
            </item>
            <item xml:id="i-49Rhp5AmkEpkLuw28ityAr">
              Riksdagen tillkännager för regeringen som sin mening vad som
              anförs i motionen om att hamnstrategins prioriteringar av strategiska
              hamnar och godsnoder bör tas i beaktande vid beslut som rör sjöfarten
              och dess interaktion med andra transportslag.
            </item>
            <item xml:id="i-QPf5cSA5FbUBMXU24hxs2v">
              Riksdagen tillkännager för regeringen som sin mening vad som
              anförs i motionen om att miljöaspekter bör bli styrande för de
              avtal och överenskommelser staten gör med prioriterade strategiska
              hamnar.
            </item>
            <item xml:id="i-Fn3BxTHhZ2YNN6g1ppopU9">
              Riksdagen begär att regeringen återkommer till riksdagen med
              förslag på hur farledsavgifterna kan klimatdifferentieras.
            </item>
            <item xml:id="i-7y2sPp2c78D6NT7whgWZ8N">
              Riksdagen begär att regeringen återkommer till riksdagen med
              förslag på hur det kan ställas klimatrelaterade krav i anslutning
              till sjöfartsstödet.
            </item>
            <item xml:id="i-T9jZUsDauBpsjSJnEyRzBw">
              Riksdagen begär att regeringen återkommer till riksdagen med
              förslag om bredbandsstöd till glesbygd.
            </item>
            <item xml:id="i-6AG7F4HQ3s1nf8nGMDwJqd">
              Riksdagen tillkännager för regeringen som sin mening vad som
              anförs i motionen om att regeringen bör uppmärksamma området bredband
              och telematik vid Sveriges ordförandeskap i EU.
            </item>
            <item xml:id="i-XjYxnGsvFqWDq377bRNYSN">
              Riksdagen tillkännager för regeringen som sin mening vad som
              anförs i motionen om att regeringens förslag om att de regionala
              infrastrukturplanerna även ska kunna omfatta driftsbidrag till
              flygplatser bör avslås.
            </item>
          </list>
        </div>
        <div xml:id="i-CkqmV7yZzHnR9XLzBFsnkh" type="motContent">
          <head xml:id="i-8y3YcqbpWbFk4yCHKjEVJX" type="h1">
            Tabell 1. Jämförelse mellan Miljöpartiets och regeringens planeringsramar
            20102021
          </head>
          <p xml:id="i-4XAqtpxTwX1koGL12qsphv">
            Miljarder kronor. Belopp i fetstil föreslås bli beslutade av
            riksdagen.
          </p>
          <table xml:id="i-3xk3k1TNS5zNfrYsd2M1Hi">
            <row xml:id="i-9e1nNfjHrLfu439RjrGwTh">
              <cell>
                Specifikation
              </cell>
              <cell>
                Miljöpartiet
              </cell>
              <cell>
                Regeringen
              </cell>
            </row>
            <row xml:id="i-T8w7rQnz2dbE7S2ndcP62D">
              <cell>
                Drift o underhåll:
              </cell>
              <cell>
                233
              </cell>
              <cell>
                200
              </cell>
            </row>
            <row xml:id="i-UzMQM1TVkrkv9YoXJyWeux">
              <cell>
                varav vägar
              </cell>
              <cell>
                136
              </cell>
              <cell>
                136
              </cell>
            </row>
            <row xml:id="i-7jKdSEqMscASjzPuYB6g6D">
              <cell>
                varav järnvägar
              </cell>
              <cell>
                97
              </cell>
              <cell>
                64
              </cell>
            </row>
            <row xml:id="i-Gye93hwzb1Dpb91fPYtaos">
              <cell>
                Investeringar:
              </cell>
            </row>
            <row xml:id="i-LfXz5VR84rjff1fPnYtubF">
              <cell>
                Utveckling av transportsystemet
              </cell>
              <cell>
                217
              </cell>
            </row>
            <row xml:id="i-WPPikozghZH8d56psQMPCk">
              <cell>
                varav sektorsuppgifter
              </cell>
              <cell>
                ingår ej
              </cell>
              <cell>
                9,0
              </cell>
            </row>
            <row xml:id="i-DKdouQKCM4peMZGJKyEa52">
              <cell>
                varav farleder och slussar
              </cell>
              <cell>
                ingår ej
              </cell>
              <cell>
                0,5
              </cell>
            </row>
            <row xml:id="i-QA4yvJQUibA8U8qq68kHjc">
              <cell>
                varav bidrag till icke statliga flygplatser
              </cell>
              <cell>
                ingår ej
              </cell>
              <cell>
                1,2
              </cell>
            </row>
            <row xml:id="i-W7V4fHMTCBH97JFWx2oFyJ">
              <cell>
                varav räntor och amorteringar
              </cell>
              <cell>
                ingår ej
              </cell>
              <cell>
                29,3
              </cell>
            </row>
            <row xml:id="i-NE1UQn82cNZwhXB2wH1VnD">
              <cell>
                = anslagsfinansierade investeringar
              </cell>
              <cell>
                177
              </cell>
            </row>
            <row xml:id="i-C5S1AURgVh4fuP8t8UZ1d2">
              <cell>
                +lånefinansierade investeringar
              </cell>
              <cell>
                +20
              </cell>
            </row>
            <row xml:id="i-KBPb6XXc45VwvgeXNHXvwB">
              <cell>
                = totalt investeringar
              </cell>
              <cell>
                258
              </cell>
              <cell>
                197
              </cell>
            </row>
            <row xml:id="i-4DTWhD91AdJ9vCtseTb2Ak">
              <cell>
                härav vägar
              </cell>
              <cell>
                70
              </cell>
              <cell>
                ej spec
              </cell>
            </row>
            <row xml:id="i-DQwpBGE3oy3eQJu64vks9o">
              <cell>
                varav kollektiva trafikåtgärder
              </cell>
              <cell>
                12
              </cell>
            </row>
            <row xml:id="i-QneQfZERwkgJ3zAXYNcXJF">
              <cell>
                varav gång och cykel
              </cell>
              <cell>
                12
              </cell>
            </row>
            <row xml:id="i-XBSa1mpkn3o8D4dkpGqFjx">
              <cell>
                varav lånefinansierat
              </cell>
              <cell>
                5
              </cell>
              <cell>
                ingår ej
              </cell>
            </row>
            <row xml:id="i-R3Lim7r29iq1H2x7eTV2Cv">
              <cell>
                härav järnväg och spårväg
              </cell>
              <cell>
                188
              </cell>
              <cell>
                ej spec
              </cell>
            </row>
            <row xml:id="i-5WwxC8tvwXmx8EqZnXctqe">
              <cell>
                varav bidrag till anläggning av spårväg
              </cell>
              <cell>
                20
              </cell>
            </row>
            <row xml:id="i-CBhBaWeYSmqfJ6f4XDVdyz">
              <cell>
                varav bidrag till rullande materiel
              </cell>
              <cell>
                8
              </cell>
            </row>
            <row xml:id="i-Kpab7JbHoTJCbzoTtzQPKh">
              <cell>
                varav lånefinansierat
              </cell>
              <cell>
                15
              </cell>
              <cell>
                ingår ej
              </cell>
            </row>
            <row xml:id="i-C2KbG7xjzyrULwM1dDFF8Z">
              <cell>
                Totalt exkl. höghastighetsbanor
              </cell>
              <cell>
                491
              </cell>
              <cell>
                417
              </cell>
            </row>
            <row xml:id="i-Hcj9x29aQ2JCZDT1LbcMxe">
              <cell>
                Höghastighetsbanor
              </cell>
              <cell>
                Ska by­g­g­as. Se­pa­rat ram, sär­skild finansi­ering.
              </cell>
              <cell>
                Ska ut­red­as Oklart om del­ar in­går i ram .
              </cell>
            </row>
          </table>
          <head xml:id="i-Y42phNuKJ4zdxzPJYa4j3f" type="h1">
            Transporternas klimatpåverkan
          </head>
          <p xml:id="i-7eK7kbceZQr92en3zNwCzp">
            Trots målsättningar om minskade utsläpp av växthusgaser fortsätter
            utsläppen från trafiken att öka. Sedan 1990 har utsläppen inom
            vägtransportsektorn ökat med 12 procent 1 . Under 2007 ökade utsläppen
            med nästan två procent 2 . Lastbilstrafiken stod för den största
            delen av ökningen men även den övriga vägtrafiken ökade. År 2005
            stod transporterna för över 40 procent av utsläppen av klimatpåverkande
            gaser i Sverige, inklusive utrikes flyg, sjöfart och arbetsmaskiner.
            Det är uppenbart att trafiksektorn är avgörande för hur Sverige
            ska kunna minska sin klimatpåverkan. Vägtransporterna påverkar
            också möjligheten att uppfylla merparten av de nationella miljökvalitetsmålen
            och ett femtiotal av de drygt 70 delmålen 3 .
          </p>
          <head xml:id="i-V4Ask2WHUSf8rT1upN3VqE" type="h2">
            Transportsektorns utsläpp av växthusgaser 2005
          </head>
          <p xml:id="i-Gv3KjPidMsSWrLXSx7NcCw">
            Andelen av de totala utsläppen är över 40 procent och ökande
            (inklusive utrikes flyg (faktor 2,5) och sjöfart samt arbetsmaskiner,
            totalt ca 35 miljoner ton CO 2 -ekv.).
          </p>
          <p xml:id="i-7s1azEfD3p7CiNi9V45BRr">
            Källa: Åkerman m.fl. (2007), Tvågradersmålet i sikte? Scenarier
            för det svenska energi- och transportsystemet till år 2050. Naturvårdsverket,
            rapport 5754.
          </p>
          <head xml:id="i-UDEVdvE1GspF7VfZbGoTeW" type="h2">
            Transportsektorn särskiljer sig
          </head>
          <p xml:id="i-6MXQ7icJSQJtaNgVFaxPSs">
            Transportsektorn skiljer sig från andra klimatpåverkande sektorer,
            främst i fyra avseenden.
          </p>
          <list xml:id="i-6EyPKeEBxs3v7zNhsjtH7t" style="ol">
            <item xml:id="i-XqZWT4BRJssJf11nuDkDCv">
              Transporterna är extremt oljeberoende. Andelen fossila bränslen
              i transport­sektorn ligger på 96 procent 4 . Samtidigt är det
              rent tekniskt svårare att ersätta oljan i transportsektorn än
              i andra sektorer. El är i dagsläget inte en realistisk energibärare
              för de flesta vägfordon. Elbilen har fortfarande sina begränsningar
              i räckvidd och en eldriven lastbil är långt ifrån verkligheten.
              För flyget finns det inte ens på ritbordet.
            </item>
            <item xml:id="i-SAsmQwR2ysZ2fJsRf94StH">
              Trenden går åt fel håll. Utsläppen från transporterna fortsätter
              att öka, till skillnad från till exempel bostadssektorn där har
              Sverige nått stora framgångar genom över­gång till fjärrvärme
              och biobränslen, även om det finns mycket kvar att göra även här.
              Det är framför allt denna övergång som ligger bakom att Sverige
              inte ökat sina nationella utsläpp av växthusgaser de senaste åren.
            </item>
            <item xml:id="i-SVLJGik4eJzEVdhJe2ow4D">
              Större konflikter. Transportsektorn särskiljer sig genom att
              det finns tydliga aktörer som agerar för att behålla ett fossilberoende
              samt en fortsatt utbredning av bil- och flygtrafik. Det finns
              inte samma politiska motstånd mot att till exempel bygga ut fjärrvärme
              eller bygga biobränsleeldade kraftvärmeverk.
            </item>
            <item xml:id="i-DTsqRVTdnDYmqrLg3S2CBs">
              Transporter påverkar det vardagliga livet. Hur snabbt det går
              att komma till jobbet eller hur långt det är till mataffären påverkar
              det vardagliga livet. Därför griper förändringar i transportpolitiken
              in i människors vardag mer än förändringar i andra sektorer. Om
              en industri väljer att energieffektivisera eller byta bränsle
              påverkar det inte medborgarnas sätt att leva på samma sätt.
            </item>
          </list>
          <head xml:id="i-23YCY2Kmq99yiQ1bo6dmhc" type="h1">
            Mål
          </head>
          <head xml:id="i-5xVcUaWWmdx2FkbfWwj61j" type="h2">
            Klimat och miljö
          </head>
          <p xml:id="i-PPwsyaAbUnS5rsbY8KgeNR">
            För Miljöpartiet är en minskad miljöpåverkan ett övergripande
            mål för trafik­planeringen.
          </p>
          <p xml:id="i-HPVwd8bBTjD51GdHPKvfqz">
            Dagens samhälle är på många sätt utformat efter bilen och lastbilarna
            på vägarna. Det är en stor utmaning att bygga om Sverige så att
            fossildrivna och energiintensiva transportmedel blir undantag
            snarare än regel. För att nå dit krävs en kombination av flera
            åtgärder: ekonomiska styrmedel som kilometerskatt och trängselavgifter,
            investeringar i form av spårvagnsnät i större städer och höghastighetståg
            och inte minst ett helt nytt sätt att tänka kring att minimera
            transporter. Att transportera en vara flera varv runt klotet innan
            den hamnar hos en slutkonsument har inget värde i sig, inte heller
            att pendla långa sträckor dagligen när arbetsplatsen skulle kunna
            ligga på cykelavstånd.
          </p>
          <p xml:id="i-4sLY1ups4gHiZhUGoKWZxH">
            Att hejda utsläppen av växthusgaser behöver vara ett överordnat
            mål för hela samhället för att förhindra en klimatkatastrof, både
            för nu levande och för kommande generationer. Dagens beslutsfattare
            har ett moraliskt ansvar att ta de beslut och vidta de åtgärder
            som leder till en ekologiskt hållbar samhällsutveckling.
          </p>
          <p xml:id="i-2qCd31Rjx6HUhL1eajtD6a">
            De transportpolitiska målen syftar till att skapa samhällsekonomisk
            effektivitet och långsiktig hållbarhet. Det finns sju olika delmål
            som avser tillgänglighet, transport­kvalitet, regional utveckling,
            trafiksäkerhet, miljö och jämställdhet. I dagsläget är alla dessa
            mål likställda. Sikas (Statens institut för kommunikationsanalys)
            förslag att revidera de målen till att handla om tillgänglighet
            istället för mobilitet är ett steg i rätt riktning, men inte tillräckligt.
          </p>
          <p xml:id="i-TscwFxA9VJXDc9U93h44WZ">
            Miljöpartiet anser att de miljörelaterade målen skiljer sig väsentligt
            från övriga mål. Naturlagarna kan inte ändras med riksdagsbeslut.
            Har det uppstått en viss mängd föroreningar eller klimatförändringarna
            börjat accelerera kan inga ekonomiska medel eller politiska beslut
            på något enkelt sätt återställa den ekologiska balansen. Naturen
            skapar själva förutsättningen för liv på jorden och kan därmed
            inte förhandlas bort. Målet om en ekologisk hållbarhet bör därför
            vara överordnat bland de transportpolitiska målen. Detta bör riksdagen
            ge regeringen till känna som sin mening.
          </p>
          <p xml:id="i-7tWtGvCLKdY7FFtzksaJtW">
            Miljöpartiet de gröna anser att tvågradersmålet ska vara styrande
            för samhälls­planeringen. Det innebär att utsläpp av växthusgaser
            behöver minska med 85 procent mellan 2005 och 2050 5 . I Naturvårdsverkets
            rapport Tvågradersmålet i sikte? konstateras att stor restriktivitet
            bör iakttas för investeringar i ökad vägkapacitet, som leder till
            nygenererat resande och ökade utsläpp, för att nå målet. Det behövs
            också ett paradigmskifte i planeringen från mobilitet till tillgänglighet.
            Detta innebär bl.a. en stadsplanering som ökar cykel- och kollektivtrafikens
            konkurrenskraft och bidrar till korta avstånd till service samt
            ersättande av en viss del arbets- och tjänsteresor med högkvalitativ
            IT-kommunikation. Investeringar i IT och spårinfrastruktur behöver
            prioriteras.
          </p>
          <p xml:id="i-97Gu51GvkokmUNPzPeJ63t">
            För att hejda klimatförändringarna krävs åtgärder nu. Vi kan
            inte vänta på nya tekniska lösningar. Många av de lösningar som
            krävs finns mitt framför ögonen på oss. Att hejda investeringar
            i trafikalstrande vägar minskar inte bara klimatpåverkan, utan
            frigör resurser till investeringar i järnväg, spårväg och annat
            som gynnar ett klimatsmart resande.
          </p>
          <head xml:id="i-9UrvQuN9zEvD16HTFXkgpb" type="h2">
            Fördubbla järnvägstransporterna
          </head>
          <p xml:id="i-Fquf7g4MWZMyUyACr4W79d">
            Att basera en stor och ökande rörlighet på användning av allt
            mer fossila bränslen är självklart ohållbart. Transporterna måste
            oundvikligen bli mer energieffektiva och drivas av förnybara och
            rena energikällor. När vi avvecklar oljeanvändningen kan fordon
            drivas med biobränslen, men, enligt uppgifter från bland annat
            Vägverket och FN:s klimatpanel, räcker biobränslena bara till
            att ersätta cirka tjugo procent av den energi som används i transportsektorn
            idag. Vi måste bli mycket mer effektiva och undvika onödiga transporter.
            Järnvägen är då en central del av framtidens transport­system.
            Det främsta skälet till detta är järnvägens överlägsna miljöegenskaper
            som ytterst beror på låg friktion mot underlaget och hög verkningsgrad
            i motorerna. Att tåg i Sverige dessutom huvudsakligen drivs av
            grön el gör att skillnaderna mot andra trafikslag vad beträffar
            miljöpåverkan blir mycket stora.
          </p>
          <p xml:id="i-SNYVrf55ypMAa1zd1McZus">
            I en bil med två passagerare är energiåtgången per passagerare
            tre till fyra gånger högre än på tåget. Flyget drar sex till åtta
            gånger mer energi. Bussar har en väsentligt lägre energiåtgång
            än bil och flyg, men ändå klart högre än järnvägen, vid jämförbar
            beläggning av fordonen. Utsläppen av koldioxid är mångdubbelt
            högre i de andra trafikslagen jämfört med tåget. Detsamma gäller
            också för andra typer av utsläpp som kolväten, kolmonoxid och
            kväveoxider. Särskilt flyget, men även bussarna, har här stora
            utsläpp som är svåra att åtgärda, då katalytisk avgasrening är
            svår att genomföra för dessa trafikslag. Energiåtgången är tre
            till fem gånger större för lastbilstransporter jämfört med tåg
            medan den är mer jämförbar för båttransporter. Godstransporter
            med flyg är oerhört energikrävande och används därför bara i huvudsak
            för värdefullt och lätt gods. Koldioxidutsläppen är i samtliga
            fall mångdubbelt högre för andra transport­slag jämfört med eltåg.
            Det gäller även andra typer av utsläpp. De här fördelarna gör
            det angeläget att där så är möjligt ersätta energikrävande och
            klimatstörande landsvägs- och flygtransporter med transport på
            järnväg eller med andra energieffektiva och klimat­vänliga transportslag.
            Att ersätta väg- och flygtrafik med tåg och andra transportsätt
            får dessutom många andra positiva effekter för till exempel luftkvaliteten.
          </p>
          <p xml:id="i-17MKY12pJsQscx7UuXPcq8">
            Miljöpartiets mål är att till 2020 kraftigt öka den andel gods-
            och persontransporter som sker med järnväg, sjöfart och kollektivtrafik,
            och att minska de oljeberoende transporterna. Inom godstransporterna
            är det främst långa transporter, över 1530 mil, som bör föras
            över från vägar till spår och sjöfart. Vad gäller persontransporter
            kommer den största omfördelningen av trafiken att ske i och mellan
            städer och tätorter, där förutsättningarna att bygga ut och få
            en samhällsekonomiskt effektiv kollektivtrafik är bäst. Framför
            allt handlar det om arbets- och inköpsresor som förs över från
            bil till kollektivtrafik. Längre persontransporter behöver föras
            över från bil och flyg till järnväg. På lokal nivå bör cykling
            och gång öka, även av folkhälsoskäl. Målen innebär att koldioxidutsläppen
            från vägtrafiken halveras, från cirka 20 miljoner ton 2005 till
            tio miljoner ton per år omkring år 2020, vilket ligger väl i linje
            med Miljöpartiets krav att utsläppen i Sverige ska minska med
            40 procent till 2020. Detta motsvarar grovt räknat en femtedel
            av Sveriges totala utsläpp av växthusgaser 2007. I detta sammanhang
            bör det framhållas att dubbelt så mycket resenärer eller gods
            inte behöver innebära dubbelt så mycket spår eller dubbelt så
            många tåg. Det finns stordriftsfördelar med järnvägen som gör
            att transportarbetet kan öka väsentligt på existerande bannät
            om det kompletteras med nya länkar och ombyggnader i trånga sektorer
            samt förbifartsspår.
          </p>
          <p xml:id="i-TCM8V5UmR1MV3srgAS1vod">
            En kraftig utbyggnad av järn- och spårvägarnas kapacitet kan
            inte ensam sänka koldioxidutsläppen till de nivåer som anges i
            målet. Det är lättare att ändra transport­vanor om priserna underlättar
            ett klimatvänligt beteende. Flyg och bilkörning bör vara dyrare
            än tåg och buss. Utbyggnaden av spårtrafiken är en del av ett
            större åtgärdsprogram som även innefattar ökad användning av biobränslen,
            effektivisering av fordon, skatteförändringar, trängselavgifter
            och mycket annat. Staten behöver också ta ett större ekonomiskt
            ansvar för kollektivtrafik, både nationellt och lokalt. SJ:s uppdrag
            bör vara att bedriva den tågtrafik som behövs för att nå klimatmålen
            istället för att till varje pris leverera pengar till statskassan.
            Men utan en ökad kapacitet i spårtrafiken kan ingen av de andra
            åtgärderna få genomslag. Utbyggnaden är en förutsättning för att
            målen ska kunna nås.
          </p>
          <head xml:id="i-Aj8yWpGAqmMb8mxxChhjaV" type="h2">
            Jämställdhet
          </head>
          <p xml:id="i-96hk3w8N8YfWFCEv2TPpXK">
            Den rådande obalansen mellan könen har präglat transportsektorn
            genom hela dess utveckling. Det finns få ställen i samhället där
            ojämställdheten är lika uppenbar som i transportsektorn. I arbetet
            för att bygga ett jämställt samhälle är det därför av synnerlig
            vikt att transportsektorn i framtiden utvecklas på ett sätt som
            tillgodoser både mäns och kvinnors behov. Riksdagen har i enlighet
            med detta beslutat att transportsektorn ska bli jämställd och
            2001 antogs ett nytt delmål inom transportpolitiken som anger
            att kvinnors och mäns transportbehov ska väga lika, att könen
            ska ha samma möjligheter att påverka systemet och att deras värderingar
            ska väga lika tungt.
          </p>
          <p xml:id="i-BHfBxiiq7WMz3UAHtrYAFb">
            Samhällsutvecklingen går mot allt längre avstånd mellan hem,
            arbete och andra hållpunkter, vilket i första hand drabbar kvinnor.
            Kollektivtrafiken, som främst används av kvinnor, dras ned runtom
            i landet. Denna ojämställdhet vad gäller behoven beror på att
            kvinnors värderingar väger mycket lättare än mäns i politiska
            och samhälls­ekonomiska beslut om investeringar i transportsektorn.
            Tjänsteresor och bilåkning värderas högt medan kvinnors mer komplexa
            resmönster, ofta med kollektiva färdmedel, värderas lågt. Värden
            som kvinnor i främsta hand prioriterar, till exempel miljö, säkerhet
            och samhällsnytta, har också låga värden. Detta är i sin tur är
            ett resultat av att kvinnor har små möjligheter att påverka transportsektorn.
            Den kvinnliga representationen i transportsektorn är näst intill
            obefintlig. Endast åtta procent av de ledande befattningarna i
            sektorn innehas av kvinnor. I många företag och organisationer
            saknas kvinnor helt i ledningsfunktioner. Effektiva åtgärder krävs
            för att snabbt öka den kvinnliga representationen till rimliga
            nivåer.
          </p>
          <p xml:id="i-6hdeBmvexErKRC6kUkkvmS">
            Det är väl belagt att män helst åker bil medan kvinnor prioriterar
            kollektivtrafik och därmed är beroende av att samhället organiserar
            sådan. Följaktligen har bilens framkomlighet haft prioritet i
            planeringen och politiken. Statens planering och utformning av
            transportsystemet har fokuserat på infrastruktur och byggen medan
            driften av kollektivtrafik har små resurser. Staten borde ha ett
            starkt intresse av att tågtrafiken ökar. Men medan staten anslår
            över 30 miljarder kronor per år till infrastruktur, avsätts endast
            en knapp miljard kronor till upphandling av trafik. Staten måste
            ta ett större ekonomiskt ansvar för driften av kollektivtrafiken.
            Den andel av budgeten som läggs på trafikering måste öka avsevärt.
          </p>
          <head xml:id="i-GZ1VXZbKmGWBh4mXNUF5oF" type="h2">
            Nollvisionen
          </head>
          <p xml:id="i-WSZneqbkDRMQ8GeSYS1Xcx">
            Sveriges riksdag har beslutat om att nollvisionen ska vara styrande
            för trafiksäkerhets­arbetet. Både vad gäller trafiksäkerhetsmålets
            innehåll och storleken på de medel som anslagits till Vägverket
            för att nå dit är Sverige ett av de mest ambitiösa länderna i
            världen. I förhållande till den ständigt ökande vägtrafik­volymen
            är risken att dö och skadas i trafiken mindre än i många andra
            länder. Ändå har nollvisionens etappmål för 2007 på max 270 personer
            årligen dödade i trafiken inte nåtts. Vägverket föreslår att nu
            att målet för antal dödade sätts till max 220 år 2020.
          </p>
          <p xml:id="i-SKZPTmEGnwFguBgpodq63N">
            Att etappmålet för 2007 inte nåtts beror enligt Vägverket på
            att inte tillräckligt med effektiva åtgärder genomförts. Miljöpartiet
            anser att det är tragiskt att nollvisionen inte tagits på större
            allvar och att ambitionerna nu sänkts i och med att åtgärderna
            inte varit tillräckliga. Därför krävs nu krafttag för att nollvisionen
            ska kunna bli verklighet. Att som regeringen expandera vägnätet,
            höja hastighetsgränser och avstå från att ta beslut som leder
            till minskade lastbiltransporter är att gå i helt fel riktning.
            Minskad lastbilstrafik leder inte bara till minskad klimatpåverkan,
            utan också till att minska olyckorna på vägarna. Av de bilister
            som dör i trafiken har hälften kolliderat med ett tungt fordon,
            vilka framförallt utgörs av tunga lastbilar. I fyra av tio dödsolyckor
            är lastbilar inblandade.
          </p>
          <p xml:id="i-CLSY3KhSaFxtoThw7x7ifg">
            Samhällsekonomiskt är det synnerligen bekymmersamt med det stora
            antalet personskador till följd av trafiken. Många sjukhusdagar,
            åtskilliga sjukskrivningsdagar och mycket mänskligt lidande skulle
            sparas om trafikolyckorna blev färre och mindre allvarliga.
          </p>
          <p xml:id="i-VaPogWTssiU13S3vfoxg8t">
            Följande behöver man enligt Miljöpartiets bedömning göra för
            att realisera nollvisionen:
          </p>
          <list xml:id="i-PgLwYdQbgSKchLTNfNFeYH" style="ol">
            <item xml:id="i-WGn6srgcMGWfShPM6KtbUc">
              Sänka hastigheten i vägtrafiken.
            </item>
            <item xml:id="i-XWqKqUrdSKqDr1KLej4Tth">
              Få bort alkohol och droger från vägtrafiken.
            </item>
            <item xml:id="i-9GzHmYAtmYfNQmFrPYqcks">
              Öka andelen kollektivtrafik bland personresorna.
            </item>
            <item xml:id="i-UnpHUEzXMaKQfMXR89EL5b">
              Föra över en del av godstrafiken på vägarna till spår och sjöfart.
            </item>
            <item xml:id="i-8JafMiLnEGcuxV3eR6jEBz">
              Se till att bilbälten alltid används av alla i fordon.
            </item>
          </list>
          <p xml:id="i-TdMxzrpCRVJDfGNXAcwemJ">
            De flesta av dessa åtgärder ligger utanför infrastrukturpropositionen.
            För att sänka hastigheterna krävs till exempel sänkt gräns för
            indraget körkort vid hastighets­överträdelse. En annan avgörande
            åtgärd för trafiksäkerheten är alkolås i alla nya fordon. De investeringsåtgärder
            som är viktigast för att nå nollvisionen är fler hastighetskameror
            och mitträcken (se rubrik nedan) som minskar risken för frontalkrockar.
          </p>
          <head xml:id="i-HMaRyP6VtfmbJL3P59bCrq" type="h3">
            Mitträcken istället för nya motorvägar
          </head>
          <p xml:id="i-3iinJgrSohg6n9MhZALt9R">
            Utöver ovanstående åtgärder krävs en del investeringar, främst
            i mitträcken och 2+1-vägar. Att bygga mitträcken är mycket mer
            kostnadseffektivt än att bygga nya motorvägar. Kostnaden är en
            tjugondel av kostnaden för en ny motorväg. Samtidigt är mitträcken
            minst lika effektiva för att öka trafiksäkerheten. De bidrar heller
            inte till att öka trafiken på vägarna, vilket skadar både klimatet
            och leder till ökad olycksrisk. Argumenten är många för att satsa
            på mitträcken för att öka trafiksäkerheten istället för att bygga
            nya motorvägar. Miljöpartiet anser att det ska de nya motorvägsprojekt
            som planeras ska avbrytas till förmån för investeringar i mitträcken.
          </p>
          <head xml:id="i-UL9PaMiHNHzcqgTbNPghFU" type="h3">
            Barnperspektiv
          </head>
          <p xml:id="i-YGrtkMWHgFX24vuD34tChG">
            Det är ett faktum att barns rörelsefrihet på egen hand, oberoende
            av vuxna, har minskat successivt i och med bilsamhället. Regeringen
            sätter upp två mål på detta område: dels att öka andelen barn
            och unga som på egen hand kan utnyttja vägtransportsystemet, dels
            att prioritera åtgärder som syftar till att förbättra barns säkerhet.
            Båda dessa mål är beroende av inskränkningar av biltrafiken. Den
            moderatledda regeringen har gjort precis tvärtom genom att satsa
            mer på vägar och högre hastigheter.
          </p>
          <p xml:id="i-2htvAT4pLJ6dNx2UCWJGCt">
            Miljöpartiet vill öka barns rörelsefrihet genom sänkta hastigheter
            och en minskad biltrafik till förmån för cykel-, gång- och kollektivtrafik
            som är transportmedel som barn kan använda på egen hand.
          </p>
          <head xml:id="i-Dvt4oEzYnRWYUnLs28mVQW" type="h1">
            Analys av regeringens politik
          </head>
          <head xml:id="i-TVbgqTenyAAexYdGbYezbh" type="h2">
            Dubbla tungor klimatprofil utan innehåll
          </head>
          <p xml:id="i-5keZJsjP3qFbuh7kRsCA9C">
            Regeringen vill gärna förespegla att den har en klimatprofil.
            Regeringen påstår att infrastrukturpropositionen bidrar till att
            uppnå de klimatpolitiska målen 6 , trots att det inte finns konkreta
            siffror på att så är fallet. Särskilt som att andelen investeringar
            på väg respektive järnväg inte anges. Regeringen satsar 340 miljoner
            kronor på hållbara städer 20092011, men planerar för en utbyggnad
            av Förbifart Stockholm för 25 miljarder kronor vilket kommer att
            leda till ökad klimatpåverkan. Det går inte att uppväga grova
            misstag med lite puts på ytan.
          </p>
          <p xml:id="i-3yQaYGE16fjDh845hjwY23">
            Det krävs en genomgående förändring av hela den borgerliga regeringens
            trafikpolitik. Trots vackra formuleringar om att förtäta städerna
            och effektivisera resandet för klimatet satsar den tiotals miljarder
            på motsatsen, nämligen på vägar som kommer att öka bilberoendet
            och göra det svårare att försörja städer med bärkraftig kollektivtrafik.
          </p>
          <p xml:id="i-9AFtvVa2u9qDAvWkercQG5">
            Beslutet om att tillåta fortsatt trafik på Bromma flygplats är
            ytterligare ett tecken på att regeringen inte inser klimatproblemets
            dignitet. Förutom att orsaka lokala störningar medför flygplatsens
            fortlevnad en fortsatt ökning av flygets ohämmade tillväxt. Därför
            bör Bromma flygplats snarast avvecklas. Detta bör riksdagen ge
            regeringen till känna som sin mening.
          </p>
          <p xml:id="i-8aMW2dwBCAvspRjMC4fWEg">
            Regeringen föreslår att intäkterna från trängselskatten ska gå
            till att bygga nya klimatförstörande motorvägar, däribland Förbifart
            Stockholm. För Miljöpartiet är det självklart att det beräknade
            överskottet från trängselskatten i Stockholm istället ska användas
            till investeringar och underhåll i regionens kollektivtrafik.
            Det är också självklart att regeringen i denna fråga ska följa
            resultatet av den folkomröstning som hölls i Stockholm och anslå
            överskottet till kollektivtrafik i regionen. Den formella kontrollen
            över systemet och intäkterna måste föras ned till regional nivå.
            Överskottet bör istället överföras till ett nytt anslag för riktat
            bidrag till regionens kollektivtrafik. Detta bör riksdagen som
            sin mening ge regeringen till känna.
          </p>
          <p xml:id="i-PWxSCQCcrGjD51aiMx55yR">
            Regeringen utgår fortfarande från ett gammalmodigt tänkande utifrån
            trafikprognoser som blir självuppfyllande profetior när hela trafikplaneringen
            utgår från ohållbara trender om en ständig trafikökning. Vi efterlyser
            backcasting-modeller som utgår från att de klimatpolitiska målen
            ska nås och att resultaten tas på allvar så att ett skäligt pris
            sätts på de fossila bränslena.
          </p>
          <head xml:id="i-RSXiFHYhuMrXgxxEDaygaQ" type="h2">
            Regeringens förslag nedskärningar för järnvägen
          </head>
          <p xml:id="i-KqC2hs5pMhaYR1KaJ3UeUC">
            Regeringen föreslår (propositionen avsnitt 6.1) en planeringsram
            för åtgärder i transportinfrastrukturen för tolvårsperioden 20102021
            på totalt 417 miljarder kronor. Härav ska 200 miljarder kronor
            avsättas för drift och underhåll, m.m. och 217 miljarder för att
            utveckla transportsystemet. I det följande analyseras vad regeringens
            förslag innebär jämfört med nu gällande nivåer på respektive område
            och Banverkets förslag i inriktningsunderlaget 20102019.
          </p>
          <head xml:id="i-ErKuMMZvL1K51s1cWd6uc6" type="h3">
            Drift och underhåll
          </head>
          <head xml:id="i-CAMxwcMkJ3gzbRvVjHoj8W" type="h4">
            Järnvägar
          </head>
          <p xml:id="i-PXnm7KN7ZsdXhJquMr5ZVg">
            Av planeringsramen 200 miljarder kronor för drift och underhåll
            avsätts 64 miljarder för järnvägar. Detta kan jämföras med gällande
            och föreslagen budget 2008 och 2009 samt beräkningar 2010.
          </p>
          <head xml:id="i-HSqR8unVagqGEjbZ27WHYe" type="h1">
            Tabell 2. Planeringsram järnvägar, regeringens förslag
          </head>
          <table xml:id="i-UMpMCw7BsguykWwgHBDEFu">
            <row xml:id="i-GMxJ5QuErb9zVChQaUHUih">
              <cell>
                Miljoner kronor
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                201021
              </cell>
              <cell>
                201021
              </cell>
            </row>
            <row xml:id="i-4m7vbCHhuvsMWSh82YA78C">
              <cell>
                Budget
              </cell>
              <cell>
                Budget
              </cell>
              <cell>
                Beräkn
              </cell>
              <cell>
                Totalt
              </cell>
              <cell>
                Per år
              </cell>
            </row>
            <row xml:id="i-T4m6PZQ5fZa89Vu6yrRm7K">
              <cell>
                Drift och underhåll
              </cell>
              <cell>
                4 610
              </cell>
              <cell>
                5 067
              </cell>
              <cell>
                5 074
              </cell>
            </row>
            <row xml:id="i-BC1vsWMcZK9LWadcK4NnJ9">
              <cell>
                Drift och underhåll, närtidssatsning
              </cell>
              <cell>
                120
              </cell>
              <cell>
                120
              </cell>
            </row>
            <row xml:id="i-4jfWbCn7ssJ5HdaFyJLtW2">
              <cell>
                Totalt
              </cell>
              <cell>
                4 610
              </cell>
              <cell>
                5 187
              </cell>
              <cell>
                5 194
              </cell>
              <cell>
                64 000
              </cell>
              <cell>
                5 333
              </cell>
            </row>
          </table>
          <p xml:id="i-WBHZzZeMLMMWfiGcMPWtCM">
            Satsningen på drift och underhåll av järnvägar är cirka 700 miljoner
            kronor per år högre än i budgeten för 2008 och cirka 150 miljoner
            kronor per år högre än budget och beräkning 2009 och 2010 inklusive
            närtidssatsning.
          </p>
          <p xml:id="i-HPNdZ41zk58WvCpEy3c1W1">
            Regeringens förslag kan jämföras med de nivåer som angetts i
            Banverkets inriktningsunderlag för 20102019. Banverket har i inriktningsunderlaget
            presenterat olika tänkbara ambitionsnivåer för driften och underhållet
            av järnvägar, vilka presenteras nedan. Slutsatsen är att regeringens
            nivåförslag inte ens uppnår Banverkets ramnivå 1, som ändå innebär
            att kapitalförstörelsen av järnvägsanläggningarna kommer att fortsätta
            och som också kräver fortsatta permanenta nedsättningar av hastighet
            och bärighet på många sträckor.
          </p>
          <p xml:id="i-4CnWZRTcyJTkr1DomMM1zd">
            Ramnivå 1: 6 000 miljoner kronor per år. Ramnivå 1 innebär i
            princip endast att upprätthålla befintlig standard på järnvägsnätet,
            där det finns ett tydligt samhällsekonomiskt behov. Kapitalförstörelsen
            av järnvägsanläggningarna kommer dock att fortsätta och åldern
            på anläggningsmassan att öka. Det kommer även i fortsättningen
            att krävas permanenta nedsättningar av hastighet och bärighet
            i syfte att upprätthålla den prioriterade säkerheten.
          </p>
          <p xml:id="i-Sg6tcQujbkHxfhwLoiUr2b">
            Ramnivå 2: 7 000 miljoner kronor per år. Ramnivå 2 innebär att
            delar av järnvägsanläggningarna också kan återställas till en
            nivå som är funktionell, vilket kräver en markant ökning av större
            utbyten och upprustningar i nätet. Den infrastrukturrelaterade
            punktligheten kan förbättras med uppemot 50 procent och permanenta
            nedsättningar av hastighet och bärighet tas bort på banor med
            hög- och medeltrafik. Ett särskilt fokus läggs på det högtrafikerade
            nätet och på storstadsregionerna.
          </p>
          <p xml:id="i-K3RVfw3Z1NvSJSyQzNNBwU">
            Ramnivå 3: 7 600 miljoner kronor per år. Ramnivå 3 syftar till
            att tillgodose även de krav på banunderhållet som följer av en
            kraftigt ökad godstrafik, som förutsätter investeringar i nya
            och upprustade banor. Ökningen innebär dock också ökade krav på
            banunderhållet. Framför allt gäller detta banunderbyggnaden, spår
            och spårväxlar.
          </p>
          <p xml:id="i-SJv6iHqgCUkr8mF1cLmCYV">
            Upprustning av lågtrafikerade banor: 8 400 miljoner kronor per
            år. Det finns idag 235 mil lågtrafikerade banor i Sverige. Banverkets
            bedömning är att 75 mil av dessa kan vara aktuella för nedläggning
            medan de övriga 160 milen är i stort behov av upprustning om de
            ska kunna fortsätta att fylla en trafikuppgift. För denna upprustning
            krävs en ytterligare nivåhöjning av underhållsanslaget med 800
            miljoner kronor per år.
          </p>
          <head xml:id="i-GkQrDZfSyfrCqXdcdZvUNE" type="h4">
            Vägar
          </head>
          <p xml:id="i-VM6MkijYGs5hpsAZkDDFhM">
            Av planeringsramen 200 miljarder kronor för drift och underhåll
            avsätts 136 miljarder för vägar inklusive satsningar på bärighet,
            tjälsäkring och rekonstruktion samt bidrag till enskilda vägar.
            Detta kan jämföras med gällande och föreslagen budget 2008 och
            2009 samt beräkningar 2010.
          </p>
          <head xml:id="i-MtdK96ebmSzG5ET5bj4a9p" type="h1">
            Tabell 3. Planeringsram vägar, regeringens förslag
          </head>
          <table xml:id="i-NDNAQmhmx2sRKgdgYaFNdw">
            <row xml:id="i-A9t5ckYNagzrmA7ua6QouP">
              <cell>
                Miljoner kronor
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                201021
              </cell>
              <cell>
                201021
              </cell>
            </row>
            <row xml:id="i-C43SPJMVWhGJRahSeu2smv">
              <cell>
                Budget
              </cell>
              <cell>
                Budget
              </cell>
              <cell>
                Beräkn
              </cell>
              <cell>
                Totalt
              </cell>
              <cell>
                Per år
              </cell>
            </row>
            <row xml:id="i-WGWBLbSWK9Xs7LbQLWNWUp">
              <cell>
                Drift och underhåll
              </cell>
              <cell>
                8 130
              </cell>
              <cell>
                8 439
              </cell>
              <cell>
                8 667
              </cell>
            </row>
            <row xml:id="i-D6rZkw2M15arXoNygYpFH2">
              <cell>
                Bä­rig­het, tjäl­säk­ring och re­kon­struk­tion, ord
              </cell>
              <cell>
                1 301
              </cell>
              <cell>
                1 365
              </cell>
              <cell>
                1 386
              </cell>
            </row>
            <row xml:id="i-3D4YfuMHgytQ9AW6b3zYJw">
              <cell>
                Bärighet, närtidssatsning
              </cell>
              <cell>
                400
              </cell>
            </row>
            <row xml:id="i-dmHV6LHqRAV4RBp6RSExy">
              <cell>
                Bidrag, enskilda vägar
              </cell>
              <cell>
                831
              </cell>
              <cell>
                870
              </cell>
              <cell>
                893
              </cell>
            </row>
            <row xml:id="i-8oVqsufAkytUNqo7tZohf6">
              <cell>
                Bidrag, närtidssatsning
              </cell>
              <cell>
                150
              </cell>
            </row>
            <row xml:id="i-KidhovuJ63xjF1pBBKAgJn">
              <cell>
                Totalt
              </cell>
              <cell>
                10 262
              </cell>
              <cell>
                11 224
              </cell>
              <cell>
                10 946
              </cell>
              <cell>
                136 000
              </cell>
              <cell>
                11 333
              </cell>
            </row>
          </table>
          <p xml:id="i-TxYY4AdY4sdgx82GCeiTcU">
            Satsningen på drift och underhåll av vägar m.m. är drygt 1 miljard
            kronor högre per år än i budgeten för 2008 och cirka 100200 miljoner
            kronor högre per år än budget och beräkning 2009 och 2010 inklusive
            närtidssatsning. Planeringsramen innebär alltså en ytterst liten
            uppräkning av ambitionsnivån för vägunderhåll m.m.
          </p>
          <head xml:id="i-PaUddifGRkaWVY3rcLK1f6" type="h4">
            Utveckling av transportsystemet
          </head>
          <p xml:id="i-TFRm4qkCAmW619xuZvVDxK">
            Regeringen föreslår en planeringsram på 217 miljarder kronor
            20102021 för att utveckla transportsystemet för att klara framtidens
            resor och transporter. Medlen ska användas för såväl investeringar
            som för statlig medfinansiering, räntor och amorteringar och sektorsuppgifter.
            Regeringen föreslår, till skillnad mot i tidigare infrastrukturplanering,
            inte någon uppdelning av investeringsramen på vägar och järnvägar.
            Inte heller föreslås någon uppdelning på nationella och regionala
            investeringar. Ramen ska användas till
          </p>
          <list xml:id="i-MZb8nKbNTM5JXmteG2b96i" style="ul">
            <item xml:id="i-FNmeJ7xYHkA7udVGRuAeqA">
              investeringar i vägar och järnvägar
            </item>
            <item xml:id="i-W8cnfYYBHZs2uGJhhAxqsh">
              statlig medfinansiering till kollektivtrafikanläggningar m.m.
            </item>
            <item xml:id="i-8p6bUUjUDrN1z6s2Zia2yk">
              sektorsuppgifter
            </item>
            <item xml:id="i-HB19P5KTSJMsWKNFx63zPL">
              medfinansiering till stora och strategiska åtgärder i farleder
              och slussar
            </item>
            <item xml:id="i-9int5zbEjueNttSHKqrAoq">
              driftbidrag till icke statliga flygplatser
            </item>
            <item xml:id="i-2d7MQdt7dkZvxaAD1rcRkM">
              räntor och amorteringar.
            </item>
          </list>
          <p xml:id="i-MLLsRLULnxLU9RHkKCbaeQ">
            För att kunna se hur stor planeringsram regeringen föreslår för
            investeringar i vägar och järnvägar inklusive medfinansieringar
            av kollektivtrafikanläggningar m.m. måste först de fyra följande
            punkterna (sektorsuppgifter etc) dras bort från den totala planeringsramen.
          </p>
          <head xml:id="i-GM8RhdexqL3Xrom3Pr6xMv" type="h4">
            Sektorsuppgifter
          </head>
          <p xml:id="i-SAJ8EEM3aAyAkfm7Bv97US">
            Beräknas 2010 till 200 miljoner kronor för Banverket och 547
            miljoner kronor för Vägverket, totalt 747 miljoner kronor. En
            oförändrad totalnivå 20102021 är totalt avrundat 9 miljarder kronor.
          </p>
          <head xml:id="i-Aw6XD5BmoekUCBFT2xBc1x" type="h4">
            Farleder och slussar
          </head>
          <p xml:id="i-VFVZUSTND3m8xQBkW8SKmW">
            Det framgår inte av propositionen hur mycket medel som kan behöva
            avsättas till medfinansiering till stora och strategiska åtgärder
            i farleder och slussar. Vi uppskattar i denna beräkning 0,5 miljarder
            kronor för hela perioden 20102021.
          </p>
          <head xml:id="i-CEXx8XSTp1feVVo3dJePPJ" type="h4">
            Driftbidrag till icke statliga flygplatser
          </head>
          <p xml:id="i-XzGBRVXMkui6tWHg1Gpwjm">
            Idag uppgår driftbidraget till 103 miljoner kronor årligen. Regeringen
            avsätter maximalt 1,2 miljarder kronor för planeringsperioden
            20102021.
          </p>
          <head xml:id="i-QrcJx8tecPQqc88SgRemso" type="h4">
            Räntor och amorteringar
          </head>
          <p xml:id="i-H6Dgs648EMdoPNeEyp3vsQ">
            Vissa väg- och järnvägsprojekt har enligt tidigare beslut av
            riksdagen finansierats med lån. Så även Banverkets el- och teleinvesteringar.
            Riksdagen har 2007 beslutat att amortera 10 miljarder kronor på
            dessa lån och regeringen föreslår i Tilläggsbudget 2 2008 en ytterligare
            amortering av gamla lån med 25,3 miljarder kronor. De räntor och
            amorteringar som kommer att bli aktuella att ingå i planeringsramen
            avser då främst utgifter efter 2008 för pågående och tidigare
            beslutade lånefinansierade projekt samt för Banverkets el- och
            teleinvesteringar. Regeringen föreslår inte i propositionen att
            några nya objekt ska lånefinansieras. Storleken på kommande räntor
            och amorteringar som ska ingå i planeringsramen framgår delvis
            av budgetpropositionen för 2009.
          </p>
          <head xml:id="i-6yXYeVfFsa5qXZCivEhrBS" type="h1">
            Tabell 4. Räntor och amorteringar
          </head>
          <table xml:id="i-Ry1mxG1v1hEzXTaKUbBomb">
            <row xml:id="i-JJAKMajsJNAkx2NeDr9upF">
              <cell>
                Avgår: Räntor och amorteringar
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
              <cell>
                2013
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
            </row>
            <row xml:id="i-CVKabvVvcmnZtW4iK5YwkD">
              <cell>
                Järnväg, räntor
              </cell>
              <cell>
                584
              </cell>
              <cell>
                368
              </cell>
              <cell>
                471
              </cell>
              <cell>
                550
              </cell>
              <cell>
                643
              </cell>
              <cell>
                704
              </cell>
              <cell>
                711
              </cell>
            </row>
            <row xml:id="i-ATdrSpAEm4V4f38kuLPEKD">
              <cell>
                Järnväg, amorteringar
              </cell>
              <cell>
                32
              </cell>
              <cell>
                130
              </cell>
              <cell>
                150
              </cell>
              <cell>
                436
              </cell>
              <cell>
                564
              </cell>
              <cell>
                477
              </cell>
              <cell>
                482
              </cell>
            </row>
            <row xml:id="i-UV55Lk35A31KESkTgGYVsB">
              <cell>
                Hyra Botniabanan
              </cell>
              <cell>
                320
              </cell>
              <cell>
                1 258
              </cell>
              <cell>
                1 238
              </cell>
              <cell>
                1 218
              </cell>
              <cell>
                1 198
              </cell>
              <cell>
                1 178
              </cell>
              <cell>
                1 158
              </cell>
            </row>
            <row xml:id="i-XU1pRCfYGWFs9fLf3JEvTh">
              <cell>
                Väg, räntor
              </cell>
              <cell>
                134
              </cell>
              <cell>
                191
              </cell>
              <cell>
                213
              </cell>
              <cell>
                216
              </cell>
              <cell>
                212
              </cell>
              <cell>
                205
              </cell>
              <cell>
                196
              </cell>
            </row>
            <row xml:id="i-GkF3zbpjXNC8JmFD8UT7kZ">
              <cell>
                Väg, amortering
              </cell>
              <cell>
                0
              </cell>
              <cell>
                0
              </cell>
              <cell>
                78
              </cell>
              <cell>
                162
              </cell>
              <cell>
                162
              </cell>
              <cell>
                202
              </cell>
              <cell>
                202
              </cell>
            </row>
            <row xml:id="i-TrM8N8dteXMUpoS1N9cPVV">
              <cell>
                Totalt
              </cell>
              <cell>
                1 070
              </cell>
              <cell>
                1 947
              </cell>
              <cell>
                2 150
              </cell>
              <cell>
                2 582
              </cell>
              <cell>
                2 779
              </cell>
              <cell>
                2 766
              </cell>
              <cell>
                2 749
              </cell>
            </row>
          </table>
          <p xml:id="i-We6E4k16oYxZ49m6DW4MCz">
            Nivån på räntor och amorteringar 20172021 framgår inte av sammanställningen.
            Om man räknar med en svagt sjunkande nivå, allteftersom amortering
            sker, ner till 2,6 miljarder kronor 2021, kommer totalt 20102021
            ca 29,3 miljarder kronor att behöva avsättas i planeringsramen
            till räntor och amorteringar.
          </p>
          <head xml:id="i-F3hHywfENhUgUeDJTwjy3u" type="h4">
            Investeringar
          </head>
          <head xml:id="i-R4ttpGQVEZKy4LQJ3G5CNg" type="h5">
            Framräkning av planeringsramen för investeringar
          </head>
          <p xml:id="i-RLgAcMjUHmeTaVLWcgX24a">
            Den ungefärliga del av planeringsramen som kvarstår för investeringar
            i vägar och järnvägar inklusive medfinansiering av kollektivtrafikanläggningar
            kan nu räknas ut enligt följande:
          </p>
          <table xml:id="i-CLzrSqvrzMNjDtcNMNih5W">
            <row xml:id="i-VRKetGjEqkPuh7Dt7uatTc">
              <cell>
                Totalt planeringsram utveckling av transportsystemet
              </cell>
              <cell>
                217 mdkr
              </cell>
            </row>
            <row xml:id="i-3ZvyJDXt4qFJLtHFLY3XHc">
              <cell>
                Sektorsuppgifter
              </cell>
              <cell>
                9
              </cell>
            </row>
            <row xml:id="i-Q64oGEd4KMLkDFXMWcZxdU">
              <cell>
                Farleder och slussar
              </cell>
              <cell>
                0,5
              </cell>
            </row>
            <row xml:id="i-XsBaDyuc7RtnKGQVrprAkr">
              <cell>
                Bidrag till icke statliga flygplatser
              </cell>
              <cell>
                1,2
              </cell>
            </row>
            <row xml:id="i-JujGGsBADWAS6xSuix2cPE">
              <cell>
                Räntor och amorteringar
              </cell>
              <cell>
                29,3
              </cell>
            </row>
            <row xml:id="i-Rt8AcuYqfH8m3JmLQGffz7">
              <cell>
                Återstår för investeringar 20102021
              </cell>
              <cell>
                177 mdkr
              </cell>
            </row>
            <row xml:id="i-G1uxdZzFKpPbmX8QSmGhmC">
              <cell>
                Motsvarar i genomsnitt per år
              </cell>
              <cell>
                14,75 mdkr
              </cell>
            </row>
          </table>
          <head xml:id="i-AjhCszE5QMouucw1H3E318" type="h5">
            Jämförelse med anslag 20082010
          </head>
          <p xml:id="i-XwMbdcbAzfKm9Mi8ViTuT4">
            Denna ram kan jämföras med de anslagsfinansierade investeringsnivåerna
            i budget 2008, budgetförslag 2009 och beräkning 2010 enligt budgetpropositionen
            för 2009.
          </p>
          <head xml:id="i-Gmajyk5dLLkAs9KpaPCyTx" type="h1">
            Tabell 5. Jämförelse med anslag 20082010
          </head>
          <table xml:id="i-XDhVhyoHCAPVHTUpD5vpHe">
            <row xml:id="i-SVSG1QoZQhCHnLGD5qxvem">
              <cell>
                Miljoner kronor
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                20102021
              </cell>
            </row>
            <row xml:id="i-9rKCjb7Dryf4TCZPBvkt3Y">
              <cell>
                Järnväg
              </cell>
              <cell>
                Per år
              </cell>
            </row>
            <row xml:id="i-SkNUdXfg2M1xESj1zPZAS8">
              <cell>
                Anslag, ordinarie
              </cell>
              <cell>
                7 324
              </cell>
              <cell>
                6 981
              </cell>
              <cell>
                6 554
              </cell>
            </row>
            <row xml:id="i-6LXHBPXx74THinHdqxjG2G">
              <cell>
                Anslag, närtidssatsning
              </cell>
              <cell>
                1 020
              </cell>
              <cell>
                1 500
              </cell>
            </row>
            <row xml:id="i-G9FpfqHxdcPXej8DidvoEw">
              <cell>
                Totalt järnväg
              </cell>
              <cell>
                7 324
              </cell>
              <cell>
                8 001
              </cell>
              <cell>
                8 054
              </cell>
            </row>
            <row xml:id="i-XxapaNHVvqgqKqWNQRvjb8">
              <cell>
                Väg
              </cell>
            </row>
            <row xml:id="i-JaaJbwvWQeEJ9pVneWCxqv">
              <cell>
                Anslag, nationell plan
              </cell>
              <cell>
                3 308
              </cell>
              <cell>
                3 829
              </cell>
              <cell>
                3 550
              </cell>
            </row>
            <row xml:id="i-6kW6V7Uqrw3UnvatgMUrVU">
              <cell>
                Anslag, närtidssatsning
              </cell>
              <cell>
                1 710
              </cell>
              <cell>
                1 770
              </cell>
            </row>
            <row xml:id="i-U6BaKKVLPWfcErQLYUgS9U">
              <cell>
                Anslag, regional plan
              </cell>
              <cell>
                2 005
              </cell>
              <cell>
                2 079
              </cell>
              <cell>
                2 080
              </cell>
            </row>
            <row xml:id="i-T3hHkGhoT66G7zyETnpCXL">
              <cell>
                Anslag, närtidssatsning
              </cell>
              <cell>
                400
              </cell>
              <cell>
                410
              </cell>
            </row>
            <row xml:id="i-KKpM3y1Q6rbodC1PhjYNXV">
              <cell>
                Totalt väg
              </cell>
              <cell>
                5 313
              </cell>
              <cell>
                8 018
              </cell>
              <cell>
                7 810
              </cell>
            </row>
            <row xml:id="i-8SL5CESmQBEPnZdpVR1SqJ">
              <cell>
                Totalt järnväg och väg
              </cell>
              <cell>
                12 637
              </cell>
              <cell>
                16 019
              </cell>
              <cell>
                15 864
              </cell>
              <cell>
                14 750
              </cell>
            </row>
          </table>
          <p xml:id="i-FSPvHpN9ez8VHutoM4Votd">
            Den av regeringen föreslagna planeringsramen innebär alltså en
            nivåhöjning för de anslagsfinansierade investeringarna med cirka
            2 miljarder kronor årligen jämfört med budgeten 2008. Jämfört
            med 2009 och 2010, som också inkluderar närtidssatsningar på 3,3
            respektive 3,7 miljarder kronor är den långsiktiga nivån i planeringsramen
            istället drygt 1 miljard kronor lägre årligen.
          </p>
          <head xml:id="i-FhGssXf63FYRM47M91J9KW" type="h5">
            Jämförelse med totalt pågående investeringar, inklusive lånefinansierade
          </head>
          <p xml:id="i-3agaCr43xEWY3zvkyyNH8W">
            För att få en uppfattning om hur den totala årliga investeringsnivån
            för vägar och järnvägar föreslås utvecklas i propositionen bör
            även nu pågående lånefinansierade investeringar räknas in. Då
            erhålles följande bild.
          </p>
          <head xml:id="i-USwvLngTP8o4X1unhgduZx" type="h1">
            Tabell 6. Investeringar i vägar och järnvägar 20092017 enligt
            regeringens förslag
          </head>
          <table xml:id="i-8khbJK8M7o5BKEFhMkzjeE">
            <row xml:id="i-3Gdii8jgA8YFZBwqif5RYp">
              <cell>
                Miljoner kronor
              </cell>
              <cell>
                2009
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
              <cell>
                2013
              </cell>
              <cell>
                2014
              </cell>
              <cell>
                2015
              </cell>
              <cell>
                2016
              </cell>
              <cell>
                2017
              </cell>
            </row>
            <row xml:id="i-GttVgQJotaRU364P1hsxhp">
              <cell>
                Anslagsfinansierat
              </cell>
              <cell>
                16 019
              </cell>
              <cell>
                15 864
              </cell>
              <cell>
                14 750
              </cell>
              <cell>
                14 750
              </cell>
              <cell>
                14 750
              </cell>
              <cell>
                14 750
              </cell>
              <cell>
                14 750
              </cell>
              <cell>
                14 750
              </cell>
              <cell>
                14 750
              </cell>
            </row>
            <row xml:id="i-F94mU9gnReGkjxYzCq5bwK">
              <cell>
                Lånefinansierat
              </cell>
              <cell>
                6 371
              </cell>
              <cell>
                5 632
              </cell>
              <cell>
                3 279
              </cell>
              <cell>
                1 872
              </cell>
              <cell>
                1 613
              </cell>
              <cell>
                2 345
              </cell>
              <cell>
                570
              </cell>
              <cell>
                150
              </cell>
              <cell>
                0
              </cell>
            </row>
            <row xml:id="i-M75yWmKtbtRzSJkmtQnsCM">
              <cell>
                Totala investeringar
              </cell>
              <cell>
                22 390
              </cell>
              <cell>
                21 496
              </cell>
              <cell>
                18 029
              </cell>
              <cell>
                16 622
              </cell>
              <cell>
                16 363
              </cell>
              <cell>
                17 095
              </cell>
              <cell>
                15 320
              </cell>
              <cell>
                14 900
              </cell>
              <cell>
                14 750
              </cell>
            </row>
          </table>
          <head xml:id="i-WY6kE8Tbv19gXTEe7Pyfx" type="h5">
            Jämförelse med Banverkets nivåer i inriktningsunderlaget
          </head>
          <p xml:id="i-54XfoVQB6gSCNSMnyWg4zh">
            Den av regeringen föreslagna investeringsnivån, 14,75 miljarder,
            kan jämföras med Banverkets inriktningsunderlag 20102019. Banverket
            specificerade i detta, enligt regeringens uppdrag, alternativa
            investeringsnivåer från 50 % till +50 % per år. I följande tabell
            jämförs detta med regeringens föreslagna investeringsnivåer.
          </p>
          <head xml:id="i-Mopk7aqj6uv4tRxzqoh99V" type="h1">
            Tabell 7. Jämförelse med Banverkets nivåer i inriktningsunderlaget
          </head>
          <table xml:id="i-9i5CEsW7WBRxbwABfjKzX1">
            <row xml:id="i-9gyPUrdniyagmoos1EFrnr">
              <cell>
                Planeringsnivå
              </cell>
              <cell>
                25 %
              </cell>
              <cell>
                0 %
              </cell>
              <cell>
                +25 %
              </cell>
              <cell>
                +50%
              </cell>
            </row>
            <row xml:id="i-5iH3F74o4Y2M6DLcHsVdrf">
              <cell>
                Summa investeringar järnväg
              </cell>
              <cell>
                68,3
              </cell>
              <cell>
                91,0
              </cell>
              <cell>
                113,7
              </cell>
              <cell>
                136,5
              </cell>
            </row>
            <row xml:id="i-5ow127jezeuCP7tGq45EpS">
              <cell>
                Avgår låne­finans­ierat 20102019
              </cell>
              <cell>
                11,5
              </cell>
              <cell>
                11,5
              </cell>
              <cell>
                11,5
              </cell>
              <cell>
                11,5
              </cell>
            </row>
            <row xml:id="i-BvJQQgxzgZHkAgpb466xkY">
              <cell>
                = Anslagsfinansierat järnväg
              </cell>
              <cell>
                56,8
              </cell>
              <cell>
                79,5
              </cell>
              <cell>
                102,2
              </cell>
              <cell>
                125,0
              </cell>
            </row>
            <row xml:id="i-SnqridfrQEPdwHyoaA99cQ">
              <cell>
                = Anslag per år järnväg
              </cell>
              <cell>
                5,7
              </cell>
              <cell>
                8,0
              </cell>
              <cell>
                10,2
              </cell>
              <cell>
                12,5
              </cell>
            </row>
            <row xml:id="i-24KcdfC4jDuc7wouPL2XEf">
              <cell>
                Planeringsram väg och järnväg
              </cell>
              <cell>
                14,7
              </cell>
              <cell>
                14,7
              </cell>
              <cell>
                14,7
              </cell>
              <cell>
                14,7
              </cell>
            </row>
            <row xml:id="i-VMHTnerFdwY5Nq6sNg6LPy">
              <cell>
                Härav väg (räk­nat som nivå 2008)
              </cell>
            </row>
            <row xml:id="i-JDeYm4EnDMNbtYYaD6wSi5">
              <cell>
                Nationella vägar
              </cell>
              <cell>
                3,3
              </cell>
              <cell>
                -3.3
              </cell>
              <cell>
                3,3
              </cell>
              <cell>
                3,3
              </cell>
            </row>
            <row xml:id="i-VWS7cS22ZC6Yvk83d3PEF4">
              <cell>
                Regionala vägar
              </cell>
              <cell>
                2,0
              </cell>
              <cell>
                2,0
              </cell>
              <cell>
                2,0
              </cell>
              <cell>
                2,0
              </cell>
            </row>
            <row xml:id="i-Xut4ZYKVGs3C9J1v6gPmMK">
              <cell>
                = Planeringsram per år järnväg
              </cell>
              <cell>
                9,4
              </cell>
              <cell>
                9,4
              </cell>
              <cell>
                9,4
              </cell>
              <cell>
                9,4
              </cell>
            </row>
          </table>
          <p xml:id="i-GEUjKWng3jQY4DyLcdFQD1">
            I detta räkneexempel har antagits att all eventuellt ökad investeringsram
            i planeringsramen jämfört med anslagen för 2008 ska tillföras
            järnvägsinvesteringar. Detta avspeglar sannolikt inte regeringens
            prioriteringar, då man sagt att vägar bör prioriteras före järnvägar.
            Men även med denna för järnvägen positiva förutsättning kommer
            regeringens förslag till planeringsram för järnvägsinvesteringar
            närmast att motsvara ett alternativ +15 % i Banverkets inriktningsunderlag.
            Om regeringen väljer att avsätta en större del av den gemensamma
            planeringsramen på vägar, kommer satsningen på järnvägar att bli
            ännu mindre.
          </p>
          <head xml:id="i-MP46FRKF2UX8Cc7W22jAUQ" type="h3">
            Slutsatser
          </head>
          <p xml:id="i-7d8yV6F2YtBkeVUoB9yxfG">
            Den av regeringen föreslagna planeringsramen för Utveckling av
            transportsystemet innebär i själva verket en kraftig sänkning
            av nivån på investeringar i vägar och järnvägar jämfört med den
            totala investeringsnivå (anslags- och lånefinansierad) som varit
            de senaste åren och även kommer att råda 2009 och 2010. Nivån
            sjunker successivt från över 23 miljarder 2009 till under 15 miljarder
            kronor från och med 2016. Den främsta orsaken till detta är att
            regeringen inte räknar med någon höjning utan snarast en viss
            sänkning av de anslagsfinansierade nivåerna efter de närmaste
            åren. De stora nu pågående lånefinansierade investeringarna förutses
            inte heller ersättas av några nya. I diagrammet nedan som föreställer
            investeringar i vägar och järnvägar med regeringens förslag blir
            nedskärningen tydlig.
          </p>
          <head xml:id="i-PJtV5k3PLqQVo1R4VtJmFr" type="h2">
            Regionalisering av trafikpolitiken
          </head>
          <p xml:id="i-CTXdQEpK9xaNPRxoFy1vVq">
            Regeringens slår in på en linje av att regionalisera trafikpolitiken.
            Tendensen är tydlig eftersom den sker på flera parallella plan.
            Till att börja med väjer regeringen inför att prioritera strategiska
            hamnar utifrån det underlag som kom fram i hamnutredningen. Istället
            ska åtgärdsplaneringen ut ännu en vända i regionerna, trots att
            viktiga slutsatser redan dragits i hamnutredningen. Regeringen
            vågar inte sätta ner foten, utan vill att regionerna ska ta ställning
            på egen hand, för att utifrån det göra prioriteringar. I anknytning
            till allt tal om att det går för långsamt med infrastrukturinvesteringar
            är detta ett ironiskt drag som riskerar att leda till att sjöfartens
            klimatpotential för gods­transporter försinkas.
          </p>
          <p xml:id="i-AKSbWZYxPWs1itRHHrxSR">
            Samma tendens finns för investeringar i kombiterminaler. Trots
            att utredningen om strategiska godsnoder i det svenska transportsystemet
            kommer med ett antal viktiga förslag väljer regeringen att förflytta
            ansvaret för prioriteringar till regionerna.
          </p>
          <p xml:id="i-CXc5asYkc8snEUDmQjxAy8">
            Utöver detta öppnar regeringen för medfinansering för infrastrukturprojekt
            med kommuner och regioner. Problemet är att vissa projekt på så
            sätt kan komma att prioriteras med utgångspunkt från att finansiering
            finns, vilket kommer att innebära att regionernas huggsexa om
            investeringsmedel kan komma att påverka den nationella infrastrukturplaneringen.
            Inte minst är detta relevant ur ett demokratiperspektiv, då vissa
            projekt med större ekonomiska intressen kan få företräde framför
            andra.
          </p>
          <p xml:id="i-G2VVtNB4ZEUgj4WiEHuJKx">
            Regeringen kryper ifrån ansvaret för infrastrukturen genom att
            föreslå kommunal medfinansiering. Riksdagen har inrättat klimatmålen
            och då bör det vara vårt ansvar att förse landet med den infrastruktur
            som behövs för att målen ska nås. Miljöpartiet anser därför att
            regeringens förslag om kommunal förskottering och medfinansering
            bör avvisas, och att staten tar hela infrastrukturkostnaden för
            den nationella infrastrukturen. Staten bör ta det fulla ansvaret
            för infrastrukturinvesteringar av nationell karaktär. Detta bör
            riksdagen ge regeringen till känna som sin mening.
          </p>
          <head xml:id="i-62wuiSqNfHWgU2d75Z4sra" type="h2">
            Vilseledande samhällsekonomiska analyser
          </head>
          <p xml:id="i-TytGNnEWaNZdcDTP1mfXhV">
            Det övergripande målet för transportpolitiken enligt ett enigt
            riksdagsbeslut är att den ska säkerställa en samhällsekonomiskt
            effektiv och långsiktigt hållbar transport­försörjning för medborgarna
            och näringslivet i hela landet. Regeringen har vid flera tillfällen,
            särskilt när det gäller ekonomiska angelägenheter, gett uttryck
            för uppfattningen att politiken i större utsträckning ska grundas
            på aktuella forsknings­resultat och ha vetenskaplig täckning för
            de fakta de olika förslagen utgår ifrån. Eftersom vägar och järnvägar
            är strukturerande och dimensionerande för de transport­volymer
            som kan komma ifråga i kanske över hundra år efter att de anlagts
            är det extra viktigt att beslutsfattare har ett korrekt underlag
            för vilken samhällsekonomisk nytta respektive projekt eller transportlösning
            kan medföra.
          </p>
          <p xml:id="i-4DEQqYPChpGfS5A8BXEGFr">
            En utgångspunkt för den nya planeringsomgången är att samhällsekonomiska
            analyser ska spela en viktig roll vid prioritering av infrastrukturinvesteringar.
            Utifrån det underlag som inlämnats i den inriktningsplanering
            som föregått arbetet med den kommande infrastrukturpropositionen
            är det regeringens bedömning att en större andel av ramen, i jämförelse
            med de planer som den tidigare regeringen fastställt, kommer att
            behövas för angelägna väginvesteringar. 7
          </p>
          <p xml:id="i-AQWqoZJtFJEuJJFY3uZ28T">
            Påståendet att vägar generellt är mer samhällsekonomiskt nyttiga
            än järnvägar bygger bland annat på antaganden om låga oljepriser
            och underskattade framtida koldioxid­skatter.
          </p>
          <p xml:id="i-TtYWpA3NLc88aGpMEu7DZH">
            Regeringen anger inte specifik fördelning mellan väg och järnväg
            i den angivna summan 217 miljarder kronor för att utveckla transportsystemet
            i infrastruktur­propositionen. Om regeringen fortsätter att använda
            sig av gammalmodiga analys­redskap som inte tar tillräcklig hänsyn
            till exempel till intrång i naturmiljöer och klimatpåverkan kommer
            väginvesteringar sannolikt att gynnas även framöver. Detta går
            stick i stäv med Miljöpartiets målsättning att minska utsläppen
            av klimatpåverkande gaser med 40 procent till 2020. Regeringen
            påtalar själv att samhällsekonomiska analyser är problematiska:
          </p>
          <p xml:id="i-WaSrfADfqakTveB6NAuR8t">
            I infrastrukturplaneringen fångas t.ex. inte alla effekter på
            miljö, natur och kultur­miljöer samt fördelning mellan olika grupper
            i de samhällsekonomiska kalkylerna. 8
          </p>
          <p xml:id="i-SX1kr9GN7rqqTwseUsTCyr">
            I samband med detta konstaterar regeringen att samhällsekonomiska
            kalkyler behöver kompletteras med en samlad effektbedömning, där
            även icke prissatta effekter såsom påverkan på landsbygd eller
            tätort och exploateringseffekter redovisas. Men det räcker inte
            att redovisa effekter som dessa, de måste också ge reellt utslag
            vid prioritering mellan olika projekt.
          </p>
          <p xml:id="i-18A1dMi3itCCDFmo5Th387">
            Miljöpartiet anser att icke prissatta effekter, såsom påverkan
            på biologisk mångfald och andra exploateringseffekter, måste få
            större politiskt genomslag vid alla typer av beslut som berör
            infrastruktur. Detta bör riksdagen ge regeringen till känna som
            sin mening.
          </p>
          <head xml:id="i-FKRuCqXyi9QoRc1ZtYzbkJ" type="h3">
            Prognoser för drivmedelspriser
          </head>
          <p xml:id="i-3hc8untvjCacmDC5TrnyX3">
            Drivmedelspriset är en väsentlig faktor för prognoserna av framtida
            trafikvolymer. De väg- och järnvägsprojekt som ingår i den pågående
            infrastrukturplaneringen är kalkylerade i förhållande till de
            trafikvolymer som kunde förväntas vid ett råoljepris på 64 US
            dollar fatet. Detta oljepris beräknas anmärkningsvärt nog vara
            konstant till 2020.
          </p>
          <p xml:id="i-LnD2q1fdkKJBUTh6XBiTW9">
            Med tanke på sinande tillgång till olja, högre kostnad för att
            pumpa upp den och en stigande efterfrågan till följd av ökat bilinnehav
            i världen, är antagandet om sjunkande och eller konstanta priser
            förvånande. Även om den sinande oljan helt eller delvis skulle
            kunna ersättas av syntetisk olja från kol alternativt biobränslen
            kan priserna vid pump förväntas vara höga om inte samhället går
            in med kraftiga subventioner.
          </p>
          <p xml:id="i-XHggWmpZqpZqmpAs1tPLx8">
            Miljöpartiet anser att prognoser för bränslepriset i den fortsatta
            åtgärdsplaneringen bör bygga på realistiska antaganden om oljans
            prisutveckling. Detta bör riksdagen ge regeringen till känna som
            sin mening.
          </p>
          <head xml:id="i-Smw8n4yCBiCPpkL2sXac2N" type="h3">
            Kostnaderna för klimatförändringar
          </head>
          <p xml:id="i-BBoUiCEZbL6cgspf1QXC9Y">
            I Sternrapporten konstateras att kostnaderna för klimatförändringarna
            kan bli långt mer omfattande än vad som tidigare antagits. Sir
            Nicholas Stern värderar i sin analys framtida generationer lika
            mycket som de nu levande ett antagande som är svårt att ifrågasätta.
            Enligt Sterns beräkningar kommer framtida klimatförändringar att
            kosta cirka 51 000 miljarder dollar, det vill säga ungefär 20
            procent av alla länders samlade BNP. Kostnaderna för klimatkonsekvenserna,
            om vi inte lyckas bryta den nuvarande utvecklingen, har jämförts
            med de samlade kostnaderna för första och andra världskriget.
          </p>
          <p xml:id="i-YNicGXoaXDcDUy6G1bLZHi">
            I de samhällsekonomiska kalkylmodeller som görs för kommande
            vägar och järnvägar, s.k. nettonuvärdekvoter (NNK), värderas kostnaden
            för utsläpp av koldioxid till 1,50 kr/kg koldioxid. Detta värde
            beräknades för ett antal år sedan för att nå klimatmålet till
            år 2010 som innebär en stabilisering av utsläppen av emissionerna
            jämfört med år 1990. Sika (Statens institut för kommunikationsanalys)
            gjorde år 2005 en ny beräkning av kostnaden för att nå målet till
            2010, och siffran landade då på ca 2,70 kr/kg koldioxid. Om koldioxidskatten
            idag höjdes till 2,70 kr/kg koldioxid så skulle det påverka bensinpriset
            kraftigt, vilket skulle minska eller helt ta bort lönsamheten
            i väginvesteringar. För att nå Klimat­beredningens mål om att
            minska utsläppen med 7590 procent till 2050 skulle ännu högre
            pris­ökningar krävas. Värdet för utsläpp av 1 kg koldioxid har
            emellertid inte uppdaterats i förhållande till de långsiktiga
            klimatpolitiska målen.
          </p>
          <p xml:id="i-AtKJkUxYVV2ShWJz2PRRvj">
            De vägobjekt som ingår i Vägverkets aktuella planeringsunderlag
            utgår således från en situation där målsättningar som beslutats
            i Sveriges riksdag inte kommer att uppfyllas. Ett alternativ är
            att beräkna ett skuggpris för koldioxid som leder till minskningar
            av koldioxid enligt klimatmålen, och beräkna ett kommande bensinpris
            utifrån det och se effekterna av en sådan situation. Sika beräknar
            att det skulle krävas ett bensinpris på ungefär 22 kr/liter för
            att minska utsläppen från transportsektorn med 20 procent i jämförelse
            med 1990 års nivå 9 . I en känslighetsanalys av den samhällsekonomiska
            kalkylen för Förbifart Stockholm beräknas effekterna av en ökning
            av bensinpriset med 50 respektive 100 procent. Resultatet visar
            att den samhällsekonomiska nyttan försvinner helt med en höjning
            på 100 procent och minskar kraftigt med en höjning på 50 procent.
          </p>
          <p xml:id="i-8rX2Jmpea6kbrCYpPDXcmP">
            Miljöpartiet anser att ASEK-värdet för koldioxid bör uppdateras
            utifrån tvågraders­målet inför den kommande åtgärdsplaneringen.
            Detta bör riksdagen ge regeringen till känna som sin mening.
          </p>
          <head xml:id="i-Ax1c91ifkeUCNi2gCGzthP" type="h3">
            Förbifart Stockholm som exempel
          </head>
          <p xml:id="i-KSeL7uAu2VkNBy9dWjZ3nF">
            Vägverkets samhällsekonomiska kalkyl för Förbifart Stockholm
            ger intryck av att det inte kommer att råda trängsel på vägarna
            när Förbifart Stockholm invigs vilket möjliggör de höga medelhastigheter
            i rusningstid man räknat med. Att inte räkna med trängsel möjliggör
            också de teoretiska över­flyttningar av trafik från innerstaden
            som anges, vilket skulle motivera de försvunna koldioxidutsläppen
            som tidigare angavs öka kraftigt med Förbifart Stockholm. Men
            ingen uppgift anges om hur länge det dröjer efter invigning av
            Förbifart Stockholm innan där råder trängsel i högtrafik. Carl
            Ceder­schiölds utredning visar att trängseln i Stockholms trafiksystem
            kommer att öka jämfört med idag när paketet som helhet är genomfört.
            Detta verkar ske direkt efter paketets färdigställande. Koldioxidutsläppen
            kommer då att öka jämfört med utgångsläget.
          </p>
          <p xml:id="i-KShttwuSqgLwfjj4Qj1vqa">
            Ökad yrkestrafik ingår inte. Om man bygger nya vägar som är snabbare
            eller på annat sätt bekvämare att använda, så kan man räkna med
            att trafiken ökar. Man har gynnat vägtrafik genom investeringen.
            I Transeks analys av Förbifart Stockholm används trafikmodeller
            som leder till resultatet att trafiken i Stockholms län beräknas
            öka med fyra procent med Förbifart Stockholm. Men det görs ingen
            analys över yrkestrafiken över huvud taget. Denna antas vara konstant.
            Detta trots att kilometerskatt och höjda bränsle­priser kommer
            att behövas för att nå klimatmålen och för att internalisera de
            samhällsekonomiska kostnaderna, vilket regeringen har som ambition
            enligt vårpropositionen. På så sätt underskattas utsläppen och
            trafikolyckorna från yrkestrafiken och tidsvinsterna överskattas.
            Sammantaget innebär detta en överskattning av vinsterna.
          </p>
          <p xml:id="i-TwLfXJVhr25ocyoE25hNmi">
            Den samhällsekonomiska kalkylen för Förbifart Stockholm baseras
            på en medel­hastighet i högtrafik på 70 km/tim. Någon känslighetsanalys
            av hur ökad trängsel på vägen kommer att påverka medelhastigheten,
            och därmed restids­vinsterna som är utslagsgivande för kalkylens
            nettonuvärdeskvot (NNK), har inte genomförts. Med ökad trängsel
            inom kort efter invigningen kan NNK komma att vara negativ.
          </p>
          <p xml:id="i-HnZ16eheNxuEJr7AREwBm7">
            Miljöpåverkan från infrastruktur ingår inte. Trafikinvesteringar
            innebär inte bara energiåtgång i användningsfasen. Själva byggandet
            och driften kräver också mycket energi och leder således till
            en miljöpåverkan. Denna kallas i dessa sammanhang för indirekt
            energi. Indirekt energianvändning kan uppgå till flera miljarder
            kronor och kan alltså vara högst signifikant för kalkylen. Ändå
            har denna alltså inte tagits i beaktning, vilket leder till en
            underskattning av kostnaderna för Förbifart Stockholm.
          </p>
          <p xml:id="i-Ay3EZtkayPnbhgX21hPufd">
            Nyttan av investeringarna minskar med trängselavgifter. Transek
            räknar inte med trängselavgifter i sin kalkyl för Förbifart Stockholm.
            Däremot görs en uppskattning av att nyttan med vägutbyggnaden
            minskar med 1520 procent om trängselavgifter införs. Om man drar
            bort dessa procentsatser från den beräknade samhällsekonomiska
            vinsten blir varken Förbifart Stockholm eller Diagonal Ulvsunda
            samhällsekonomiskt lönsamma. Nu har trängselavgifterna införts.
            Vi anser att det vore på sin plats att göra en ny samhällsekonomisk
            analys med detta som utgångspunkt. Man kan särskilt ifrågasätta
            att intäkterna från trängselavgifterna, som i sig är samhällsekonomiskt
            lönsamma, ska gå till väginvesteringar vars lönsamhet minskar
            vid införandet av trängselavgifter.
          </p>
          <p xml:id="i-HjfC4gxejscgwcf2noca1L">
            Priset för naturintrång ingår inte. I den samhällsekonomiska
            kalkylen noteras att Förbifart Stockholm har allvarliga intrångseffekter
            som påverkar natur- och kultur­miljöer. Men ingen kvantifiering
            görs av dessa skador, de utelämnas helt ur kalkylen. Detta trots
            att Förbifart Stockholm passerar ett område som är klassat som
            riksintresse för dess natur- och kulturvärden och att Grimstaskogens
            naturreservat utgör ett av Stockholms stads fåtal tysta områden.
            Stockholms miljövärden brukar samtidigt i undersökningar om Stockholms
            attraktionskraft internationellt lyftas fram som den främsta faktorn
            som lockar utländska företag att etablera sig i Stockholm. Indirekt
            markintrång som med största sannolikhet blir följden, till exempel
            genom en förändrad bebyggelsestruktur, ingår inte heller.
          </p>
          <p xml:id="i-PieWBx18AhVQ2MT91pUgbS">
            I Vägverkets projektmål för en nordsydlig förbindelse i Stockholm
            finns inga mål som berör miljö, klimat eller hållbar utveckling.
            Om planeringen hade haft en annan utgångspunkt, till exempel de
            transportpolitiska målen, skulle förslagen på lösningar säkerligen
            ha blivit annorlunda. Naturvårdsverket efterlyser en ny utredning
            utifrån de av riksdagen antagna klimat- och miljömålen. Sika har
            framfört kritik mot att projektmålen i utredningen om Förbifart
            Stockholm strider mot de transportpolitiska målen. Vägverkets
            projektmål leder till att en redan uttänkt lösning premieras istället
            för att man förutsättningslöst tittar på olika lösningar utifrån
            de transportpolitiska målen. Detta går också i strid med regeringens
            egen ambition om att underlätta samverkan mellan transportslagen
            10 .
          </p>
          <head xml:id="i-XFFFsXAbYZdpVCjM5uwEzX" type="h1">
            Miljöpartiets förslag
          </head>
          <head xml:id="i-HEhvdBjMsaQMMu6ih6ogdD" type="h2">
            Ekonomiska styrmedel och fyrstegsprincipen
          </head>
          <head xml:id="i-9trCUQPsjAZKcdoEskbdCB" type="h3">
            Kilometerskatt
          </head>
          <p xml:id="i-3zN6iGADFUb6Y8Pu6vxvTF">
            En central punkt för att minska tillväxten i lastbilstransporterna
            är åtgärder som gör att de internaliserar en större andel av sina
            kostnader. Ett effektivt sätt att öka internaliseringen är att
            införa kilometerskatt (km-skatt) för tung trafik såsom den förra
            regeringen aviserade i 2005 års transportpolitiska proposition.
            Även EU har föreslagit att lastbilstransporternas prissättning
            i högre grad ska spegla dess kostnader och att detta kan göras
            genom exempelvis så kallad km-skatt. Ett flertal länder inom EU
            har infört eller beslutat att införa sådana system. Bland dessa
            finns Tyskland, Schweiz, Tjeckien, Österrike, Nederländerna, Frankrike
            och Storbritannien.
          </p>
          <p xml:id="i-3uYdi1reZvLHCgsKrRNkmK">
            Sverige har haft km-skatt på lastbilstransporter tidigare. Den
            1 januari 1974 infördes ett km-skattesystem för dieseldrivna fordon
            i Sverige. Skatten var beroende av fordonets körsträcka och togs
            ut med ett visst belopp per tiotal kilometer. Systemet omfattade
            även utländska dieseldrivna tyngre fordon som tillfälligt användes
            i Sverige. Skattesatserna var beroende av fordonsslag och skattevikt.
          </p>
          <p xml:id="i-E44Wc2WhUvM4kiEDDgCTnt">
            Den 1 oktober 1993 avskaffades km-skatten och ersattes med en
            punktskatt på dieselolja. En avgörande orsak till avskaffandet
            var att systemet ansågs kunna strida mot EG:s regler om fri rörlighet
            och kunde anses utgöra ett gränshinder.
          </p>
          <p xml:id="i-VL6ckLHtavh8iYkCSa3aYY">
            Att återinföra km-skatten i Sverige har blivit aktuellt sedan
            EU har klargjort att alla medlemsländer har möjlighet att införa
            sådana system. Frågan har utretts av ett flertal myndigheter och
            systemet anses kunna vara ett effektivt sätt att öka internaliseringen
            av lastbilstrafikens samhällsekonomiska kostnader. Hur stor effekt
            en sådan åtgärd får beror på skattens utformning och vilka undantag
            som ges. Sika anser emellertid att en skatt i storleksordningen
            en krona per kilometer (genomsnitt) skulle leda till tio procents
            minskning av trafikarbetet med lastbil och att utsläppen av koldioxid
            skulle minska i motsvarande grad, 400 000 ton på årsbasis. Effekten
            på transportarbetet skulle bli betydligt mindre eftersom sektorn
            skulle effektiviseras.
          </p>
          <p xml:id="i-4yu9LnQkqDsYmtZkF25NZ7">
            Den förra regeringen aviserade att en sådan skatt skulle komma
            till 2010, men den nuvarande regeringen verkar passa i frågan.
            I Klimatberedningen var samtliga politiska partier överens om
            ett införande av kilometerskatt för tunga lastbilar senast 2011.
            Miljöpartiet anser att en kilometerskatt bör införas på tunga
            lastbilstransporter med en geografisk differentiering. Skatten
            bör uppgå till två kronor per kilometer och införas från den 1
            januari 2011. Detta bör riksdagen ge regeringen till känna som
            sin mening.
          </p>
          <head xml:id="i-R4bVmTq3nNzXZkGr8c2fca" type="h3">
            Klimatmålsstyrd koldioxidskatt
          </head>
          <p xml:id="i-Z2CUNQePs61wKHzNBg8bh">
            Forskning har visat att bensinskatten är det enskilt viktigaste
            styrmedlet hittills för att minska klimatpåverkan. Världens utsläpp
            av koldioxid är cirka fem procent lägre tack vare Europas bensinskatter
            än de skulle ha varit utan dem. Av totalt sex miljarder ton kol
            i världen kommer 1,13 miljarder ton från OECD-ländernas transportsystem.
            Om alla OECD-länder hade haft USA:s bensinpriser skulle dessa
            utsläpp ha varit 1,5 miljarder ton. Om Europas skattenivåer hade
            varit normen skulle utsläppen ha varit mycket lägre idag och legat
            på 0,72 miljarder ton 11 . Sika beräknar att koldioxidskatten
            skulle behöva höjas till en nivå som ger ett bensinpris på ungefär
            27,50 kronor per liter för att minska vägtrafikens koldioxidsutsläpp
            med 20 procent till 2020 i förhållande till 1990 års nivå 12 .
          </p>
          <p xml:id="i-Qg54GJR6HB1zaS1MvWTUPD">
            De myndigheter som har att övervaka klimatmålen bör ges ett uppdrag
            att löpande årligen inkomma med underlag som utvärderar de ekonomiska
            styrmedel som syftar till att nå klimatmålen och föreslå justeringar
            i nivå och eventuellt nya åtgärder om målen inte ser ut att nås.
            När skattenivåer förändras måste andra hänsyn också tas men en
            uppföljning enligt ovan utgör ett bra beslutsunderlag för riksdagen
            och möjliggör större måluppfyllelse. En sådan process ger också
            tydliga signaler om allvaret i klimat­ambitionerna till marknadens
            aktörer, vilket minskar osäkerheten i klimatinvesteringar. Dessutom
            blir det tydligt att de skattenivåer som sätts är nödvändiga för
            att nå utsläpps­målen. Paralleller kan till exempel dras till
            den penningpolitiska regimens och det finanspolitiska ramverket
            och de uppföljningsprocesser som föreligger på dessa områden.
            Regeringen bör återkomma till riksdagen med förslag om en beskattning
            av koldioxid som leder till att de klimatpolitiska målen nås.
            Detta bör riksdagen ge regeringen till känna som sin mening.
          </p>
          <head xml:id="i-XCZQ7wyGYbrm1HKcNyn3eQ" type="h3">
            Fyrstegsprincipen
          </head>
          <p xml:id="i-NyvVwG39HketMq6Q6rBaZ9">
            Fyrstegsprincipen innebär att åtgärder som kan påverka transportbehovet
            och val av transportsätt ska prioriteras i första hand. I andra
            hand kommer åtgärder som ger effektivare utnyttjande av befintlig
            infrastruktur och fordon och i tredje hand begränsade ombyggnadsåtgärder.
            I sista hand ska nyinvesteringar och större ombyggnadsåtgärder
            genomföras.
          </p>
          <p xml:id="i-Cy4P6eiBHG7d1SnJquGrLw">
            Argumenten för att vara konsekvent i att tillämpa fyrstegsprincipen
            är många. Ur ett miljöperspektiv är det alltid bättre om till
            exempel trängselproblem i stadsmiljö kan lösas genom att fler
            åker kollektivt än att det byggs fler vägar som ökar de totala
            trafikvolymerna. Fyrstegsprincipen är också ett sätt att kanalisera
            finansiella resurser till de investeringar som verkligen behövs.
            Det är exempelvis mycket billigare att införa trängselavgifter
            än att bygga Norra länken. Miljöpartiet anser att fyrstegsprincipen
            måste få en större tyngd i infrastrukturplaneringen, både hos
            Vägverket och hos Banverket. Detta bör riksdagen ge regeringen
            till känna som sin mening.
          </p>
          <head xml:id="i-E3XjqWAu2qEHgpK7hktTBS" type="h2">
            Satsa på järnvägen
          </head>
          <p xml:id="i-TKBQeqHEdAQcLXf5WjkQMb">
            Regeringens planeringsram för investeringar i vägar och järnvägar
            innebär en kraftigt sjunkande investeringstakt från dagens omkring
            22 miljarder kronor per år till omkring 15 miljarder kronor per
            år vid mitten av 2010-talet. Den främsta orsaken till detta är
            att utrymmet för anslagsfinaniserade investeringar ligger stilla
            eller krymper något, medan dagens höga nivå på lånefinansierade
            investeringar, cirka 7 miljarder kronor årligen, krymper till
            nära noll vid mitten av 2010-talet när nu pågående eller beslutade
            lånefinaniserade projekt har färdigställts.
          </p>
          <p xml:id="i-UYdACye2jtoaAS2pxuMmPg">
            Det är utomordentligt anmärkningsvärt att regeringen, när den
            säger sig vilja satsa på infrastrukturen, i själva verket planerar
            för en kraftigt avtagande investeringstakt.
          </p>
          <p xml:id="i-RhymiBPbe1961kxgNV44mE">
            Särskilt anmärkningsvärt är det att regeringen planerar för en
            minskande investeringstakt vid byggande av järnvägar när dessa
            idag på många håll är fullt utnyttjade och den nödvändiga klimatomställningen
            kräver en överflyttning av historiska mått av såväl gods- som
            persontrafik till miljövänlig spårtrafik. Detta att jämföra med
            Spanien som har målsättningen att minst 90 procent av befolkningen
            ska ha högst fem mil till närmast höghastighetsspår senast 2020.
          </p>
          <p xml:id="i-G1gnaMVFnhSPVT7b4zGgcF">
            Regeringens förslag om en gemensam planeringsram för väg- och
            järnvägs­investeringar innebär också en stor risk för att järnvägsinvesteringar
            kommer att nedprioriteras ytterligare så länge dagens förlegade
            beräkningsmodeller för samhälls­ekonomisk lönsamhet tillämpas.
          </p>
          <p xml:id="i-9fScg2UYXAqucsPHg9JGYj">
            Så länge inte riktiga modeller för beräkning av samhällsekonomisk
            lönsamhet, som också tar hänsyn till klimathotet, tagits fram
            och tillämpas bör planeringsramarna för de olika trafikslagen
            fortfarande hållas isär. Miljöpartiet föreslår således en särskild
            planeringsram för investeringar i järnvägar och annan spårtrafik.
          </p>
          <p xml:id="i-6iKuxbaYLGhL68qpGzfGpX">
            Miljöpartiet föreslår vidare att statens planeringsram för spårinvesteringar
            ska delas upp i två delar. Höghastighetsbanorna Europakorridoren
            (bestående av Götalandsbanan och Europabanan inklusive förbindelse
            till Danmark) bör utgöra den ena delen och övriga spårinvesteringar
            den andra delen. Det finns två skäl till att en sådan åtskillnad
            bör göras. Kostnaderna för byggandet av höghastighetsbanorna är
            fortfarande mycket osäkra och finansieringen av dem bör ske i
            särskild ordning som närmare utvecklas i nästa avsnitt.
          </p>
          <head xml:id="i-R2ELfGUN6GLuHLnjrKXqSz" type="h3">
            Höghastighetsbanor
          </head>
          <p xml:id="i-7pxehyQ3MMpq8WyRzeJCeH">
            Europakorridoren är samlingsnamnet på diskuterade höghastighetsbanor
            i Sverige. Den består av två huvuddelar. Den ena delen, Götalandsbanan
            StockholmGöteborg består i sin tur av tre delar. Ostlänken JärnaLinköping
            och en ny sträckning av Kust-till-kust-banan MölnlyckeBorås har
            kommit längst i planeringen. En förstudie av den mellanliggande
            sträckan LinköpingJönköpingBorås kommer inom kort att påbörjas.
            Den andra delen, Europabanan, har hittills i diskussionerna förutsatts
            gå mellan Jönköping och Helsingborg med vidare dragning till Danmark
            antingen via en tågtunnel HelsingborgHelsingör eller söderut via
            Malmö och Öresundsbron. I båda fallen måste en överenskommelse
            träffas med Danmark om den fortsatta dragningen i Danmark till
            den planerade Fehmarn Bält-förbindelsen.
          </p>
          <p xml:id="i-Lsp785NV7gXS8xwKaTHSov">
            Miljöpartiet anser att en dragning av Europakorridoren via Växjö
            ska utredas. Dels för att se vilken som är den kortaste och mest
            kostnadseffektiva lösningen och dels i ljuset av att inrikesflyget
            i stor utsträckning bör ersättas av höghastighetståg. Detta bör
            riksdagen ge regeringen till känna som sin mening.
          </p>
          <p xml:id="i-6bviMrCwcxHYXCF9BsW4zH">
            Miljöpartiet anser att byggandet av Europakorridoren har stor
            strategisk betydelse av flera skäl. De nuvarande järnvägarna från
            Stockholm till västra och södra Sverige, Västra och Södra stambanorna,
            är idag nästan fullbelagda av dagens järnvägstrafik. Det finns
            idag små möjligheter att lägga in fler persontåg under dagtid
            på banorna och även kapaciteten för ytterligare godståg är starkt
            begränsad. Ett viktigt skäl till begränsningen är att banorna
            idag måste utnyttjas för all slags trafik, både långsam regional
            person­tågstrafik, godstrafik och snabb interregional trafik.
            För att kunna öka gods- och persontrafik på järnvägen i framtiden
            behövs således nya spår mellan Sveriges storstadsområden. Det
            är då naturligt att differentiera trafiken, så att de äldre järn­vägarna,
            Västra och Södra stambanan, främst omhändertar den långsammare
            tyngre godstrafiken och regional persontrafik, medan de nybyggda
            spåren dimensioneras i första hand för snabb interregional persontrafik
            samt för viss snabb lättgodstrafik och regional persontrafik.
            Ett viktigt syfte ska vara att järnvägen ska kunna konkurrera
            ut flyget på berörda sträckor. De nya höghastighetsbanorna ska
            också via Danmark kopplas ihop med det europeiska höghastighetsnätet
            för att stärka järnvägens konkurrenskraft även för gränsöverskridande
            resor.
          </p>
          <p xml:id="i-Y97Ry1TryGwRuAD2SRuj9n">
            Byggandet av Europakorridoren bör genomföras så snart det är
            planeringsmässigt möjligt. Den pågående planeringen av Götalandsbanan
            bör påskyndas och intensifieras och en planering av Europabanan
            bör inledas snarast. Detta bör riksdagen ge regeringen till känna
            som sin mening. En särskild finansiering för byggandet bör garanteras
            vid sidan av de ordinarie planeringsramarna och budgetanslagen.
            Genomförandet bör kunna ske i en särskild projektform där staten
            tar huvudansvaret, men dit också regionala och privata intressenter
            bör inbjudas att medverka.
          </p>
          <p xml:id="i-5wYap3YUr8fVsFB2RczJ11">
            Den totala investeringen för projekt Europakorridoren har i (hittills
            mycket osäkra) kalkyler beräknats till storleksordningen 100150
            miljarder kronor, exklusive ny Öresundsförbindelse och Västlänken
            i Göteborg. Finansieringen bör ske genom lån. Om summan blir exempelvis
            120 miljarder kronor, skulle den årliga kapitalkostnaden vid 6
            procents annuitet kunna bli cirka 7 miljarder kronor årligen sedan
            alla delar färdigställts. Det är inte otroligt att en viss del
            av dessa kostnader kan bekostas genom banavgifter genom att järnvägen
            vid färdigställandetidpunkten blir mycket konkurrenskraftig och
            att konkurrerande flyg- och vägtrafik då kommer att vara väsentligt
            dyrare när de tvingas betala för sina miljö- och klimatkostnader.
            Återstående del får bekostas som hyra via statsanslag på samma
            sätt som för exempelvis Botniabanan.
          </p>
          <p xml:id="i-TuqEyZC8R5pDrHv1jGi9E1">
            Miljöpartiet föreslår att riksdagen sätter upp målet att Götalandsbanans
            två ändsträckor StockholmLinköping och GöteborgBorås ska vara
            färdigställda senast 2020 och hela Götalandsbanan senast 2023.
            Europabanan inklusive förbindelse till Danmark bör vara färdigställd
            senast 2025.
          </p>
          <head xml:id="i-FH9BF3nV7z7cFaN1NhzxnX" type="h3">
            Övriga spårinvesteringar
          </head>
          <p xml:id="i-NAfyiwfuZcbb3PN9KpdZD5">
            Miljöpartiet beräknar att planeringsramen för övriga spårinvesteringar
            under perioden 20102021 bör uppgå till totalt 188 miljarder kronor,
            vilket efter en upptrappning 2010 och 2011 innebär en investeringstakt
            20122021 på 16 miljarder kronor per år. Detta bör riksdagen ge
            regeringen till känna som sin mening. Häri ingår idag pågående
            och beslutade lånefinansierade investeringar (dubbelspår GöteborgTrollhättan
            och HallsbergMjölby samt Citybanan i Stockholm samt avslutande
            av Botniabanan) med uppskattningsvis cirka 15 miljarder kronor.
            Av planeringsramen avsätts 20 miljarder kronor för statsbidrag
            till investeringar i byggande av spårvägar i större städer samt
            8 miljarder kronor för statsbidrag till rullande materiel. Detta
            bör riksdagen ge regeringen till känna som sin mening.
          </p>
          <p xml:id="i-N7y5Mu6dMqetp9WAavvH2h">
            I det följande redovisas i grova drag vilka större investeringar
            som är angelägna och bedöms möjliga att utföra inom denna ekonomiska
            ram utöver redan pågående byggnation, som kommer att avslutas
            de närmaste åren.
          </p>
          <head xml:id="i-VdWU8rn7hQQw8BeQMSzCKr" type="h4">
            Norrland
          </head>
          <p xml:id="i-41Epzt7DJji99RqPWm8x5n">
            Norrbotniabanan färdigställs i huvudsak under planeringsperioden.
            Uppgraderingen av Ostkustbanan mellan Gävle och Sundsvall till
            dubbelspår påbörjas och genomförs delvis. Banuträtning mellan
            Sundsvall och Härnösand påbörjas. Bland de något mindre projekten
            kan nämnas upprustning av Ådalsbanan NylandLångsele, Bergsåkerstriangeln,
            upprustning av mittbanan SundsvallÅnge samt sträckan SöderhamnKilafors.
          </p>
          <head xml:id="i-hLEStwsz6NpkkKWPtgZ1Q" type="h4">
            Västra Svealand
          </head>
          <p xml:id="i-KjMxcEbfS7HHGxazkEboZH">
            Upprustning och delvis dubbelspår på Dalabanan. Ny sträckning
            i dubbelspår BorlängeFalun. En särskild satsning på godstrafiken
            genom Bergslagen. Upprustning av Västerdalbanan mellan Borlänge
            och Malung. I Värmland byggs den s.k. Vålbergsrakan KarlstadVålberg,
            Fryksdalsbanan till Torsby rustas upp och ett nytt resecentrum
            byggs i Karlstad. Dubbelspår HallsbergDegerön färdigställs tidigt
            under perioden.
          </p>
          <head xml:id="i-LssPDVVApPMUn7ji2iZohu" type="h4">
            Östra Svealand
          </head>
          <p xml:id="i-LM9jBFNKb5WqpCH2vcLUQW">
            De sista länkarna av dubbelspåret på Ostkustbanan färdigställs
            (gamla Uppsala, SkutskärFuruvik). Fyrspårutbyggnad söder om Uppsala
            till Myrbacken påbörjas. Ny eller upprustad bytespunkt i Märsta
            och Kombiterminal norr i Rosersberg. I Stockholmsområdet färdigställs
            fyrspår på Mälarbanan TomtebodaKalhäll. Svealandsbanan SödertäljeEskilstuna
            byggs ut med ytterligare dubbelspårssträckor.
          </p>
          <head xml:id="i-A1kWQZEqo1SSG57tBbU7Yv" type="h4">
            Östra Götaland
          </head>
          <p xml:id="i-2cXdmGppbL7yS3vdPfM5qr">
            Götalandsbanan färdigställs till stor del som särskilt projekt
            som inte ingår i planerings­ramen, se särskilt avsnitt Höghastighetsbanor.
            Spår till godsterminal Händelö i Norrköping och utbyggnad av kombiterminal
            i Småland, eventuellt Torsvik i Jönköping. Upprustning av Södra
            stambanan. Viss upprustning av Stångådalsbanan LinköpingVästervik
            och banor kring Jönköping.
          </p>
          <head xml:id="i-BwT8z3e64h1QaRG3r3FKNe" type="h4">
            Västra Götaland
          </head>
          <p xml:id="i-HUXZq2aZzs9VPEozwMH7J5">
            I Göteborg färdigställs Västlänken under perioden, vilket medger
            genomgående järnvägstrafik i Göteborg. En ny dubbelspårig hamnbana
            byggs. Dubbelspår på Västra stambanan FlodaAspen och påbörjande
            av dubbelspår på resterande sträckor in mot Göteborg. Ökad kapacitet
            på Vänerbanan mellan Öxnered och Säffle. Viss upprustning av mindre
            banor som Bohusbanan, Älvsborgsbanan, Kinnekullebanan och Viskadalsbanan.
            Dubbelspår på Västkustbanan genom Varberg.
          </p>
          <head xml:id="i-LZU4ZNXepj6fFLXT9f6Zc5" type="h4">
            Södra Götaland
          </head>
          <p xml:id="i-UrtB4ZoU4VYQd6FDWeK8Wu">
            Europabanan påbörjas som särskilt projekt som inte ingår i planeringsramen,
            se särskilt avsnitt Höghastighetsbanor. En särskild godssatsning
            med bland annat uppgradering av Södra stambanan, godsstråket genom
            Skåne och kombiterminal i Malmö. Fyrspår på Södra stambanan FlackarpArlöv
            och påbörjande av flerspår mellan Hässleholm och Lund. På Västkustbanan
            byggs dubbelspår ÄngelholmMaria och ny infart norrifrån till Helsingborg,
            delvis i kombination med Europabanan. Trelleborgsbanan och Lomma­banan
            uppgraderas tidigt under perioden för Pågatågstrafik. Simrishamnsbanan
            färdigställs på sträckan MalmöDalby. En ny godslänk, Sydostlänken
            mellan Olofström och Karlshamn, påbörjas.
          </p>
          <head xml:id="i-Gc7PTQs6d5V4mJZPQ9NP96" type="h4">
            Gemensamma projekt
          </head>
          <p xml:id="i-K9b1hLNZHnh5snXeNguBTm">
            Av planeringsramen avsätts 20 miljarder kronor för statsbidrag
            till investeringar i byggande av spårvägar i större städer samt
            8 miljarder kronor för statsbidrag till rullande materiel. Liksom
            i tidigare planer bör också medel avsättas för nationella satsningområden
            (miljö, trafiksäkerhet, FUD, anpassning av stationer för funktions­hindrade,
            marknadsföringsåtgärder och åtgärder för godstrafiken), elektrifiering
            av vissa sträckor, el-teleinvesteringar, ERTMS, trädsäkring m.m.
          </p>
          <head xml:id="i-T9TLgJ7gAT1iKJhj5mptuT" type="h3">
            Drift och underhåll
          </head>
          <p xml:id="i-6nkWkUJ7xneEssCBULGcCW">
            En planering för en fördubblad järnvägstrafik till början av
            2020-talet handlar inte bara om investeringar i nya banor. Det
            är lika viktigt att alla banor är väl underhållna och att trafikledning
            och drift fungerar på ett effektivt och trafiksäkert sätt. Tyvärr
            är ban­underhållet idag i många fall eftersatt och det behövs
            därför en rejäl uppryckning för att kunna dra full nytta av det
            föreslagna investeringsprogrammet i upprustade och nya banor.
          </p>
          <p xml:id="i-DrybF1Us9mHvcqZEuWobYJ">
            Banverket har i sitt inriktningsunderlag för 20102019 presenterat
            ett underlag med olika tänkbara ambitionsnivåer för driften och
            underhållet av järnvägar. Miljöpartiet anser att målet måste vara
            att inom rimlig tid nå upp till den högsta av de ambitions­nivåer
            Banverket presenterar. Totalt föreslår Miljöpartiet en planeringsram
            för drift, underhåll och trafikledning på 97 miljarder kronor
            för perioden 20102021. Förslaget specificeras i tabell 8.
          </p>
          <head xml:id="i-5DZBVHeipQ3L1XnNcMNinb" type="h1">
            Tabell 8. Anslagsbehov till drift, underhåll och trafikledning
          </head>
          <p xml:id="i-2zApPSVYTfkfeThV1P9CE8">
            Miljoner kronor (i genomsnitt) per år
          </p>
          <table xml:id="i-FuwRFt7npzKykRkj35bAax">
            <row xml:id="i-6GFdVMvYBov24vQbWYcfru">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
              <cell>
                2013
              </cell>
              <cell>
                2014
              </cell>
              <cell>
                2015
              </cell>
              <cell>
                2016-19
              </cell>
              <cell>
                2020-21
              </cell>
            </row>
            <row xml:id="i-LCKF7MeqjmRDbULZUKPj3j">
              <cell>
                Ram­nivå 1 enl Banverk­ets in­rikt­nings­under­lag
              </cell>
              <cell>
                6 000
              </cell>
              <cell>
                6 000
              </cell>
              <cell>
                6 000
              </cell>
              <cell>
                6 000
              </cell>
              <cell>
                6 000
              </cell>
              <cell>
                6 000
              </cell>
              <cell>
                6 000
              </cell>
              <cell>
                6 000
              </cell>
            </row>
            <row xml:id="i-17eK7yPM18RWaG4QNAiUsf">
              <cell>
                + Tillägg för Ram­nivå 2 fr.o.m. 2009
              </cell>
              <cell>
                500
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-ratPGZXhawZVZ6kpKncPt">
              <cell>
                + Tillägg för Ramnivå 3 fr.o.m. 2012
              </cell>
              <cell>
                600
              </cell>
              <cell>
                600
              </cell>
              <cell>
                600
              </cell>
              <cell>
                600
              </cell>
              <cell>
                600
              </cell>
              <cell>
                600
              </cell>
            </row>
            <row xml:id="i-Nm8xpTnUiSGzkBVcLVzGLz">
              <cell>
                + Upp­rustning av låg­trafik­erade banor fr.o.m. 2014
              </cell>
              <cell>
                800
              </cell>
              <cell>
                800
              </cell>
              <cell>
                800
              </cell>
              <cell>
                800
              </cell>
            </row>
            <row xml:id="i-Xna3LCdP72K8bwJFM1mcAf">
              <cell>
                + Drift nya banor
              </cell>
              <cell>
                500
              </cell>
            </row>
            <row xml:id="i-NMJNvAP2JuDbQvsTnfRJ99">
              <cell>
                = Sum­ma drift, underhåll, trafi­led­ning
              </cell>
              <cell>
                6 500
              </cell>
              <cell>
                7 000
              </cell>
              <cell>
                7 600
              </cell>
              <cell>
                7 600
              </cell>
              <cell>
                8 400
              </cell>
              <cell>
                8 400
              </cell>
              <cell>
                8 400
              </cell>
              <cell>
                8 900
              </cell>
            </row>
          </table>
          <p xml:id="i-Q7PNZm1HxKCXF8AiFrhMsK">
            Ramnivå 1. Ramnivå 1 innebär i princip endast att upprätthålla
            befintlig standard på järnvägsnätet där det finns ett tydligt
            samhällsekonomiskt behov. Kapitalförstörelsen av järnvägsanläggningarna
            kommer dock att fortsätta och åldern på anläggningsmassan att
            öka. Det kommer även i fortsättningen att krävas permanenta nedsättningar
            av hastighet och bärighet i syfte att upprätthålla den prioriterade
            säkerheten. Bara för att uppnå denna blygsamma ambitionsnivå krävs
            en nivåhöjning av anslaget från och med 2008 med knappt 2 000
            miljoner kronor, enligt Banverkets budgetunderlag för 20082010.
          </p>
          <p xml:id="i-NnU6n2PP4hPHiqgUJLTz3i">
            Ramnivå 2. Ambitionen måste därefter vara att snarast möjligt
            ytterligare höja anslagsnivån till Ramnivå 2. Ramnivå 2 innebär
            att delar av järnvägsanläggningarna också kan återställas till
            en nivå som är funktionell, vilket kräver en markant ökning av
            större utbyten och upprustningar i nätet. Den infrastrukturrelaterade
            punktligheten kan förbättras med uppemot 50 procent och permanenta
            nedsättningar av hastighet och bärighet tas bort på banor med
            hög- och medeltrafik. Ett särskilt fokus läggs på det högtrafikerade
            nätet och på storstadsregionerna. Miljöpartiet föreslår att anslaget
            höjs i etapper från och med 2009 så att Ramnivå 2 nås 2011, vilket
            då kräver en nivåhöjning av anslaget med 1 000 miljoner kronor
            per år.
          </p>
          <p xml:id="i-37PbyNg3pguC2RoJ799PRs">
            Ramnivå 3. Ramnivå 3 syftar till att tillgodse även de krav på
            banunderhållet som följer av en kraftigt ökad godstrafik. En kraftig
            överflyttning av godstrafik från väg till järnväg måste vara ett
            överordnat mål för en miljövänlig transportpolitik och den möjliggörs
            genom de investeringar i nya och upprustade banor som föreslås
            i denna motion. Ökningen innebär dock också ökade krav på banunderhållet.
            Framför allt gäller detta banunderbyggnaden, spår och spårväxlar.
            Miljöpartiet anser att nivån på banunderhållet måste klara detta
            mål från och med 2012 och tillför därför ytterligare 600 miljoner
            kronor årligen till underhållet från och med detta år.
          </p>
          <p xml:id="i-1782dTgjTNMrTZgDv8HVMW">
            Upprustning av lågtrafikerade banor. Det finns idag 235 mil lågtrafikerade
            banor i Sverige. Banverkets bedömning är att 75 mil av dessa kan
            vara aktuella för nedläggning medan de övriga 160 milen är i stort
            behov av upprustning om de ska kunna fortsätta att fylla en trafikuppgift.
            För denna upprustning krävs en ytterligare nivåhöjning av underhållsanslaget
            med 800 miljoner kronor per år. Miljöpartiet föreslår att en sådan
            satsning inleds år 2014. Miljöpartiet vill inte idag ta ställning
            till en eventuell nedläggning av några lågtrafikerade banor. Det
            får bedömas från fall till fall om det finns motiv att lägga ned
            någon lågtrafikerad bana. Miljöpartets allmänna inställning är
            dock att detta i så fall ska ske restriktivt och först efter en
            ingående bedömning av om banan kan ha en trafikuppgift att fylla
            i ett upprustat skick.
          </p>
          <p xml:id="i-26EJH8o18RHqWQ52CgDdJH">
            Sammantaget innebär Miljöpartiets förslag att Banverkets anslag
            för drift, underhåll och trafikledning drygt fördubblas från cirka
            4 000 miljoner kronor 2007 till 8 400 miljoner kronor från och
            med 2014. På ännu längre sikt krävs därefter högre anslag för
            att även klara av de nya banor som successivt kommer att färdigställas.
          </p>
          <head xml:id="i-KeMHHf8qobxrSdhxdFExYB" type="h3">
            Resenärsperspektiv
          </head>
          <p xml:id="i-McVdy9sTTNa7w1tCPU166n">
            Regeringen betonar vikten av ett resenärsperspektiv. Den ambitionen
            är bra, men frågan är om regeringen förstår vad den gör när den
            föreslår att den rikstäckande tågtrafiken ska styckas sönder.
            Det medborgare klagar på är förseningar, krångel vid biljett­beställning
            och problem med tidtabeller vid byten. En annan ofta framförd
            synpunkt är att det borde finnas fler avgångar och tågtrafik till
            orter som idag saknar tågtrafik. Kommer det att bli bättre eller
            sämre för tågresenären ifall det blir ännu fler operatörer som
            ska köra tågtrafiken?
          </p>
          <p xml:id="i-E4Qn7Z7CRKGRwUZAhjYsbg">
            Avregleringsutredningens delbetänkande handlar om en fullständig
            konkurrens­utsättning av spårtrafiken. Om konkurrens på spåren
            ens teoretiskt ska kunna bli meningsfull krävs emellertid att
            det finns ledig bankapacitet och att villkoren är rättvisa, till
            exempel att ingen får bidrag alternativt att alla får samma subventioner.
            Inga av dessa förutsättningar är uppfyllda för tågtrafiken i Sverige.
            I storstadsområdena utnyttjas kapaciteten till bristningsgränsen.
            Ännu fler operatörer leder till fler tåg i samma system och därmed
            ökar trängseln. Medan den regionala tågtrafiken får underskottstäckning
            av regioner och landsting och samtidigt har hälften av fordons­kostnaden
            täckt av statliga anslag kör SJ den interregionala trafiken helt
            på kommersiella villkor. SJ har idag inget stöd av sin ägare staten
            utan istället ett uppdrag att leverera vinst.
          </p>
          <head xml:id="i-HuJku6nq4dJTeHLYKG1cMf" type="h3">
            Förändra SJ:s uppdrag
          </head>
          <p xml:id="i-NdkTiAcmNSQuQrgxNzQ2AP">
            SJ:s enda uppgift är att vara företagsekonomiskt lönsamt och
            leverera ekonomiskt överskott till statskassan. Detta går stick
            i stäv med de transportpolitiska målen och missgynnar särskilt
            kvinnors transportbehov. Regeringen bör omformulera sitt krav
            på SJ så att det ingår i bolagets uppdrag att verka för att de
            transportpolitiska målen och klimatmålen nås samt att tågtrafiken
            upprätthålls och utvecklas. Detta bör riksdagen ge regeringen
            till känna som sin mening.
          </p>
          <head xml:id="i-CCwYfH7KfXvVfoPy8RzDkc" type="h3">
            Jernhusen åter till Banverket
          </head>
          <p xml:id="i-MBCwarV7PEbB7feeS6edhd">
            För att kunna ge en optimal service och tillgänglighet till tågresenärerna
            föreslår Miljöpartiet att driften av samtliga tågstationer ska
            återtas av Banverket. Fastighets­bolaget Jernhusen är ett helägt
            dotterbolag till holdingbolaget AB Swedcarrier som i sin tur är
            helägt av svenska staten. Stationshusen är ett viktigt nav för
            tågtrafiken, inte bara för resenärer utan även för godstransporter
            eftersom vissa terminaler för omlastning och uppställning ingår
            i Jernhusen. Regeringens förslag att bredda Jernhusens uppdrag
            till att inte enbart syfta till att nå ekonomiska mål, utan även
            till ökad effektivitet i järnvägs- och kollektivtrafiksystemen
            är ett steg i rätt riktning, men inte tillräckligt.
          </p>
          <p xml:id="i-9dupHvgM5ww4kK85siwwFM">
            Miljöpartiet anser att regeringen bör avveckla Jernhusen och
            ge Banverket i uppdrag att överta de ansvarsområden som Jernhusen
            har idag för att möjliggöra attraktiva och välplanerade stationer
            för tågresenärer och godsleverantörer. Detta bör riksdagen ge
            regeringen till känna som sin mening.
          </p>
          <head xml:id="i-Hs5P6jgmrkByQQb51BTUbe" type="h2">
            Statlig spårvagnssatsning
          </head>
          <head xml:id="i-NM3wcDQDG1zkvec6Pf6j63" type="h3">
            Ett tydligare statligt ansvar
          </head>
          <p xml:id="i-7ox8QkZEbxvdjdBWDkqrBJ">
            Idag är utbyggnaden av lokal spårtrafik i huvudsak en fråga för
            kommuner och regionala och lokala trafikhuvudmän. Staten har hittills
            bara haft en begränsad delaktighet. Det finns en fast ram inom
            Banverkets investeringsanslag för statsbidrag till rullande materiel,
            tåg och spårvagnar inom lokal spårtrafik och länstrafik. I teorin
            uppgår statsbidraget till 50 procent av kostnaden, men eftersom
            den ekonomiska ramen är otillräcklig har trafikhuvudmännen ofta
            bara fått statsbidrag till en del av sina investeringar i rullande
            materiel, i tåg och spårvagnar. Något fast statsbidrag för utbyggnad
            av själva spåranläggningarna har hittills inte funnits. Banverket
            har dock i några fall, ofta på direkt uppdrag av regeringen, fördelat
            statsbidrag till vissa lokala spårprojekt, exempelvis Tvärbanan
            i Stockholm. Dessa osäkerheter i statsbidrags­givningen, liksom
            oklarheter i Banverkets ansvar, har påtagligt hämmat utbyggnaden
            av lokal spårtrafik. Trots stort lokalt intresse i flera städer,
            ofta över alla partigränser, har det varit påtagligt svårt att
            föra projekten från ord till handling. Miljöpartiet anser att
            detta endast kan förändras genom att staten, genom Banverket,
            får ett tydligare ansvar för att aktivt planera för och delfinanisiera
            utbyggnad av lokal spårtrafik.
          </p>
          <p xml:id="i-KqacWwpf3TsuXCQEqezjks">
            Miljöpartiet föreslår att det i Banverkets sektorsuppgift ska
            ingå att vara ett nationellt kompetenscentrum för lokal och regional
            spårtrafik i större städer. Detta bör riksdagen ge regeringen
            till känna som sin mening. I detta ska ingå att aktivt inspirera
            städer att anlägga sådan spårtrafik, att bidra med forskning,
            rådgivning och stöttning till städer som har planer på att anlägga
            spår och att fördela statsbidrag till sådana projekt, både för
            anläggande av spår och för vagnmaterial. Banverket ska prioritera
            olika projekt efter största klimatnytta. Detta bör riksdagen ge
            regeringen till känna som sin mening.
          </p>
          <p xml:id="i-mFhSYncTZkc5BJnUuhcEe">
            Regionerna och kommunerna ska göra kollektivtrafikförsörjningsplaner
            där spårtrafiken ingår. För att få statsbidrag bör det finnas
            en trovärdig plan för hur kollektivtrafik­andelen ska öka på biltrafikens
            bekostnad. Storbritanniens upplägg med lokala transportplaner
            som grund för tilldelning av nationella investeringsplaner kan
            vara en förebild. Vilka verktyg kommunerna använder för att begränsa
            bilismen, såsom trängselskatt, parkeringsavgifter, minskat antal
            parkeringsplatser, bilfria områden eller fysiska hinder bör beslutas
            lokalt.
          </p>
          <head xml:id="i-WsrfdzTCUDNQS4MM6F2fUk" type="h3">
            Statsbidrag till spårutbyggnad
          </head>
          <p xml:id="i-3wuFJk2HR3bpyRcXbz92MN">
            Miljöpartiet föreslår att nuvarande otillräckliga och närmast
            ad hoc-mässiga system för tilldelning av statsbidrag till spårutbyggnad
            ersätts av ett kraftigt utökat system med ett fast regelverk inom
            en årlig budgetram. Kommunerna ska kunna söka bidrag från Banverket
            som föreslås administrera systemet. Bidraget ska prioriteras och
            fördelas efter största klimatnytta. Kostnaderna för anläggande
            av spårvägar kan variera mycket starkt beroende på skiftande lokala
            förutsättningar. Ofta kombineras utbyggnaden med andra stadsplaneringsåtgärder,
            som ibland kan kosta mer än själva spårvägen. Om behov finns att
            anlägga tunnlar och broar eller andra anordningar kan kostnaderna
            öka väsentligt. En annan faktor som ofta har stor betydelse är
            möjligheten att finansiera en del av anläggningen genom exploateringsbidrag
            från privata intressenter som drar nytta av den nya spårvägen.
            Ett sätt att ta hänsyn till dessa faktorer kan vara att basera
            statsbidragsgivningen på en schablonkostnad, med eventuella tillägg
            för fördyrande omständigheter i det enskilda projektet.
          </p>
          <p xml:id="i-VqV1PVfTUfDpLk7Dnft4o3">
            Miljöpartiet föreslår att sammanlagt 20 miljarder kronor avsätts
            i infrastruktur­planeringen 20102021 för statsbidrag till spårvägsutbyggnad
            i större städer. Detta bör riksdagen ge regeringen till känna
            som sin mening. I genomsnitt motsvarar detta 1,8 miljarder kronor
            per år. Med en trolig genomsnittlig statsbidragsandel på 4050
            procent, möjliggör Miljöpartiets förslag finansiering av spårvägsutbyggnader
            för cirka 5060 miljarder kronor, sannolikt väsentligt mer om hänsyn
            även tas till bidrag från privata exploatörer.
          </p>
          <head xml:id="i-JuPH5nJGrJ344BUbvv3Pfr" type="h3">
            Statsbidrag till tåg och spårvagn
          </head>
          <p xml:id="i-TVFw5HyC4Fit1NMjxctDUY">
            Med den väsentligt större spårvägsutbyggnad som ett nytt statsbidrag
            till spårut­byggnaden beräknas medföra, bör också statsbidraget
            till tåg och spårvagn, så kallat rullande materiel, räknas upp
            kraftigt. Statsbidragsramen uppgår idag till cirka 400 miljoner
            kronor årligen. Vi föreslår en höjning till knappt 700 miljoner
            kronor årligen eller 8 miljarder kronor under planeringsperioden
            20102021. Detta bör riksdagen ge regeringen till känna som sin
            mening.
          </p>
          <head xml:id="i-WzENPD5mEqhkkGzLDU1nA5" type="h2">
            Vägar framåt
          </head>
          <head xml:id="i-LCgtmSb9jyKNLxwh5jF8fy" type="h3">
            Prioritering av kollektivtrafik på bilens bekostnad
          </head>
          <p xml:id="i-4C3n8EUPVjM4jqG4SB8Zkb">
            Vägverket har sektorsansvar för kollektivtrafiken på väg. Vägverket
            har därmed ansvar att se till att kollektivtrafiken har goda förutsättningar.
            Den generella bilden verkar vara att kollektivtrafiken inte alltid
            har så lätt att få igenom sina önskemål hos Vägverket om åtgärder
            i vägnätet. Viktiga frågor är till exempel framkomligheten för
            bussar framför allt på infarterna till de större orterna och där
            det annars finns trängsel i trafiken. Det kan gälla särskilda
            körfiler, signalprioriteringar, hållplatser och andra åtgärder.
            Skälet till varför vi trycker särskilt på detta är förhållandet
            att framkomligheten påverkar kollektivtrafiken på flera sätt.
            Minskad framkomlighet, vilket uppstår när biltrafiken ökar, innebär
            att bussarna blir hängande i den ena kön efter den andra. Resan
            tar längre tid, blir mindre attraktiv och huvudmännens möjligheter
            att dra in pengar för att finansiera trafiken minskar. Dessutom
            ökar samtidigt deras kostnader. Dålig framkomlighet innebär dålig
            kvalitet, en ryckighet i tidhållningen som beror på slumpmässiga
            svängningar i den generella trafiken. Detta innebär också i sin
            tur minskad attraktivitet i trafiken och försämrad konkurrenskraft,
            minskad intjäningsförmåga, försämrad trafik och så vidare. Bra
            framkomlighet gör att trafiken flyter bättre, resan blir snabbare
            och trafiken blir mer attraktiv och konkurrenskraftig. Resandet
            ökar, intäkterna ökar och det genereras pengar till att göra trafiken
            ännu bättre och mer attraktiv och konkurrenskraftig. Dessutom
            innebär ökad framkomlighet att våra kostnader för att producera
            trafiken sjunker och vi får pengar över att göra trafiken ännu
            bättre.
          </p>
          <p xml:id="i-NLjNfS7c36JVSiELfQT6pw">
            Av regeringens budgetproposition 2009 framgår att etappmålet
            för ett ökat resande med kollektivtrafik inte har uppnåtts men
            trots detta föreslås inga kraftfulla åtgärder för att åtgärda
            detta. Miljöpartiet anser att Vägverket i alltför hög grad har
            fokus på framkomlighet för person- och lastbilar och att den mer
            energisnåla och klimatvänliga kollektivtrafiken ofta får stå tillbaka.
            Myndigheten bör öka sina ansträngningar för att underlätta utvecklingen
            mot ett ökat resande med kollektivtrafik. Miljöpartiet anser därför
            att Vägverkets sektorsansvar för kollektivtrafiken behöver preciseras.
            Där bör tydligt anges att uppdraget är att öka kollektivtrafikens
            andel i transportsystemet på bilens bekostnad med årliga redovisningskrav
            om måluppfyllelse. Detta bör riksdagen ge regeringen till känna
            som sin mening.
          </p>
          <p xml:id="i-BCZSP8xTp2RB1swx41z95R">
            Det krävs öronmärkta anslag och en tydlig prioritering och återrapportering
            om kollektivtrafikens andel av persontransporterna ska öka. Det
            handlar exempelvis om anläggning av busskörfält, signalreglering,
            skyltning, ändringar av vägdragning och hållplatser med mera.
            Åtgärder som ökar kapaciteten för vägtrafiken ingår inte.
          </p>
          <p xml:id="i-LVdzNJ2rQ3nPAvspJV9SWQ">
            Miljöpartiet föreslår att Vägverket ges i uppdrag att avsätta
            12 miljarder kronor under planeringsperioden 20102021 till åtgärder
            som ökar kollektivtrafikens andel av persontransporterna. Detta
            bör riksdagen ge regeringen till känna som sin mening. Det öronmärkta
            anslaget till kollektivtrafiken ska finansieras genom en överföring
            av investeringar i nationell plan som ska minska med motsvarande
            belopp.
          </p>
          <head xml:id="i-64E61FmQurUY7YFuHkefFT" type="h3">
            Cykel och gång
          </head>
          <p xml:id="i-Eahn7vLkvSxn4M3TBC431B">
            De två bästa sätten att förflytta sig kortare sträckor är genom
            att gå eller cykla. Den klimat- och miljöpåverkan som sker genom
            en sådan förflyttning är helt försumbar och har positiva effekter
            ur hälsosynpunkt. När det gäller cykling gav regeringen år 2000
            i uppdrag åt Vägverket att vidta åtgärder för att öka cyklingen
            i landet. Vägverket utvecklade med anledning av detta en nationell
            cykelstrategi som dessvärre ännu inte har genomförts. Enligt de
            konkreta målen i Vägverkets arbete med cykelstrategin angavs att
            cyklingens andel av alla personresor ska öka med en tredjedel
            fram till 2010, från 12 till 16 procent. Sedan Vägverket fick
            sitt uppdrag och satte upp målet har cyklingen minskat från 12
            till 9 procent. Under dessa år har vi alltså kommit längre ifrån
            målet.
          </p>
          <p xml:id="i-CHrZNadNCct5y42VAb6bJk">
            Med tanke på den negativa utvecklingen för cyklingen de senaste
            åren är det dock osannolikt att Vägverkets cykelstrategi räcker
            för att vända utvecklingen och nå det mål som har satts upp. Därför
            krävs ytterligare initiativ. En av de faktorer som har störst
            påverkan på cyklingen är förekomsten av gång- och cykelvägar.
            Huvudsakligen är detta ett kommunalt ansvar och många kommuner
            har redan långt framskridna kartläggningar och projektplaner för
            förbättrade och nya gång- och cykelvägar. Alltför ofta hamnar
            dessa planer i kommunernas arkivskåp på grund av bristande finansiering
            när man ska prioritera.
          </p>
          <p xml:id="i-Mq7sirggnwbjw6ukkvYg1T">
            Miljöpartiet anser att staten bör ta ett större ansvar för att
            öka cyklingen. Staten bör därför anslå 12 miljarder kronor år
            20102021 för investeringar i säkra gång- och cykelvägar i det
            statliga vägnätet, samt ett 50-procentigt bidrag till kommunerna
            för att öka cyklingens andel av persontransporterna. Detta bör
            riksdagen ge regeringen till känna som sin mening.
          </p>
          <p xml:id="i-XVeFJJksi2T87sae5Bm9pV">
            Åtgärderna kan till exempel gälla bidrag till kommuner som anlägger
            cykelvägar, ändrar korsningar så att det blir indragen stopplinje
            för bilar vid trafikljus (så kallade boxar), hastighetsdämpning
            till 30 km/tim, införande av så kallade stadsgator där olika transportsätt
            kan kombineras på ett säkert sätt med mera. Anslaget bör administreras
            av Vägverket som en del av dess sektorsansvar. Ökningen av sektorsanslaget
            för detta ändamål bör finansieras genom motsvarande minskning
            av väginvesteringsanslaget i nationell plan.
          </p>
          <head xml:id="i-6zuDXpzS2h3tySTbk1XaBk" type="h3">
            Inga fler klimatförstörande motorvägar
          </head>
          <p xml:id="i-AQx8pkNfjiBHLpbRN2ShXS">
            Att investera i fler vägar som leder ökad klimatpåverkan samtidigt
            som behoven av att minska utsläppen av klimatpåverkande gaser
            blir allt större är vare sig träffsäkert eller kostnadseffektivt.
            Regeringens strategi att bygga fler motorvägar kommer att leda
            till en ännu större fastlåsning i ett ohållbart transportssystem
            med fler lastbilar och bilar på vägarna.
          </p>
          <p xml:id="i-FvHXLT7vaRpqHqekKfZ1pN">
            Detta belyses av WSP Analys och Strategi som utrett vilka insatser
            inom transportområdet som ger störst effekt av reduktion av koldioxid.
            I sammanställningen av åtgärder är det endast en av åtgärderna
            som inte leder till utsläppsminskningar över huvud taget investeringar
            i att bygga nya vägar 13 .
          </p>
          <p xml:id="i-VYmptmHP4tUvmLmuNB7V25">
            Källa: WSP Analys &amp; Strategi.
          </p>
          <p xml:id="i-AW8kNBHYL8h6ysM26nHpju">
            Trots detta fortsätter regeringen alltså storsatsningen på fler
            vägar istället för åtgärder som faktiskt leder oss närmare lösningen
            på klimatfrågan. Ju fler nya vägar som byggs, desto mer måste
            koldioxidskatten och andra klimatrelaterade styrmedel stärkas,
            för att uppväga ökningarna från vägtrafiken, om vi ska ha en möjlighet
            att nå uppsatta klimatmål. Detta är ingenting som regeringen aviserar
            i anslutning till motorvägs­utbyggnaden. Sannolikheten är stor
            att regeringen tummar på klimatmålen, snarare än de nya motorvägarna.
          </p>
          <p xml:id="i-Adv1zxWTvhxFuC1D4e9AFJ">
            Regeringen beskriver att de vill ha ut mer infrastruktur per
            investerad krona. Miljöpartiet vill ha mer klimateffekt per investerad
            krona, inte en krona till ska gå till att bygga vägar som leder
            till att kapaciteten för vägtrafiken ökar. Istället behöver resurserna
            kanaliseras till klimatinvesteringar i kollektivtrafik och järnväg.
            Fyrstegs­principen måste tas på allvar, både vad gäller väg- och
            järnvägsinvesteringar. På så sätt kan klimateffekten per investerad
            krona öka.
          </p>
          <p xml:id="i-UjeDad3zCZ4y9FpTKM3M5w">
            Miljöpartiet anser att regeringen inte bör investera mer i nya
            motorvägar som ökar kapaciteten för vägtrafiken och därmed leder
            till ökad klimatpåverkan. Detta bör riksdagen ge regeringen till
            känna som sin mening. Regeringen bör omfördela TEN-projektmedel
            så att alla medel går till icke klimatstörande transportslag.
            Detta bör riksdagen ge regeringen till känna som sin mening.
          </p>
          <head xml:id="i-Np95iemKHuxo6wJ2U7Vte3" type="h3">
            Minska slitaget på vägarna
          </head>
          <p xml:id="i-WFSWaSatYxZwK2AtipNC5Y">
            Ett stort inslag i debatten om vägstandarden i Sverige har handlat
            om hur underhålls­anslagen ska öka. Det är angeläget att diskussionen
            också handlar om hur skadorna på vägarna kan förebyggas. En fullastad
            60-tonslastbil sliter enligt Vägverkets sektorsredovisning lika
            mycket på vägen som 75 000 personbilar. Att avskaffa den svenska
            särregeln om maxnormer för lastbilar på 60 ton och 25,25 meter
            och anpassa sig till övriga EU:s regelverk på 40 ton respektive
            18 meter skulle väsentligt minska belastningen på det svenska
            vägnätet. Då skulle landsbygdsbefolkningen, särskilt i de delar
            av landet som brukar få tjälskador på vägarna, få högre vägkvalitet.
            Om en större andel av godstransporterna skedde genom smarta kombinationer
            av väg, järnväg och sjöfart istället för långa lastbilstransporter
            skulle också belastningen på vägarna minska. Det är av många skäl
            väsentligt att vägnätet är långsiktigt hållbart och därför bör
            Vägverket få i uppdrag att utarbeta en skadeförebyggande underhållsstrategi.
            Detta bör riksdagen ge regeringen till känna som sin mening.
          </p>
          <head xml:id="i-RECbRCYHXWiUPJRGPYck8N" type="h2">
            Nyttja sjöfartens potential
          </head>
          <p xml:id="i-HVcH8GZDZQgC1T9r8D8uDi">
            Sjöfarten är det mest energieffektiva sättet att transportera
            stora godsmängder. Vid rätt hastighet är friktionen mellan fartyget
            och vattnet mycket liten. Därför kan mycket stora godsvolymer
            transporteras med minimal energiåtgång. Att byta fossila drivmedel
            i vägtrafiken mot förnybara dito är en dellösning på klimatproblemet,
            men gäller ännu så länge bara personbilar. För godstrafiken måste
            minskningen av fossilbränslen ske genom effektivisering av lastbilstrafiken
            samt att en ökad andel transporter kombinerar väg med järnväg
            och vattenväg.
          </p>
          <p xml:id="i-RTxRi5jPX45TGLLknzcGp5">
            Klimatforskarna menar att vi kanske bara har 810 år på oss för
            att vända trenden med ständigt ökande utsläpp av växthusgaser.
            Därför måste de lågt hängande frukterna plockas först. Sjöfarten
            är en sådan frukt. Infrastrukturen finns redan där: vattenvägen
            är billig både vad gäller anläggning och underhåll jämfört med
            landtransporterna. Inrikes sjöfart utgör i dagsläget enbart åtta
            procent av den totala hanteringen av gods i svenska hamnar, vilket
            inte är mycket med tanke på förutsättningarna. Genom att bättre
            utnyttja inrikes sjöfart skulle vägnätet kunna avlastas från tung
            trafik. Den mängd virke som får plats i ett enda Vänermaxfartyg
            motsvarar 104 lastbilar med semitrailrar. Intill Vänern och Mälaren
            finns en stor basindustri som är beroende av sjöfarten. I Mälaren
            skulle man behöva få in större fartyg för att sjöfarten ska överleva,
            vilket kräver en breddning av slussen i Södertälje. Hamnföretagen
            i Vänern och Mälaren menar att sjöfartstrafiken skulle kunna fördubblas
            om bättre förutsättningar fanns. För Mälarhamnars del motsvarar
            det 240 000 färre lastbilar på vägarna.
          </p>
          <p xml:id="i-AJeEXDcWUSxLL1eMHsLWQn">
            Det största hindret för att få klimatsmarta lösningar är bristen
            på konkurrens­neutralitet mellan transportslagen. Idag bär inte
            de olika transportslagen sina egna kostnader. Sjöfarten har farleds-
            och lotsavgifter, däremot inte lastbilarna. Farledsavgifterna
            i Sverige är unika i Europa. Avgifterna finansierar till stora
            delar Sjöfartsverkets verksamhet.
          </p>
          <p xml:id="i-FkKmGfhtu3xC2Uzs1UDHMn">
            Sveriges 52 hamnar och vattenvägar har en stor potential att
            avlasta vägnätet och därmed minska klimatbelastningen. För att
            kunna göra det krävs styrmedel och beslut som ger rättvisa villkor
            mellan de olika transportslagen. Därför är införande av kilometerskatt
            för lastbilar avgörande för att ge sjöfarten rätt förutsättningar
            att bli ett klimateffektivt alternativ till de tunga lastbilar
            som idag blir allt fler på vägarna.
          </p>
          <p xml:id="i-7hgzkH877r71e3QAnegvqw">
            Ett gott exempel på en lösning med omlastning som styrs av en
            varuägare är Stora Ensos systemtrafik, som tar bort onödiga led
            och har Göteborgs hamn som nod. In till Göteborg är det järnväg
            eller båt, sedan systemfartyg ut. Göteborgs hamn har ett utvecklat
            järnvägssystem med 24 olika tågpendlar och 600 meter långa tåg
            som går från hamnen till olika destinationer ute i landet. En
            bärande tanke är att skapa balanserade flöden med lika mycket
            gods i båda riktningarna. I många fall är kommunerna också engagerade
            i att få till stånd tågpendellösningar, till exempel Nässjö kommun
            för Höglandspendeln. Idag motsvarar systemet 120 000 lastbilar
            med vardera två tjugofots­containrar. Det talas ofta om att järnväg
            inte passar för korta transporter, men Uddevallapendeln bevisar
            motsatsen. Från Uddevalla till Göteborgs hamn finns en sju mil
            lång järnväg som transporterar containrar till Göteborgs hamn.
          </p>
          <p xml:id="i-9u77WRNM7aYFcNbszfj5br">
            I andra delar av Europa satsar man på inre vattenvägar. Det finns
            200 hamnföretag som arbetar i de inre vattenvägarna i Europa.
            Där transporteras i dag 485 miljoner ton gods.
          </p>
          <p xml:id="i-TtndNs7F6uFuRj8v7WiBoL">
            Wien har en nästan dubbelt så stor containerterminal som Göteborg,
            trots att det inte är en kuststad. Tyskland bygger akvedukter
            med hiss för fartyg. I Hamburg går gods mellan terminalerna med
            hjälp av pråmar och i många städer, som till exempel i Paris och
            London, satsar man på att minska trängseln i städerna med hjälp
            av sjötrafik.
          </p>
          <head xml:id="i-2Xe36JZnFWLqjESUZmKuK6" type="h3">
            Finansiera Sjöfartsverket med anslag
          </head>
          <p xml:id="i-WsUgTrgXGYRYCsFwu1YkKm">
            Medan landbaserade transporter får såväl infrastruktur som underhåll
            betalda finansierar sjöfarten själv sin infrastruktur. Men inte
            nog med det man har också ett avkastnings­krav på Sjöfartsverket.
            Handelssjöfarten är via farleds-avgifterna med och betalar fritidsbåtarna
            med ca 70 miljoner kronor per år. Sjöfartsverket drivs som ett
            affärsdrivande verk, till skillnad från Vägverket och Banverket
            som är anslagsverk. På detta sätt finansieras investeringar i
            vägtrafiken genom skattemedel, medan sjöfarten finansierar sina
            egna investeringar samt Sjöfartsverkets verksamhet. Handelssjöfarten
            finansierar till och med via farledsavgifterna en del av kostnaderna
            för fritidsbåtarna. Det är lika ologiskt som om åkerinäringen
            skulle finansiera motorsporten. Idag kostar omlastningen ibland
            mer är vad det kostar att köra hela vägen med lastbil. Sjöfarten
            är alltså i detta avseende missgynnad i förhållande till andra
            transportslag. Det är heller inte konkurrensneutralt. Man borde
            rimligen inbegripa Sjöfartsverket i det så att staten tar ett
            större ansvar finansieringsmässigt. Då handlar det även om att
            avgifterna för att använda de olika infrastrukturerna blir konkurrensneutrala.
          </p>
          <p xml:id="i-EvCipbqzWmkDg7wCWYEv8H">
            Miljöpartiet anser att Sjöfartsverket bör finansieras med anslag.
            Detta bör riksdagen ge regeringen till känna som sin mening. På
            så sätt skulle staten ta ett större helhets­ansvar för sjöfartens
            infrastruktur och på ett bättre sätt optimera trafiken ur ett
            klimatperspektiv. Detta går hand i hand med ambitionen om ett
            transportslags­övergripande tänk där olika transportslag ska samverka
            med varandra. I dagsläget är det svårt att få till stånd en sådan
            samverkan eftersom Sjöfartsverkets planering ligger utanför dagens
            infrastrukturplanering.
          </p>
          <p xml:id="i-RnxXTJqi3SSi5bNGCsRuiB">
            Om man ska få en effektiv och konkurrensneutral hantering av
            godstransporter krävs det att man inför kilometerskatt för landtransporterna.
            Då kan vi få bra kombinationer av väg, järnväg och sjöfart, och
            då kan den potential som sjöfarten har att spela en positiv roll
            i klimatomställningen av godstransporterna utnyttjas fullt ut.
          </p>
          <head xml:id="i-C4Nnrj2MBmBh99J1wJUuv2" type="h3">
            Strategiska hamnar och kombiterminaler
          </head>
          <p xml:id="i-UvHUxbjgLSWMMuycCv1z2e">
            Staten har vid ett antal tidigare tillfällen försökt hitta ett
            sätt att infoga hamnarna i en rationell godstransportstruktur
            som tillgodoser näringslivets behov. Detta har man misslyckats
            med flera gånger. Det är därför tråkigt att regeringen inte väljer
            att ta till vara de viktiga förslag som kommit fram i hamnstrategin
            i infrastrukturpropositionen. I Hamnstrategi Strategiska hamnnoder
            i det svenska godstransportsystemet (SOU 2007:58) pekas ett antal
            strategiska hamnar ut som prioriterade för att effektivisera transporterna
            och underlätta omlastning till järnväg. I samband med detta presenterades
            även Strategiska godsnoder i det svenska transportsystemet (SOU
            2007:59) med förslag på placering och utveckling av lämpliga kombiterminaler.
          </p>
          <p xml:id="i-VMjXMbxsDZHPBJqb3Cpmz8">
            Miljöpartiet anser att slutsatserna i båda dessa utredningar
            bör utgöra ett viktigt underlag inför den kommande planeringen.
            Istället för att ta till vara de konkreta förslagen väljer regeringen
            att göra om proceduren ännu en gång genom att kasta tillbaka handsken
            till regionerna. Regeringens strategi att skjuta på frågan rimmar
            illa med dess egen målsättning om att stärka det transportslagsövergripande
            perspektivet i planeringen.
          </p>
          <p xml:id="i-NzUVW3bMegBCz9sNS1JE8T">
            Miljöpartiet anser att hamnstrategins prioritering av strategiska
            hamnar och godsnoder redan nu bör tas i beaktande vid beslut som
            rör sjöfarten och dess interaktion med andra transportslag. Detta
            bör riksdagen ge regeringen till känna som sin mening. Miljöaspekter
            bör bli styrande för de avtal och överenskommelser staten gör
            med dessa strategiska hamnar. Detta bör riksdagen ge regeringen
            till känna som sin mening.
          </p>
          <head xml:id="i-YXMPGFent7J1pjQtmNrGcA" type="h3">
            Klimataspekt i farledsavgifter och sjöfartsstöd
          </head>
          <p xml:id="i-SJN79zoLVwKxMAHDV7UfSa">
            Klimatberedningen föreslår att det ska finnas en koldioxidkomponent
            i farleds­avgifterna Idag gör det inte det, utan fokus är kväveoxider
            och svavel. Miljöpartiet stöder detta förslag. Farledsavgifterna
            är ett klokt och modernt ekonomiskt styrmedel för att premiera
            dem som sköter sig och låta dem som sköter sig mindre bra delvis
            betala för den förorening som de ger upphov till. Miljöpartiet
            anser att det är av största vikt att det tillkommer en klimatdifferentiering
            av farledsavgifterna. Detta bör riksdagen ge regeringen till känna
            som sin mening.
          </p>
          <p xml:id="i-AqPozwuhP63vBqN1Mzw4PX">
            Idag ställs inga klimatrelaterade krav i anslutning till sjöfartsstödet.
            Klimat­beredningen föreslår att ett krav på bästa möjliga teknik
            som en förutsättning för beviljande av sjöfartsstöd ska utredas.
            Miljöpartiet anser att en klimatfaktor ska finnas med som ett
            grundläggande villkor för att kunna erhålla sjöfartsstöd. Regeringen
            bör återkomma till riksdagen med förslag om detta. Detta bör riksdagen
            ge regeringen till känna som sin mening.
          </p>
          <head xml:id="i-WSVo5DcTU1eKSkYa3N9Njg" type="h2">
            IT och bredband
          </head>
          <p xml:id="i-ASemWKLD7bcf3LvReEWi33">
            I infrastrukturpropositionen nämns inte ordet bredband. Det borde
            vid det här laget vara allmänt känt att elektronisk kommunikation
            rent generellt kan motverka slitaget på miljön på många sätt.
            Det är därför förvånande att regeringen inte kommit till skott
            med bredbandsstödet som ska säkerställa att även hushåll och företag
            i glesbygd får möjlighet att använda Internet på ett säkert och
            prisvärt sätt. Regeringen borde prioritera att bredband kan byggas
            ut till alla även där marknaden inte räcker till. Detta bör riksdagen
            ge regeringen till känna som sin mening. Utbyggnaden ska ske teknik-
            och konkurrensneutralt.
          </p>
          <p xml:id="i-Y11EX9Ui26pojkM35hCsQA">
            Bredband kan bidra till minskat behov av resande samt till ett
            effektivare transport­system. Med hjälp av bredband, mobilt som
            fast, kan man nå kontorets IT-resurser på distans, man kan nyttja
            videokonferenser istället för att resa mellan olika landsändar
            och minska arbetspendlingen för många med kanske en dag i veckan.
            Med bredbandsutbyggnaden minskar belastningen på övrig infrastruktur.
            Risken för trafikinfarkter där miljökvalitetsnormer överskrids
            kan begränsas eftersom arbetstiden kan bli mer flexibel med möjligheten
            att koppla upp sig gentemot sin arbetsgivare på distans.
          </p>
          <p xml:id="i-SCnxyqjDxCDqrBtNARTbAv">
            Området telematik som innebär kommunikation mellan maskiner är
            en växande industri som har betydelse för miljön. En förutsättning
            för att nya telematiktjänster ska utvecklas är god tillgång till
            både fast och mobilt bredband. Exempelvis kan fordon övervakas
            och styras effektivare vilket ger minskad bränsleåtgång och en
            optimerad logistik för att undvika tomma transporter. En lastbil
            behöver inte ha tillgång till 100 procent av hästkrafterna hela
            resan utan via radiosignaler kan effekten ökas och sänkas efter
            behov.
          </p>
          <p xml:id="i-vNUVS5Fp9B8BjvX51wDbz">
            Utnyttjandegraden av godståg är låg i Europa. Med hjälp av telematik
            kan godsvagnar styras bättre och logistiken optimeras.
          </p>
          <p xml:id="i-72fmDosL828hm29UokLi7Z">
            Elmätarna i Sverige läses numera av via GSM-nätet genom telematik.
            Det sparar många resor och ger hushållen möjlighet att få snabb
            information om sin elförbrukning och därmed sänka energiåtgången.
            Även andra maskiner såsom p-automater och cateringautomater kan
            övervakas och fjärrstyras och på så sätt kan man undvika onödiga
            resor.
          </p>
          <p xml:id="i-UcmMNJoxMwAibyUXgv9RNg">
            Hela detta område borde vara mer fokuserat från regeringens sida.
            Regeringen borde nu inför EU-ordförandeskapet ta till vara möjligheten
            att lyfta in frågorna om bredband och telematik i nästa ICT-program
            som ska komma 2010 när det nuvarande går ut. Detta bör riksdagen
            ge regeringen till känna som sin mening.
          </p>
        </div>
        <div xml:id="i-LNudmh31NQd73dgtCQXThr" type="signatureBlock">
          <list xml:id="i-EERmrxSwnkxTsK5NAkkUzH">
            <item xml:id="i-JxSwsGzQYxW4iRtzwcyz1i" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-TG4vbCNsCuz5LwCtaFuKb1" who="i-9BUsH2Bn1bGihptNC5r7uq" type="signature">
              Peter Eriksson (mp)
            </item>
            <item xml:id="i-7HZTAJoSMPp5iVx39kcYQR" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-TFWePbVYCD7mMfQDnRADFN" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
