<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-02770">
  <teiHeader>
    <fileDesc>
      <titleStmt>
        <title>Universitet och högskolor</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2770 av Camilla Waltersson Grönvall m.fl. (M)</title>
          <idno type="rdwebb">H3022770</idno>
          <rs type="number">2770</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3022770/text</ref>
          <ref type="dokument_url_html">http://data.riksdagen.se/dokument/H3022770</ref>
          <ref type="dokumentstatus_url_xml">http://data.riksdagen.se/dokumentstatus/H3022770</ref>
          <ref type="docx">http://data.riksdagen.se/fil/C1A46562-12D2-4CC2-B282-1304133E8F66</ref>
          <ref type="pdf">http://data.riksdagen.se/fil/D19E3586-D83A-44D8-AC0E-429258F12172</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CP37HkdRrzMpUN4jMeGJip" type="signed"/>
        <correspContext corresp="i-CP37HkdRrzMpUN4jMeGJip">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-QVqqZAPY1emsYgUbz5v2SA"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-XwWVPmdudh563eBribvRF3" type="submitted">
          <date when="2015-10-06"/>
          <time when="14:42:36"/>
        </correspAction>
        <correspAction xml:id="i-ANcNbArMuNSxvcVm2SKSnh" type="referred">
          <date when="2015-10-13"/>
        </correspAction>
        <correspAction xml:id="i-VV745MRf69Kp6ewhudaHi7" type="assigned">
          <date when="2016-07-20"/>
          <time when="09:39:22"/>
        </correspAction>
        <correspContext corresp="i-VV745MRf69Kp6ewhudaHi7">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-4vAp4L36tXtUmYsjgJU3EV" type="behandlas_i"/>
        <correspContext corresp="i-4vAp4L36tXtUmYsjgJU3EV">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LHxApAheEMVfS5WDvynxQ7" type="behandlas_i"/>
        <correspContext corresp="i-LHxApAheEMVfS5WDvynxQ7">
          <ref type="uppgift">2015/16:UbU2</ref>
          <ref type="ref_dok_id">H301UbU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU2</ref>
          <ref type="ref_dok_titel">Utgiftsområde 15 Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LbfMxHEwQhTyarZZ7qtnSQ" type="behandlas_i"/>
        <correspContext corresp="i-LbfMxHEwQhTyarZZ7qtnSQ">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QxhbyfqZZSJTg9AEBX1nuD" type="behandlas_i"/>
        <correspContext corresp="i-QxhbyfqZZSJTg9AEBX1nuD">
          <ref type="uppgift">2015/16:UbU9</ref>
          <ref type="ref_dok_id">H301UbU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU9</ref>
          <ref type="ref_dok_titel">Kvalitetssäkring av högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CJJzCnQg8Ab3ZnCk4RnvPB" type="behandlas_i"/>
        <correspContext corresp="i-CJJzCnQg8Ab3ZnCk4RnvPB">
          <ref type="uppgift">2015/16:UbU1</ref>
          <ref type="ref_dok_id">H301UbU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qdad3CHP51UVZ9RMzcMxJf" type="behandlas_i"/>
        <correspContext corresp="i-Qdad3CHP51UVZ9RMzcMxJf">
          <ref type="uppgift">2015/16:UbU20</ref>
          <ref type="ref_dok_id">H301UbU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU20</ref>
          <ref type="ref_dok_titel">Styrelser för universitet och högskolor - ledamöternas tillsättning och ansvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9v3JJ3ieTTgyuzyQ7LfmWZ" type="motHeader">
        <div xml:id="i-WZ2vU1NtBhgAuSf7regD7o" type="motTitle">
          Motion till riksdagen 2015/16:2770 av Camilla Waltersson Grönvall
          m.fl. (M) Universitet och högskolor
        </div>
      </div>
      <div xml:id="i-Benw7fTfZDy66P6Gy1dAkZ" type="motBody">
        <div xml:id="i-Cqaeef8MKccpLESHyPGUJC" type="motProposal" subtype="förslag">
          <head xml:id="i-JRZqoutJGP9MUmggXvVPXd">
            Förslag till riksdagsbeslut
          </head>
          <list xml:id="i-N3tLUiE7opHcaHeaHwLpWs" style="ol">
            <item xml:id="i-Kaoxxty46f8ZK9JsC3FqLy">
              Riksdagen ställer sig bakom det som anförs i motionen om att
              universitets och högskolors autonomi successivt ska stärkas och
              tillkännager detta för regeringen.
            </item>
            <item xml:id="i-4YMcxYR7m6qWBqqGbk115A">
              Riksdagen ställer sig bakom det som anförs i motionen om att
              resultatet av Ledarutredningens rekommendationer ska utvärderas
              två år efter att de har presenterats, och riksdagen tillkännager
              detta för regeringen.
            </item>
            <item xml:id="i-FpvHrfuKuChUNeX2nrce9W">
              Riksdagen ställer sig bakom det som anförs i motionen om att
              se över möjligheterna för ett reformerat resurstilldelningssystem
              och tillkännager detta för regeringen.
            </item>
            <item xml:id="i-742adjAwiNjtjQwefg9gNz">
              Riksdagen ställer sig bakom det som anförs i motionen om att
              se över möjligheterna för ett nytt kvalitetssäkringssystem och
              tillkännager detta för regeringen.
            </item>
            <item xml:id="i-2dv23ygStC1AScfEtfThg1">
              Riksdagen ställer sig bakom det som anförs i motionen om en satsning
              för att höja fribeloppet och tillkännager detta för regeringen.
            </item>
            <item xml:id="i-LcorU84ka2tQVLFe36jDKi">
              Riksdagen ställer sig bakom det som anförs i motionen om att
              se över hur utbildningars kvalitet ska kunna jämföras mellan olika
              lärosäten och tillkännager detta för regeringen.
            </item>
            <item xml:id="i-H6N89YsDrhRQPZMCWK4FFJ">
              Riksdagen ställer sig bakom det som anförs i motionen om behovet
              av att utreda satsningar på förbättrad arbetsmiljö och stärkt
              studenthälsa och tillkännager detta för regeringen.
            </item>
            <item xml:id="i-XWyHKpdEx6VPgqfqzSFwHW">
              Riksdagen ställer sig bakom det som anförs i motionen om behovet
              av att utreda en förordningsändring angående vem som ska initiera
              att ett examensbevis utfärdas, och riksdagen tillkännager detta
              för regeringen.
            </item>
            <item xml:id="i-Gjh8NRVL6qdXmXtQ9NWk9j">
              Riksdagen ställer sig bakom det som anförs i motionen om vikten
              av studie- och yrkesvägledningen genom hela utbildningskedjan
              och tillkännager detta för regeringen.
            </item>
            <item xml:id="i-CtH9UNKbDADw7ENg5UYJS">
              Riksdagen ställer sig bakom det som anförs i motionen om att
              se över hur lärosätena kan redovisa hur de arbetar för att systematiskt
              förbättra studenters inlärningsmiljö, och riksdagen tillkännager
              detta för regeringen.
            </item>
            <item xml:id="i-Be3NRBtGcug8crpNwsp3KM">
              Riksdagen ställer sig bakom det som anförs i motionen om tillståndsgivning
              för utländska lärosäten och tillkännager detta för regeringen.
            </item>
            <item xml:id="i-KejcoMFxECJcoBksSXPiXm">
              Riksdagen ställer sig bakom det som anförs i motionen om att
              olika lärosäten som samverkar med varandra bör premieras och tillkännager
              detta för regeringen.
            </item>
            <item xml:id="i-5hNLMFUAf9qiiHZvXMMDSu">
              Riksdagen ställer sig bakom det som anförs i motionen om vikten
              av att utreda och avhjälpa formella hinder som finns för ökat
              samarbete mellan lärosäten och tillkännager detta för regeringen.
            </item>
            <item xml:id="i-BhS3pJWTn4prif51ShrpdK">
              Riksdagen ställer sig bakom det som anförs i motionen om att
              se över möjligheterna att ta fram en strategi för digitalisering
              av högre utbildning och tillkännager detta för regeringen.
            </item>
            <item xml:id="i-XHFHG2Ls7WdHMkdMaC9kMd">
              Riksdagen ställer sig bakom det som anförs i motionen om vikten
              av modern teknik (IKT) på lärosäten och tillkännager detta för
              regeringen.
            </item>
            <item xml:id="i-KVpchGLmnr3j9c9zgksTkC">
              Riksdagen ställer sig bakom det som anförs i motionen om att
              överväga om validering av hälso- och sjukvårdsyrken bör göras
              av Universitets- och högskolerådet (UHR) och tillkännager detta
              för regeringen.
            </item>
          </list>
        </div>
        <div xml:id="i-7QrKNHzCyLsR7UzHh1AqUX" type="motContent">
          <head xml:id="i-HZQDrKTxvGAzRjVbDJccEh" type="h1">
            Motivering
          </head>
          <p xml:id="i-DHL4zswhXZuoJxr8gWHeZT">
            Sverige är en kunskapsnation. Vår befolkning är välutbildad,
            vården är modern och vår industri är högteknologisk. Detta är
            resultatet av en lång svensk tradition när det gäller att satsa
            på både bildning och god utbildning, som är tillgänglig för alla.
            Vi vet att utbildning, forskning och entreprenörskap lägger grunden
            för framtidens arbetsmarknad. Därför är Moderaterna tydligt med
            att Sveriges ambitioner ska vara höga. Vi ska ha en internationellt
            sett hög kvalitet på våra utbildningar och använda resurserna
            på ett effektivt sätt så att studenternas efterfrågan och arbetsmarknadens
            behov tillgodoses. Under åren 2006 till 2014 gjorde Moderaterna
            och alliansregeringen historiskt stora satsningar inom utbildnings-
            och forskningsområdet för att Sverige även i framtiden ska vara
            en modern och innovativ kunskapsnation. Något som är helt avgörande
            för ett litet och exportberoende land.
          </p>
          <p xml:id="i-UkoM6v4Z9jiWNBxi5Pgbi7">
            Moderaterna anser att målet för högre utbildning ska vara att
            utbildning och forskning vid universitet och högskolor ska hålla
            en internationellt sett hög kvalitet och bedrivas effektivt.
          </p>
          <head xml:id="i-EKHqLJMWVD27DjGV3Nx8gh" type="h1">
            Budget
          </head>
          <p xml:id="i-LYbBM4xzcGmons5fXVc1wU">
            I budgetpropositionen för 2016 har regeringen föreslagit att
            de 300 miljoner kronor som riksdagen har beslutat ska fördelas
            på grundval av kvalitetsutvärderingar av utbildningars resultat
            inte längre ska gälla utan att medlen från nästa år ska fördelas
            i regleringsbreven. Detta utan att klargöra på vilka grunder eller
            enligt vilka kriterier detta ska ske. Moderaterna anser att då
            det gäller så stora belopp ska fördelningen redovisas för riksdagen.
            Då det ännu inte fattats något beslut om ett nytt kvalitetssäkringssystem
            hade det varit mer riktigt att frågan hade prövats i samband med
            behandling av den kommande propositionen.
          </p>
          <head xml:id="i-LqFwu4fr96irgC5nFFYBUj" type="h1">
            Öka autonomin
          </head>
          <p xml:id="i-2HehDMhpeaHugvECHHh36U">
            Högskolor och universitet har en viktig roll att spela som samhällets
            kritiska och självreflekterande spegel men också som motor i den
            kunskapsdrivna tillväxten. Autonomi är viktigt och målet ska vara
            att politiskt beslutade regleringar ska begränsas till frågor
            där staten har ett tydligt intresse av att styra. Det gäller till
            exempel uppföljning av resultat och kvalitetsgranskning, ansvarsutkrävande
            samt rättssäkerhet för studenter.
          </p>
          <p xml:id="i-A7dz5QeiRZ84gYMFqHXcPR">
            Moderaterna menar att den ömsesidiga tilliten mellan politiken
            och högskolesektorn måste förbättras. Under hösten 2015 presenteras
            en utredning som rör högskolors ledarskap (U 2014:11). Utredningen
            tillsattes av alliansregeringen och dess huvudsyfte är att ta
            fram underlag för lärosätenas egna ställningstaganden, men också
            överväga om det finns behov av åtgärder på nationell nivå. Detta
            är ett intressant angreppssätt som kan möjliggöra nya sätt för
            politiker att ”styra” universitet och högskolor i en högskolevärld
            med ökad autonomi. Moderaterna anser att denna nya form av styrning
            ska utvärderas efter två år, för att se styrkor och svagheter
            med modellen.
          </p>
          <p xml:id="i-SsZ2g14NKwUfQ5zCNVBLdH">
            Genom autonomireformens införande 2011 har alla universitet och
            högskolor fått frihet att utforma sin interna organisation på
            det sätt som passar varje lärosäte. Det är bra. Det är dock viktigt
            att följa att mobiliteten av anställda mellan lärosäten inte försämras
            till följd av autonomireformen.
          </p>
          <p xml:id="i-WVFc54NAkGKBuzE2uxwkMs">
            En utvärdering av Statskontoret (Olika men ändå lika, 2012) visar
            att skillnaden mellan stiftelsehögskolor och statliga lärosäten
            numera inte är så stor. Det beror delvis på att stiftelsehögskolorna
            utnyttjade fördelarna i begränsad utsträckning. En skillnad som
            dock kvarstår är att stiftelsehögskolorna kan använda sina ekonomiska
            resurser friare. Moderaterna arbetar för att alla lärosäten ska
            ha den möjligheten. Vi anser därför att det bör tillsättas en
            utredning för att studera för- och nackdelar med att lärosätena
            skulle tilldelas resurser i ett samlat anslag, samt hur detta
            skulle kunna genomföras men också sedermera följas upp resultatmässigt.
          </p>
          <head xml:id="i-VpqHneQFpc43L2hhKNCqZ1" type="h1">
            Ledarskapet är viktigt
          </head>
          <p xml:id="i-NSvRiP1wfFUDMfdGcw1fcC">
            I en globaliserad och föränderlig värld ställs stora krav på
            ett strategiskt ledarskap. Det gäller också för universitet och
            högskolor. Det finns flera studier som visar att ett välfungerande
            och akademiskt ledarskap har stor betydelse för att den vetenskapliga
            kvaliteten i utbildning och forskning är hög. Intressant i sammanhanget
            är att många av de förslag som florerar i diskussioner som rör
            högre utbildning och forskning äger universitet och högskolor
            mandat att genomföra. Exempel kan vara att stimulera ökad mobilitet
            mellan lärosäten, att erfarenheter från arbetsliv ska kunna vara
            meriterande, att införa ”sabbaticals”, att belöna pedagogisk skicklighet,
            etc. Alliansregeringen tillsatte år 2014 en utredning som ska
            kartlägga och analysera ledarskapet i svensk högskola och lämna
            förslag på hur det kan förbättras bland annat då det gäller frågor
            om kvalitet och effektivitet. Moderaterna ser fram emot utredningens
            förslag och rekommendationer.
          </p>
          <head xml:id="i-BHUfuDhimkgwMAMBtZ462Z" type="h1">
            Hög kvalitet i fokus
          </head>
          <p xml:id="i-GhwpUAQPNekE9cFZQWt6hC">
            Lusten till lärandet måste grundläggas redan i förskolan. Lärarnas
            arbete är avgörande för att motivera eleverna och skapa en förståelse
            för att kunskapsinhämtning kräver eget ansvar och arbete. Därutöver
            ska höga förväntningar gälla, tidigt stöd sättas in där det behövs
            och extra utmaningar ges de elever som behöver det. Varje stadium
            måste klara av sitt kunskapsuppdrag. Ska Sverige klara den globala
            konkurrensen måste vi hålla hög kvalitet i hela utbildningskedjan.
          </p>
          <head xml:id="i-FmDfEnpdYbxQPrSwGib2rt" type="h1">
            Hög kvalitet ska råda i hela utbildningskedjan
          </head>
          <p xml:id="i-unw3ZQbgB6agE5S9Ba8CT">
            Moderaterna och alliansregeringen införde flera förbättringar
            för att skapa en god kunskapsspiral med kvalitet i fokus. Exempel
            är:
          </p>
          <p xml:id="i-EPTtFWPMtqmAPA9MF9VJho">
            ● Nya styrdokument och krav på uppföljning. Förkunskapskraven
            till såväl gymnasium som högskola skärptes.
          </p>
          <p xml:id="i-E7t7PWRc2wwLqJXTRPDVqA">
            ● Fortbildning för lärare och förskollärare. Ny lärarutbildning
            och ny utbildning för speciallärare. Forskarskolor och karriärreform
            för lärare.
          </p>
          <p xml:id="i-4Aa669VGL4yPRjUy8iSaCF">
            ● Satsningar på läsa-skriva-räkna i lågstadiet och särskilda
            satsningar på matematik, naturvetenskap och läsning.
          </p>
          <p xml:id="i-8avABSB4oWKtP2CW1amSDk">
            ● Inrättandet av ett skolforskningsinstitut samt universitet
            och högskolors särskilda uppdrag om att mer forskning ska komma
            till nytta ger förutsättningar för att mer forskning och evidensbaserade
            kunskaper når in i klassrummen.
          </p>
          <p xml:id="i-FWWi2QoA4mVFzx4KYR5U5Y">
            ● Kvalitetsförstärkning av utbildningar inom humaniora och samhällsvetenskap
            (humsam) där anslagen per helårsstudent (HÅS) höjdes med 60 procent
            mellan 2006 och 2014.
          </p>
          <p xml:id="i-25TWMQQDqRnPmZGsFSGiYg">
            ● Utbyggnad av nybörjarplatser på läkarutbildningen och tandläkarutbildningen
            med 44 respektive 33 procent mellan 2006 och 2014.
          </p>
          <p xml:id="i-S1nHP3WTxnu6yd2WT92B6J">
            ● Studiemedlen höjdes med ca 2 000 kronor mellan 2006 och 2015.
          </p>
          <p xml:id="i-A72A3WM8hTfxQoVy1GXMLX">
            ● Nivån på anslagen till forskning har 2015 höjts med 8 000 miljoner
            kronor, vilket motsvarar en ökning med 26 procent jämfört med
            år 2009.
          </p>
          <p xml:id="i-Uk5ryFd4QYZUFCZL16KQi1">
            Ovanstående är ett axplock av åtgärder som vidtogs under alliansregeringen.
            De visar på det systematiska och strategiska arbete som drevs
            för att höja kunskapsnivån och kvaliteten i hela utbildningskedjan.
            Moderaterna kommer att fortsätta detta systematiska arbete och
            anlägga en strategisk helhetssyn på utbildningsprocessen.
          </p>
          <head xml:id="i-XnTHyXhTUC3y79Ny2b3Qj" type="h1">
            Översyn av resurstilldelningssystemet
          </head>
          <p xml:id="i-4bsTX6DVQhrgU7417bmpMb">
            För att förbättra kvaliteten i utbildningar på humsam-området
            ökade Alliansregeringen under sin regeringstid anslagen med hela
            60 procent. Universitetskanslersämbetet (UKÄ) har haft i uppdrag
            att följa upp vilka effekter dessa förstärkningar har haft på
            kvaliteten i utbildningen och resultaten är dessvärre nedslående.
            UKÄ finner att de stora resursförstärkningar som gjordes av alliansregeringen
            endast lyckades kompensera för tidigare massutbyggnad av studieplatser.
            UKÄ anser därför att det nuvarande resurstilldelningssystemet
            bör ses över. Moderaterna håller med om detta och anser att en
            utredning bör tillsättas för att se över resurstilldelningssystemet
            ur kvalitets- och effektivitetssynpunkt.
          </p>
          <head xml:id="i-9NM6vqrm3Px5crzshb9CMR" type="h1">
            Nytt kvalitetsutvärderingssystem
          </head>
          <p xml:id="i-Jy4h7EEevAHWESf9HtmC5d">
            Diskussionerna om hur ett nytt svenskt kvalitetsutvärderingssystem
            för universitet och högskolor ska se ut pågår just nu. Moderaterna
            finner det lämpligare att kommentera det nya förslaget till kvalitetsutvärderingsmodell
            i samband med att propositionen presenteras, men vi vill ändå
            framhålla följande:
          </p>
          <p xml:id="i-DJoPZpf16cCxASjT1ri53m">
            ● För Moderaterna är det självklart att Sverige ska vara en aktiv
            medlem i European Association for Quality Assurance (ENQA). Därför
            bör kvalitetsutvärderingssystemet uppfylla de krav som ENQA ställer
            upp.
          </p>
          <p xml:id="i-ewbGuTa99GbQrgQBfj7sX">
            ● Moderaterna anser att regeringen ska tillmötesgå UKÄ:s önskemål
            om att kunna rekrytera internationella ämnessakkunniga, som inte
            läser/skriver svenska, till bedömargrupperna.
          </p>
          <p xml:id="i-4jWYHPpLWJ2rSbjNLDoj9M">
            ● Från nu rådande kvalitetsutvärderingssystem noterar vi att
            bedömargruppens icke-svenska medlemmar har varit mycket förvånade
            över att examinationen av ett så viktigt moment som ett examensarbete,
            på minst 30 högskolepoäng, kan ske av en nära kollega till handledaren.
            Något som sker inför externa examinatorer i övriga nordiska länder.
            Detta bör ändras.
          </p>
          <p xml:id="i-4Fo8PY4wpTxgMGPigxjUL4">
            ● Moderaterna vill understryka vikten av att utbildningars arbetslivsanknytning
            inkluderas som en viktig indikator vid kvalitetsutvärdering.
          </p>
          <p xml:id="i-HgEXNFDvcNerUD8CMMcuv7">
            ● Moderaterna vill framhålla vikten av att UKÄ ska ha en granskande
            roll av utbildningars kvalitet.
          </p>
          <head xml:id="i-4MTYb2h18z9SjthyV6Zspa" type="h1">
            Hög effektivitet i hela utbildningskedjan
          </head>
          <p xml:id="i-QA1TMu55N8gZQxbgpg6oab">
            Varje stadium i utbildningskedjan ska klara av sitt uppdrag.
            Det är fundamentalt. Att alla ska bli akademiker är dock ingen
            självklarhet. Ett samhälle är beroende av många olika kompetenser,
            och därför är det viktigt att det finns många utgångar längs utbildningskedjan.
            Men lika självklart är att den som har förutsättningar att klara
            av akademiska studier också ska ha möjlighet till det. Antingen
            i ungdomsåren eller längre fram i livet.
          </p>
          <head xml:id="i-AWFBMFMqEgKudtig6EF3tp" type="h1">
            Genomströmning
          </head>
          <p xml:id="i-95pzxF3N1rstiTBR9ZJy7q">
            För att bättre förbereda studenter inför akademiska studier är
            det viktigt att studenters förkunskaper är avpassade för detta.
            Introduktionskurser och sommarkurser är ett sätt att medvetandegöra
            och tydligt visa på vad som förväntas av presumtiva högskolestudenter.
          </p>
          <p xml:id="i-6Ugn8gJEE9XFezwDZtfXFu">
            De senaste åren har efterfrågan på relevanta sommarkurser, som
            kan räknas in i examen, varit hög. Detta borde universitet och
            högskolor ta fasta på.
          </p>
          <p xml:id="i-WdTrdRESh4TemAzvycpTci">
            Förutsättningar för en god genomströmning handlar också om den
            tid som studenter faktiskt ägnar åt sina studier. Det finns flera
            rapporter som vittnar om att studier som räknas som heltid, d.v.s.
            40 timmar per vecka, har låg andel lärarledda timmar, låg andel
            självstudier och att studenter kan vara yrkesverksamma i hög utsträckning
            under studierna. Detta är inte rimligt. Moderaterna vill inte
            lägga restriktioner på flitiga studenters vilja att jobba vid
            sidan av studier. Tvärtom föreslår vi moderater i vår budget för
            2016 att fribeloppet, den inkomst man kan tjäna utan att studiemedlet
            minskar, höjs från dagens 172 400 kronor till 207 400 kronor per
            kalenderår. Däremot ser vi det som en självklarhet att den tid
            som studenter ägnar sina studier måste öka, och bättre korrelera
            med de högskolepoäng som utdelas. Rapporter visar att detta gäller
            i synnerhet för studier inom humsamområdet.
          </p>
          <p xml:id="i-NUsgkHJLJsYRZGDV4BV4cT">
            Moderaterna anser att det ska vara möjligt för intresserade att
            kunna jämföra utbildningars kvalitet mellan olika lärosäten men
            också hur kvaliteten har utvecklats vid enskilda lärosäten. Därför
            bör man se över hur mer data på området kan samlas in och offentliggöras
            av Universitets- och högskolerådet (UHR). Antal timmar lärarledd
            undervisning bör även redovisas.
          </p>
          <p xml:id="i-9n6uXkEiFTDqj6WiFZxLk2">
            Det är också viktigt att följa upp studiesituationen för personer
            med funktionsnedsättningar eller psykiska besvär. I en rapport
            från Högskoleverket (2010:20) konstateras att ”en relativt stor
            andel av studenterna i den här undersökningen anger att deras
            studier försvåras av kronisk sjukdom, fysisk funktionsnedsättning,
            psykiska besvär eller andra hälsoproblem och av problemen anger
            de flesta psykiska besvär.” Detta är viktiga signaler som måste
            tas på allvar.
          </p>
          <p xml:id="i-PDNfds6ttkevH2yHVB8WD3">
            Internationellt sett mäts genomströmning som studietid till avklarad
            examen. Det är dock en stor andel svenska studenter som inte tar
            ut sina examensbevis, något som kan försämra deras möjlighet till
            internationell rörlighet som yrkesverksamma. Enligt högskoleförordningen
            är det den enskilde studenten som ska ta initiativ till att examensbevis
            utfärdas. Detta bör ändras och anpassas till de förhållanden som
            råder i omvärlden. Tidigare universitetskanslern Lars Haikola
            föreslår i utredningen (SOU 2015:70) att lärosätena ska få detta
            ansvar och att ändringen genomförs successivt med start av yrkesutbildningar
            och konstnärliga utbildningar. Vi vill därför se över möjligheterna
            att införa ett liknande system med vad som föreslås i utredningen.
          </p>
          <head xml:id="i-H9G5bJF8efH6Va4wxujk5n" type="h1">
            Studenterna
          </head>
          <head xml:id="i-SJmnLzHTJUHRR5rLYa2UXH" type="h1">
            Breddad rekrytering
          </head>
          <p xml:id="i-QDaRg9VdvACFU55vqwUgty">
            Universitets- och högskolestudier ska vara en möjlighet för alla
            som har förutsättningar att klara av en utbildning. Moderaterna
            ser därför med oro på att problemen med breddad rekrytering kvarstår
            år efter år. Vi ser också med oro på resultaten som framgår av
            UKÄ:s rapport (2013:4), nämligen att genomströmningen på långa
            yrkesutbildningar såsom läkare, jurist, civilingenjör och psykolog
            är lägre för studenter som har föräldrar med förgymnasial utbildning
            jämfört med studenter vilkas föräldrar har en utbildning på gymnasienivå
            eller högre. Ett sätt att jobba för breddad rekrytering är att
            studie- och yrkesvägledning stärks genom hela utbildningskedjan
            samt att universitet och högskolor ökar dialogen med grund- och
            gymnasieskolor. Ur såväl jämställdhets- som jämlikhetssynpunkt
            är det viktigt att inspirera fler att studera vid universitet
            och högskolor.
          </p>
          <head xml:id="i-TPXPz3vwpoYpcZ6c1bfYjU" type="h1">
            God pedagogik inom akademin bör meritera
          </head>
          <p xml:id="i-STk3oH76Ud8KWhHsJv7m2h">
            Enligt en enkät gjord av Sveriges Förenade Studentkårer (SFS,
            2012) anser studenterna att god pedagogik är den viktigaste faktorn
            för effektiv inlärning samtidigt som det är det område som studenterna
            anser har de största bristerna i högskolan. Pedagogisk skicklighet,
            inklusive undervisningsskicklighet, i kombination med att föreläsarna
            har ämneskunskaper som vilar på vetenskaplig grund är förutsättningar
            för en god inlärningsmiljö. Vi vill därför att man ser över om
            lärosätena i årsredovisningen också bör redovisa hur de arbetar
            för att systematiskt förbättra studenters inlärningsmiljö.
          </p>
          <head xml:id="i-Bmuhv8C9DoGbC66aVpfqbX" type="h1">
            Studentinflytande ska vara starkt och tas tillvara
          </head>
          <p xml:id="i-T4q91aCvQm77EycydWmncx">
            Studenters engagemang spelar stor roll för att utveckla studiekvaliteten
            vid våra lärosäten. Detta gäller oavsett det sker som deltagare
            i beredningsgrupperna för kvalitetsutvärderingssystemet, som aktiva
            i kårernas verksamhet eller som aktiva i de kursutvärderingar
            som görs. Av högskolelagen (1 kap. 4 §) framgår att kvalitetsarbetet
            är en gemensam angelägenhet för lärosätets personal och studenter.
          </p>
          <head xml:id="i-Jvqk4TKd51BSgCfe16zy6t" type="h1">
            Internationalisering
          </head>
          <p xml:id="i-NiATQT4yyHrRAKXMxfXRxS">
            Internationalisering och graden av studentmobilitet är viktig
            att följa. Bolognasystemet ger stora möjligheter för att åstadkomma
            detta, men svenska studenter använder sig i lägre utsträckning
            av den här möjligheten. Ofta bottnar detta i osäkerhet huruvida
            de kurser som läses i andra länder kan tillgodoräknas i svensk
            examen, förlängd studietid och kursernas kvalitet (UHR 2013).
            Vad som gäller i dessa fall måste lärosätena bli tydligare och
            snabbare med att kommunicera.
          </p>
          <p xml:id="i-DGA9mxC68gv6mC5mpjshWn">
            Vi anser att Svenska institutets (SI) studentutbyten är en viktig
            del av Sveriges utvecklingssamarbete som bidrar till kapacitetsuppbyggnad
            i låginkomstländer. Vi anser också att det är viktigt att utländska
            studenter kan stanna i Sverige för att söka arbete efter avslutad
            utbildning. Ett sätt att göra det är att utreda hur tillståndsgivningen
            för utländska lärosäten som vill upprätta filialer i Sverige kan
            förenklas.
          </p>
          <head xml:id="i-JdqFhFiNyABTf1iX7HyewS" type="h1">
            Samverkan
          </head>
          <p xml:id="i-MYoZvPT2cGY32LP9GjaGyh">
            Det är viktigt att lärosätens samverkan med arbetslivet ökar.
            Arbetslivet anser enligt olika undersökningar att de idag har
            mycket små förutsättningar att lokalt påverka utbildningsutbud
            och utbildningars innehåll. Detta bör uppmärksammas mer och dialogen
            med arbetslivet öka.
          </p>
          <p xml:id="i-SxUVNgyNDAWSVYMppmoFJV">
            Alliansregeringen införde en stimulanspeng för lärosäten som
            ville öka sin samverkan. Detta fick till följd att några lärosäten
            knöt sig mycket nära varandra och till och med gick samman såsom
            Växjö universitet och Högskolan i Kalmar. Det är dock inget självändamål
            att lärosäten ska fusionera helt och hållet, men däremot är det
            viktigt att lärosätena i högre grad samverkar då det gäller utbildningsutbud,
            dimensionering av utbildningsprogram, forskning, etc. Ökad samverkan
            på dessa områden bör premieras och hinder för detta undanröjas.
            Till exempel kan nämnas att lärosäten som samverkar om utbildningar,
            och som då använder forskningsanknutna universitetslärare från
            ett annat lärosäte, kan missgynnas vid bedömning av utbildningars
            kvalitet.
          </p>
          <head xml:id="i-JDLXjnx5sfohuiVRJ7zowd" type="h1">
            Användandet av modern teknik
          </head>
          <p xml:id="i-W49PaNTYZ3sDvZSyqWheGd">
            Avsaknaden av modern teknik (IKT) på många av våra lärosäten
            är oroande. Vi vill därför att man ser över hur lärosätena ska
            kunna redovisa infrastrukturella behov och förutsättningar för
            att anpassa alla utbildningar till modern teknik. På sikt bör
            en strategi för digitalisering av universitet och högskolor tas
            fram.
          </p>
          <p xml:id="i-V2bU78VPchMg2viKNXJ1QT">
            Arbetet med online-utbildningar, flexible learning och så kallade
            MOOC:s är relativt vanligt på våra lärosäten. Detta är bra. Olika
            studenters levnadsförhållanden och inlärningsstil kan därmed tillgodoses
            på ett bättre sätt. För att förenkla situationen för studenter
            är det dock önskvärt att den här typen av digitala utbildningsplattformar
            samordnas i högre grad än vad som nu är fallet och att goda exempel
            sprids.
          </p>
          <p xml:id="i-L3JaRYDyfT5p5A6LnThL95">
            Statistiken visar att hälften av dem som studerar fristående
            kurser studerar på distans samt att distansutbildningar är extra
            vanligt bland personer som har en tidigare examen. Distansutbildningar
            synes därför vara ytterst goda alternativ också för vidare- och
            fortbildning.
          </p>
          <head xml:id="i-RQXQzFciaAX6T9MtBop3z3" type="h1">
            Livslångt lärande
          </head>
          <p xml:id="i-GY9zJTMKS6LGXa2y82Fc1F">
            I dagens samhälle kan en individs sysselsättning förändras flera
            gånger under yrkeslivet. Det innebär att möjligheten till utbildning
            inte får ta slut när man får sitt första, andra eller tredje jobb.
            Vi behöver skapa trygghet för dem som vill ta nästa steg på arbetsmarknaden,
            så att det är attraktivt för fler att studera längre upp i åldrarna.
            Kommunal vuxenutbildning (komvux) har därmed en viktig funktion
            att fylla.
          </p>
          <p xml:id="i-779c9fgVnRxW1XhTNVP17N">
            Rätten till komvux ska utökas
          </p>
          <p xml:id="i-PN81hdEfTCLbxzLySn3rtn">
            För att det ska vara möjligt att ställa om mitt i livet, läsa
            in betyg man saknar eller komplettera den utbildning man redan
            har spelar komvux en avgörande roll. Moderaterna vill därför att
            rätten att läsa in såväl grundläggande som särskild behörighet
            till högskolestudier på den kommunala vuxenutbildningen ska utökas
            till att bli en generell rättighet. Denna rättighet föreslås omfatta
            alla som är behöriga till sådan utbildning. I Moderaternas budgetmotion
            för 2016 satsas därför 200 miljoner kronor per år på utökad rätt
            till komvux.
          </p>
          <head xml:id="i-H4j87JNsMUSg9x1b1UHG93" type="h1">
            Studieekonomin för äldre ska förbättras
          </head>
          <p xml:id="i-VjM8JMeXD4dVj3S4aqDwzJ">
            Sverige ska inte begränsa människor som vill lära sig mer. Av
            Moderaternas kommittémotion Bättre möjligheter till omställning
            framgår flera exempel på reformer som vi vill göra för att förbättra
            studieekonomin för äldre studenter.
          </p>
          <head xml:id="i-QLnaHW4bKSANHHeccUV5xc" type="h1">
            Fristående kurser viktiga för fortbildning
          </head>
          <p xml:id="i-Ko5HqyZiEAeV7BR6w6Q4p8">
            Livslångt lärande handlar också om möjlighet till kontinuerlig
            kompetensutveckling vid universitet och högskolor. Det är därvid
            en oroväckande trend att andelen fristående kurser har minskat
            i antal. Det är tvärtom viktigt att lärosätena tar ansvar för
            att fortsatt kunna tillhandahålla dessa kurser.
          </p>
          <head xml:id="i-3RqhjNYZzz9kKyPD6kdHPV" type="h1">
            Reell kompetens måste kvalitetssäkras
          </head>
          <p xml:id="i-J1mP5VnvoCLaKdDYBsiNaX">
            ”Frågor om livslångt lärande, informellt och icke formellt lärande
            och bedömning av reell kompetens har blivit allt viktigare i EU
            och Sverige har åtagit sig att arbeta med dessa frågor”. Så skriver
            Högskoleverket i en rapport (2009:21). Det är viktigt att det
            finns ett erfarenhetsutbyte mellan lärosäten då det gäller kvalitetssäkring
            av reell kompetens. Detta för att förenkla rutinerna och den administrativa
            bördan men framför allt av rättssäkerhetsskäl för de sökande.
          </p>
          <head xml:id="i-58iaT6hLU73FSx8qnZWJ5t" type="h1">
            Validering av utländska studier måste gå snabbare
          </head>
          <p xml:id="i-3vvGZE2CQR34NnTbdr3KcM">
            En paradox på svensk arbetsmarknad är att det kan råda ”brist
            på personal” samtidigt som många utlandsfödda med hög kompetens
            inte får jobb. Det går att ha parallella processer där den invandrade
            samtidigt lär sig svenska, får sin utbildning bedömd och kan komplettera
            sin utbildning. I Sacos rapport Vad kostar en akademiker? (2015)
            visar beräkningar att en svenskutbildad läkare kostar 3,2 miljoner
            kronor om man tittar på hela utbildningskedjan. Jämförelsevis
            kostar kompetenskomplettering för en invandrad läkare en tiondel
            så mycket, vilket visar att det även ur ett ekonomiskt perspektiv
            är viktigt att vi blir bättre på att ta tillvara den kompetens
            som Sverige får genom dem som kommer hit.
          </p>
          <p xml:id="i-S1P2hyEDaBesYJhGPx2AC9">
            Då det gäller validering av hälso- och sjukvårdsyrken är handläggningen
            mycket eftersatt. Socialstyrelsen har själva begärt att den valideringen
            istället bör skötas av Universitets och högskolerådet (UHR) och
            vi bör se över om en sådan ordning skulle ge en bättre och snabbare
            validering. I de fall en validerad kompetens inte anses motsvara
            en formell utbildning eller examen bör man se över hur tydlig
            information om exakt vad som behöver kompletteras kan ges. Den
            sökande bör då också erbjudas studievägledning.
          </p>
        </div>
        <div xml:id="i-EbVwJ6tXug6NhThxNj2JZM" type="signatureBlock">
          <list xml:id="i-PKXkTb69BHyqwHc57jRNfz">
            <item xml:id="i-VGQAyx22Hvt5u95xx4SfVA" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-9kdVS6gVxoE6N6DngvMqke" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
            <item xml:id="i-PhuaK7Fi1MZUptyYxHf54H" who="i-QVqqZAPY1emsYgUbz5v2SA" type="signature">
              Michael Svensson (M)
            </item>
            <item xml:id="i-8t6Jh6hKFJHLZcZeRpFjFK" who="i-RaMkfMt8MzwfqAxncChJEu" type="signature">
              Erik Bengtzboe (M)
            </item>
            <item xml:id="i-AiHS2SpH1sqmWkGiLZYJHQ" who="i-5kLPqJYKuXdEi7mU2QqyGZ" type="signature">
              Maria Stockhaus (M)
            </item>
            <item xml:id="i-Pbw8zD964U9Uxprxb7RoFD" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
