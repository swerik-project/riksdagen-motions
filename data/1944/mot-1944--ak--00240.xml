<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00240">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__240/mot_1944__ak__240-001.pdf"/>
      <fw xml:id="i-ArffY5CqWi6eo5igN7K8UY">
        Motioner i Andra kammaren, nr 240. 7
      </fw>
      <div xml:id="i-LvJoDidLxEkawZTg3yXS8A" type="motHeader">
        <div xml:id="i-FQeSpu1TDuK4ykUKHNCPSW" type="motTitle"/>
        <div xml:id="i-VaYxtTsiSn94Xwq6oRujdS" type="motSubmissionInfo"/>
      </div>
      <div xml:id="i-FqLoHgCiopP67ugubmKZru" type="motBody">
        <div xml:id="i-3gynyZd6iLH5dG41gknUAf">
          <p xml:id="i-WmLaqgQNa1SzcDy9aPBAZu">
            Nr 240.
          </p>
          <p xml:id="i-GAhuzVikRsGhf5DgMcxXRf">
            Av fröken Andersson m. fl., angående utredning om åtgärder för
            att bereda den kvinnliga ungdomen ökad utbildning i hemvård m.
            m.
          </p>
          <p xml:id="i-NptWhn87guDVfGwnFLp4zB">
            Vid 1938, 1939 och 1941 års riksdagar väcktes motioner (I: 124
            och II:178 1938, I:109 och II:178 1939, I:123 och II:163 1941)
            med begäran om ut- redning angående åtgärder för att bereda den
            kvinnliga ungdomen ökad utbildning i hemvård och därmed närbesläktade
            samhälleliga uppgifter. I dessa motioner framhölls, att förändringarna
            i arbets- och hemlivet och det sociala reformarbetet kräva, att
            kvinnorna göras bättre rustade än hittills för tidens krav, ty
            främst på dem beror möjligheten att utvinna full effekt av de
            tekniska och sociala framstegen. Kvinnorna ha ej blott behov av
            utbildning för sitt förvärvsarbete, utan kräva också kunskaper
            och färdigheter speciellt för arbetet inom hemmet. Detta senare
            behov är oberoende av yrke och civilstånd. ”Vare sig en kvinna
            är gift eller icke och vare sig hon som gift har förvärvsarbete
            eller ej, måste hon normalt ha ett hem att vårda eller ha överinseende
            över. Och vilket yrke eller vilken yrkes- ställning kvinnorna
            än ha, ställer samhället på dem i deras egenskap av kvinnor vissa
            enahanda fordringar och förväntningar. Det torde icke kunna förnekas,
            att den nuvarande folkundervisningen trots alla förbättringar
            och all rikedom på utbildnings- och fortbildningsmöjligheter i
            otillräcklig utsträckning beaktat den praktiska utbildning, som
            kvinnorna med fog kunna kräva och behöva för att rätt gå i land
            med sina samhälleliga plikter.” Det framhölls också, att det viktigaste
            behovet gällde hushållsundervisningen, men även på andra områden
            krävdes en ökad utbildning, såsom i fråga om hem- inredning, hemkultur,
            hygien och sjukvård. ”Ett annat viktigt problem i direkt anknytning
            till de befolkningspolitiska åtgärder, som samhället redan vidtagit
            eller ämnar vidtaga, är önskvärdheten av att bereda den kvinnliga
            ungdomen vid mognare år en obligatorisk utbildning. i barnavård
            eller i vart fall ökade teoretiska insikter på detta område.”
            I motionerna uppställdes tvenne önskemål, dels att skolköksundervisningen
            ej blott i våra folkskolor och fortsättningsskolor utan även i
            högre skolor göres obligatorisk för flickorna, och dels att en
            utredning skulle verkställas om möjlig- heterna för flickorna
            att någon tid efter skolpliktens utlöpande och sedan de uppnått
            större mognad genomgå kurser eller på annat sätt beredas ytterligare
            undervisning i hemvård. Det framhölls vidare, att det allmänna
            redan på många sätt bidragit till att efter slutad skolgång bereda
            flickorna möjligheter till hemvårdsutbildning, såsom
          </p>
          <pb facs="riksdagen-motions-pdf/data/1944/mot_1944__ak__240/mot_1944__ak__240-002.pdf"/>
          <fw xml:id="i-PtZ5iMihzYCisEgVioC9KG">
            8 Motioner i Andra kammaren, nr 240.
          </fw>
          <p xml:id="i-ChDxHV26czqzyoU9LuQjXb">
            vid folkhögskolor, lanthushållsskolor, hushålls- och husmodersskolor
            m. m. Dessa utbildningsmöjligheter ha glädjande nog alltmera utnyttjats,
            men de komma dock ännu så länge huvudsakligast städernas och de
            tättbebyggda samhällenas kvinnliga ungdom till godo. Landsbygdens
            kvinnliga ungdom har icke alls i samma ut- sträckning tillfälle
            att begagna sig av de nuvarande utbildningsmöjligheterna. I fråga
            om den lämpligaste tidpunkten för sådan utbildning ha vi föreslagit
            18—20-årsåldern. Vid riksdagens behandling år 1938 av ifrågavarande
            motion hänvisades denna till tillfälliga utskott. I första kammaren
            inhämtades yttrande från skolöver- styrelsen, överstyrelsen för
            Svenska röda korset, styrelsen för Svenska lands- kommunernas
            förbund, Svenska stadsförbundet och Sveriges husmodersföreningars
            riksförbund. Samtliga dessa organisationer instämde med olika
            motiveringar helt eller delvis i motionärernas hemställan och
            tillstyrkte förslaget om en utredning. Sedan utskottet först avstyrkt
            motionen. återremitterade kammaren denna; vid andra behandlingen
            bifölls ett i nära anslutning till motionen ställt utrednings-
            yrkande med 56 röster mot 43. | Andra kammarens första tillfälliga
            utskott inhämtade yttrande från central- styrelsen för Svenska
            skolkökslärarinnors förening, styrelsen för Svenska lant- hushållslärarinnors
            förening, Fredrika-Bremerförbundet, Folkpartiets kvinno- förbund,
            Svenska landsbygdens kvinnoförbund, Sveriges socialdemokratiska
            kvinnoförbund och Högerns centrala kvinnoförbund. Samtliga dessa
            organisa- tioner — utom Sveriges socialdemokratiska kvinnoförbund,
            som avstyrkte motionen — instämde i sina yttranden i det väsentliga
            med motionärerna. Ut- skottet tillstyrkte motionen men andra kammaren
            avslog densamma med 97 röster mot 64. Även vid 1939 års riksdag
            förföll frågan genom skiljaktiga beslut mellan kamrarna. Första
            kammarens första tillfälliga utskott avsfyrkte en utredning men
            kammaren biföll det reservationsvis framställda utredningsyrkandet
            med 60 röster mot 50. Andra kammarens första tillfälliga utskott
            avstyrkte motionen och kammaren följde utskottet med 78 röster
            mot 65. I 1941 års motioner framhölls, att man trots det beträngda
            statsfinansiella läget åter ville föra fram tanken på en vidgad
            hemvårdsutbildning, vilket hade sin grund i denna frågas oskiljaktiga
            samband med den stora utredning om skol- väsendets rationalisering,
            som regeringen nyligen igångsatt. I direktiven för denna utredning
            förutsättes det, att även andra frågor än de uttryckligen angivna
            skola kunna upptagas av utredningen, därest så befinnes ändamålsenligt.
            Det framhölls också, att frågan om den kvinnliga ungdomens utbildning
            i hemvård är av så stor betydelse, att det torde kunna anses motiverat,
            att frågan prövas utan ytterligare dröjsmål och i sitt naturliga
            sammanhang med arbetet på vår undervisnings ökade inriktning i
            enlighet med det praktiska livets fordringar. I enlighet därmed
            hemställdes, att riksdagen måtte besluta att i skrivelse till
            Kungl. Maj:t begära att Kungl. Maj:t måtte till den pågående skolutredningen
          </p>
          <pb facs="riksdagen-motions-pdf/data/1944/mot_1944__ak__240/mot_1944__ak__240-003.pdf"/>
          <fw xml:id="i-5cMVDRELKjFQiSXBT5MjVn">
            Motioner i Andra kammaren, nr 240. 9
          </fw>
          <p xml:id="i-2DDvk5x5CWn65o5Z2BSmP1">
            hänskjuta även uppgiften att utreda frågan om en allmännare hemvårdsutbildning
            för kvinnlig ungdom. Motionerna remitterades till tillfälliga
            utskott. Första kammarens första till- fälliga utskott tillstyrkte
            motionen och kammaren följde utskottet. Andra kam- marens första
            tillfälliga utskott delade motionärernas uppfattning om att frågan
            om ökad utbildning i hemvård och därmed närbesläktade samhälleliga
            uppgifter förtjänade beaktande. Enligt utskottets mening bör en
            sådan utbildning dock icke avse enbart den kvinnliga ungdomen
            utan även den manliga. Utskottet tillstyrkte enhälligt motionen,
            men andra kammaren avslog densamma med 83 röster mot 72. På grund
            av kamrarnas skiljaktiga beslut föll alltså frågan för tredje
            gången. Sveriges husmodersföreningars riksförbund har i ett år
            1941 avgivet betän- kande även tagit upp hemvårdsfrågan till behandling.
            Även om riksförbundets uppfattning icke i allo överensstämmer
            med den av oss framförda, råder dock fullständig enighet på en
            punkt, nämligen behovet av att unga flickor göras bättre rustade
            att sköta ett hem. Ur betänkandet citera vi följande: ”Det övervägande
            antalet flickor kommer genom giftermål och även genom anställning
            i husligt arbete i närmare kontakt med familjelivets krav. Deras
            biologiska uppgift att föda barn gör naturligt även den barnavårdande
            uppgiften till deras. Vårdnadsintresset är även starkare hos flickor.
            Det vore därför i högsta grad ändamålsenligt, att skolorna icke
            släppte flickorna utan en grund- ligare förberedelse för deras
            viktiga uppgifter i familjeintressenas tjänst. Under förslagsvis
            fortsättningsskolan eller det åttonde skolåret och vid något senare
            ålder i andra skolformer bör inläggas en grundligare kurs huvudsakligen
            avsedd för flickor, i vad som skulle kunna benämnas praktisk hemkunskap
            till skillnad från den allmännare och mera teoretiska familjekunskapen.”
            Det har i motionerna framhållits, att en ökad hemvårdsutbildning
            förr eller senare måste bli till nytta för varje kvinna, oavsett
            yrke. Från kvinnohåll före- ligger allmänt en mycket stark önskan
            om att en sådan utbildning måtte komma till stånd. Kristiden har
            ju också på ett markant sätt visat i huru hög grad hemmens ekonomi
            och sammanhållning är beroende av husmoderns skicklighet och duglighet.
            Då vi nu återkomma med kravet på ökade möjligheter för den kvinnliga
            ungdomen att erhålla hemvårdsutbildning, vilja vi samtidigt föreslå
            att i ut- bildningen även ingår någon tids praktik i enskilda
            hem, företrädesvis på lands- bygden. Beträffande denna utbildning
            har tidigare framhållits, att den skulle kunna ordnas på olika
            sätt, exempelvis vid lanthushållsskolor, folkhögskolor, genom
            ambulerande kurser eller på de andra vägar, som en eventuell utredning
            skulle kunna visa. Vi vilja här tillägga, att vi även kunna tänka
            oss, att denna under- visning meddelades på så sätt, att man anordnade
            läger, där de unga flickorna fingo vistas några månader för att
            under sakkunnig ledning erhålla sin utbild-
          </p>
          <pb facs="riksdagen-motions-pdf/data/1944/mot_1944__ak__240/mot_1944__ak__240-004.pdf"/>
          <fw xml:id="i-NquXdEGnhaneGLqfhF3AAz">
            "10 Motioner i Andra kammaren, nr 240.
          </fw>
          <p xml:id="i-VqM2jccpJfTcjjMaT6Uahu">
            ning. Denna teoretiska utbildning — på vilket sätt den än må
            meddelas — kan då lämpligen efterföljas av en tids praktik i olika
            hem. Vi äro nämligen av den uppfattningen, att en enbart teoretisk
            hemvårdsutbildning icke på samma sätt kan göra de unga kvinnorna
            skickade för sina kommande uppgifter som en utbildning förenad
            med praktik. En sådan praktisk verksamhet inom enskilda hem skulle
            kunna tjäna två syften. Å ena sidan skulle de unga flickorna genom
            denna praktik tillägna sig större insikter i ett hems skötsel
            samtidigt som de skulle komma i kontakt med andra samhällsgrupper
            och andra levnadsförhållanden. Å andra sidan skulle sådan praktik
            kunna verksamt bidraga till att underlätta husmödrarnas, speciellt
            landsbygdshusmödrarnas, dryga arbetsbörda. Måhända skulle man
            också på detta sätt kunna lösa problemet om anskaffande av vikarier
            för de husmödrar, som åtnjuta statsunderstödd semester. Med anledning
            av vad här ovan anförts hemställa vi,
          </p>
          <p xml:id="i-YLf5tiMC5aEoJRN8RiEp4c">
            att riksdagen i skrivelse till Kungl. Maj:t måtte begära en utredning
            angående åtgärder för att mera allmänt bereda den kvinnliga ungdomen
            såväl teoretisk som praktisk utbildning i hemvård och därmed närbesläktade
            uppgifter.
          </p>
          <p xml:id="i-RvzkF1tEnVApiKZ4YsFrPr" type="date">
            Stockholm den 20 januari 1944.
          </p>
          <p xml:id="i-AHufJVtUQcPK8Z3BaBbTSo">
            Ebon Andersson i Stockholm.
          </p>
          <p xml:id="i-DshkqWqb18jBnq1mgyuagk">
            Elis Håstad. Ernst V. Staxäng. Gust. Nilsson i Göingegården.
            Stig Janson Folke Kyling. Ivar Sefve. i Frändesta. Jonas Eriksson,
            Gunnar Sundqvist. | T. V. Lundell. i Frägsta. James I. A. Dickson.
            Alarik Hagård. Torsten Henriksson. Eric Hansson. Gösta Iiedberg.
            C. Oscar Nolin.
          </p>
          <p xml:id="i-NP34HQ7wpV11oaFnG9karq">
            Birger Gezelius. T. G. v. Seth. E. Birke.
          </p>
        </div>
      </div>
    </body>
  </text>
</TEI>
