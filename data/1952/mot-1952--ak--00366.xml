<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00366">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__366/mot_1952__ak__366-001.pdf"/>
      <fw xml:id="i-UzKLpNqc7MY7kFAxriyDFT">
        Motioner i Andra kammaren, nr 366. 11
      </fw>
      <div xml:id="i-5iwdW9BpRKwtqyGqXoGFsi" type="motHeader">
        <div xml:id="i-8tnSC31mjuySwZqYuXDV17" type="motTitle"/>
        <div xml:id="i-GwRhMYm8cduc9nGcVyyzca" type="motSubmissionInfo"/>
      </div>
      <div xml:id="i-4isqj3Vwkks2fCuX5MR1XY" type="motBody">
        <div xml:id="i-2T91SfHasvUaNzHe5rBXzY">
          <p xml:id="i-Sq6g7ML4ENZoSs4HFsVo6q">
            Nr 3660.
          </p>
          <p xml:id="i-FT8UMJxs6ouXkPT9iwHK4t">
            Av herr Brandt, om utredning rörande förstatligande av Askersund—
            Skyllberg—Lerbäcks järnväg m. m.
          </p>
          <p xml:id="i-RnKQPcrKH1aoJT5s79Bi7t">
            Bygderna i södra Närke omkring övre spetsen av sjön Vättern äro
            i järnvägs- hänseende mycket missgynnade. Staden Askersund förbindes
            visserligen genom den smalspåriga Askersund—Skyllberg—Lerbäcks
            järnväg (askersundsbanan) med Lerbäcks station på statsbanan Mjölby—XKrylbo.
            Men askersundsbanan är i sitt befintliga skick och organisation
            otillräcklig för att tillfredsställa nutida anspråk på järnvägskommunikationer.
            Den 14 km långa sträckan är uppdelad på tvenne ägare; bandelen
            Lerbäck—Skyllberg, 4 km, äges av Skyllbergs bruks AB och bandelen
            Skyllberg—Askersund, 10 km, av Askersund—Skyllbergs järn- vägsbolag,
            i vilket Askersunds stad innehar aktiemajoriteten. Skyllbergs
            bruks AB arrenderar och trafikerar Askersund—Skyllbergs järnväg,
            som själv icke förfogar över någon rullande materiel.
          </p>
          <p xml:id="i-YKzjU31ohmZt6a1X5Kn7Vi">
            Askersundsbanan ombesörjer numera i stort sett endast vagnlasttransporter.
            Vagnlastgodset måste omlastas i Lerbäck, vilket vållar såväl trafikanterna
            som järnvägen stora olägenheter. Styckegods transporteras med
            statens järnvägars godsbillinje från Hallsberg. Persontrafiken
            har överförts till vägbusslinje Asker- sund-—Lerbäck, ägd och
            trafikerad av ett dotterbolag till Skyllbergs bruks AB. Nämnda
            bussföretag driver även busslinjen Lerbäck—Hallsberg. I all samtrafik
            med statens järnvägar gäller biljett för övergång blott via Lerbäck.
            Askersund ligger i centrum av en väl uppodlad och rik landsbygd.
            Stadens folk- mängd uppgår till något mer än 2300 personer. Askersundsbanans
            hela trafik- område inrymmer en folkmängd av omkring 14 000 med
            en folktäthet av 16 inv. per kvkm eller, frånräknat staden, 13
            inv. per kvkm. Folkmängden inom området har under de senaste femtio
            åren oupphörligt minskat. Ännu år 1890 funnos här 20000 människor.
            På andra håll i landet har folkminskningen på den rena landsbygden
            kompenserats av ökningen i tätorterna. Dessvärre har så icke skett
            här.
          </p>
          <p xml:id="i-X6UjQSttJcYJ5Zgw9Pp4sJ">
            Askersund driver köpenskap i större skala än invånarantalet ger
            anledning förmoda. Industri finnes också, representerad bl. a.
            av gjuteri och mek. verk- stad samt trikå- och syfabrik. I kringliggande
            bygd drives ett flertal industri- företag. Av de mera framträdande
            företagen må nämnas följande. Skyllbergs bruks AB, Skyllberg,
            vilket på nämnda plats har en mindre snic- kerifabrik och mekanisk
            verkstad, en järnmanufakturfabrik i Kårberg för till- verkning
            av spik m. m. samt sågverk i Rönneshytta. Vieille Montagne i Åmmeberg,
            ett belgiskt bolag, som i Zinkgruvan bryter zink-
          </p>
          <pb facs="riksdagen-motions-pdf/data/1952/mot_1952__ak__366/mot_1952__ak__366-002.pdf"/>
          <fw xml:id="i-MgohUMq3oz76ur3Dm78Ycd">
            12 Motioner i Andra kammaren, nr 366.
          </fw>
          <p xml:id="i-KPEtmWoHDyN848pxskrwqA">
            och blymalm, vilken anrikas vid verk i Åmmeberg och sedan exporteras
            till Belgien. Hammars glasbruks AB, Hammar, tillverkar huvudsakligen
            buteljer i en mo- dern, starkt mekaniserad anläggning. Harge bruks
            AB, Hammar, tillverkar tegel och bryter och försäljer kalksten
            och kvarts. Munksjö AB:s sulfatfabrik och sågverk i Olshammar,
            Aspa Bruk. Dessutom finnes i såväl staden som i kringliggande
            bygden ett flertal mindre företag. De industriella näringarna
            präglas dock tyvärr i viss grad av stillastående. Befolkningsminskningen
            och industriens läge vittna om att någonting brister i denna landsända.
            Eftersom det finns gott om skog och de naturliga förutsätt- ningarna
            för näringsliv och bosättning även i övrigt äro goda, ligger det
            nära till hands att antaga, att landkommunikationerna icke äro
            till fyllest. Att det är den bristande anslutningen till det normalspåriga
            järnvägsnätet som hämmar och försvårar utvecklingen för industri
            och näringsliv är ett antagande som verifieras av alla dem som
            här bygga och bo och understrykes särskilt av närings- livets
            målsmän. De otillfredsställande kommunikationerna föranledde år
            1945 en framställning till Kungl. Maj:t från berörda kommuner
            och representanter för näringslivet om statsförvärv av järnvägen
            och densammas ombyggnad till normalspår. Som skäl för framställningen
            uttryckte stadsfullmäktige i sin skrivelse bl. a. följande: ”Då
            emellertid fraktkostnaderna genom godsets omlastning i Lerbäck
            och de dyrare fraktsatserna i den smalspåriga järnvägen, mot vilka
            staden ej från bör- jan förstått att gardera sig, blivit väsentligen
            högre än om staden genom mnor- malspårig järnväg haft förbindelse
            med statsbanenätet, har stadens näringsliv hämmats och ej kunnat
            utvecklas normalt, och det har såsom en följd av den allt hårdare
            konkurrensen mellan industriföretagen till och med gått så långt,
            att en av stadeng största industrier allvarligt överväger förflyttning
            till annan ort och därför inköpt fastighet därstädes. Då det sålunda
            är ett livsvillkor för staden och traktens näringsliv att en för-
            bättring av kommunikationerna kommer till stånd måste staden vädja
            till Eders Kungl. Maj:t att järnvägsfrågan skyndsamt ordnas så
            att stadens och traktens näringsliv kan utvecklas.” Som exempel
            på huru nödvändiga goda järnvägsförbindelser för en orts fram-
            åtskridande äro nämnde stadsfullmäktige den utveckling exempelvis
            Örebro stad haft i jämförelse med Askersunds stad. År 1860 hade
            staden ökat till 1400 och Örebro till 9 100. År 1900 utgjorde
            motsvarande siffror 1700 respektive 22 000 och 1920 2000 respektive
            35 000, allt i avrundade tal. Örebro stads folkmängd har alltså
            på sextio år femdubblats, under det att Askersunds icke ens för-
            dubblats, och det torde icke vara tvivel underkastat att främsta
            orsaken till Örebro stads utveckling är dess fördelaktiga kommunikationer.
          </p>
          <pb facs="riksdagen-motions-pdf/data/1952/mot_1952__ak__366/mot_1952__ak__366-003.pdf"/>
          <fw xml:id="i-2nEukwpeydUBTgtbVf2QXY">
            Motioner 1 Andra kammaren, nr 366. 13
          </fw>
          <p xml:id="i-DTeiRicyewCs4p7JHa4f5u">
            Ovannämnda framställning överlämnades till 1943 års järnvägskommitté
            att tagas i övervägande i samband med fullgörandet av dess utredningsuppdrag.
            Enligt vad jag under hand inhämtat har kommittén verkställt vissa
            preliminära utredningar om bättre järnvägskommunikationer till
            Askersund. Men så länge järnvägen befinner sig i enskild ägo anses
            det knappast vara någon mening med att kommittén lägger fram några
            konkreta förslag till förbättring av densamma. Visserligen uppräknade
            1936 års järnvägskommitté i sitt betänkande ett antal järnvägar,
            bl. a. askersundsbanan, vilka kommittén icke ansåg äga den all-
            männa betydelse eller eljest vara av den art, att de behövde innefattas
            i utred- ningen om förstatligande. Men i proposition nr 172 angående
            järnvägsförstat- ligandet till 1939 års lagtima riksdag anförde
            kommunikationsministern i anled- ning härav att det låge i sakens
            natur, att det i dåvarande läge icke ginge att bestämma om en
            järnväg skulle uteslutas eller icke; i stället borde avgörande
            träffas från fall till fall. En uteslutning av vissa järnvägar
            borde alltså icke på förhand betraktas som given. Liknande uttalande
            gjordes även i riksdagen vid behandlingen av ärendet. Det kan
            nu också konstateras, att flera av de järnvägar, som 1936 års
            järn- vägskommitté uteslöt från sin undersökning, sedermera övertagits
            av staten. Och askersundsbanan kan mycket väl jämföras med många
            andra småbanor, som för- statligats eller anses böra förstatligas.
            Den är sålunda Askersunds stads och den omkringliggande bygdens
            enda järn- vägsförbindelse med yttervärlden. Det är uppenbart,
            att ett förstatligande och sedermera en omläggning till normalspår
            av järnvägen skulle komma att bli av allra största betydelse för
            industrien, näringarna och befolkningen i denna bygd. För att
            nu bringa Askersunds järnvägsfråga närmare dess lösning vill jag
            därför föreslå, att den befintliga smalspåriga järnvägen mellan
            Lerbäck och As- kersund övertages av staten liksom ock busslinjen
            Askersund—Lerbäck—Halls- berg. Därmed skulle samtrafiken med statens
            järnvägar helt lösas och trafikan- ternas resor och transporter
            utföras på ett bättre och billigare sätt än nu är fallet. En sådan
            åtgärd skulle även åstadkomma den formella grunden för vi- dare
            diskussion om Askersunds järnvägsfråga. Som ett första steg att
            realisera detta förslag borde enligt min mening kungl. järnvägsstyrelsens
            förstatligande- beredning få i uppdrag att utreda möjligheten
            och villkoren för staten att för- värva askersundsbanan och nämnda
            busslinje. Under åberopande av vad sålunda anförts hemställer
            jag, att riksdagen måtte besluta att hos Kungl. Maj:t anhålla,
            att kungl. järnvägsstyrelsens förstatligandeberedning får i upp-
            drag att undersöka möjligheterna och villkoren för staten att
            förvärva Askersund—Skyllberg—Lerbäcks järnväg jämte buss- linjen
            Askersund—Lerbäck—Hallsberg.
          </p>
          <p xml:id="i-LAkLvqnsUPVHbnPE1G5ARK" type="date">
            Stockholm den 26 januari 1952.
          </p>
          <div xml:id="i-MvNXLyF8eVoyU4K7uAHAtf" type="signatureBlock">
            <p xml:id="i-4HhMM1tgvkDFW1FAsGn32D" who="unknown" type="signature">
              Erik Brandt
            </p>
          </div>
        </div>
      </div>
    </body>
  </text>
</TEI>
