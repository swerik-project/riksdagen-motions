<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03632">
  <teiHeader>
    <fileDesc>
      <titleStmt>
        <title>med anledning av prop. 2019/20:181 Extra ändringsbudget för 2020 - Förstärkt stöd till välfärd och företag, insatser mot smittspridning och andra åtgärder med anledning av coronaviruset</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3632 av Elisabeth Svantesson m.fl. (M)</title>
          <idno type="rdwebb">H7023632</idno>
          <rs type="number">3632</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023632/text</ref>
          <ref type="dokument_url_html">http://data.riksdagen.se/dokument/H7023632</ref>
          <ref type="dokumentstatus_url_xml">http://data.riksdagen.se/dokumentstatus/H7023632</ref>
          <ref type="docx">http://data.riksdagen.se/fil/971FDFE9-BC9D-4F4D-9D17-73754545CC7B</ref>
          <ref type="pdf">http://data.riksdagen.se/fil/9446A5A3-8963-4A56-BEB8-C23C8B435016</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Kc3AcmXkcmGKhXRxHt6DUP</idno>
            <name>Edward Riedl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <name>Jan Ericson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UgFQZR4gXjSKn5sx6DAdAu" type="basedOn"/>
        <correspContext corresp="i-UgFQZR4gXjSKn5sx6DAdAu">
          <ref>Proposition 2019/20:181</ref>
        </correspContext>
        <correspAction xml:id="i-Hi4Eg6kdQSiGkXSLxLzQVk" type="signed"/>
        <correspContext corresp="i-Hi4Eg6kdQSiGkXSLxLzQVk">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-Kc3AcmXkcmGKhXRxHt6DUP"/>
          <note type="signatory" corresp="i-Ldb2oqPG98BReLEGLTqU4A"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-73o5S2z3dmzixAt7gzz34E"/>
        </correspContext>
        <correspAction xml:id="i-Gog7e8E1PCAhpuH7Z5g423" type="submitted">
          <date when="2020-06-12"/>
          <time when="15:53:13"/>
        </correspAction>
        <correspAction xml:id="i-FeqDwVJ7XsJtp9soWjadUL" type="reviewed">
          <date when="2020-06-12"/>
          <time when="16:49:46"/>
        </correspAction>
        <correspAction xml:id="i-DeA5J5rrJTXKxwJxuf85bd" type="dismissed">
          <date when="2020-06-15"/>
        </correspAction>
        <correspAction xml:id="i-3QgXvr3UoB1TekuoN3Lcoq" type="referred">
          <date when="2020-06-15"/>
        </correspAction>
        <correspAction xml:id="i-MZ1uqxZdUtVYj2FDAWS9S9" type="assigned">
          <date when="2020-06-17"/>
          <time when="14:30:53"/>
        </correspAction>
        <correspContext corresp="i-MZ1uqxZdUtVYj2FDAWS9S9">
          <ref type="assignedTo">Finansutskottet</ref>
        </correspContext>
        <correspAction xml:id="i-YJbNuUspfRynxLJaNv6mq7" type="behandlas_i"/>
        <correspContext corresp="i-YJbNuUspfRynxLJaNv6mq7">
          <ref type="uppgift">2019/20:FiU61</ref>
          <ref type="ref_dok_id">H701FiU61</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU61</ref>
          <ref type="ref_dok_titel">Extra ändringsbudget för 2020 - Förstärkt stöd till välfärd och företag, insatser mot smittspridning och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YZLeG4HqpbARzhUgyCwzzz" type="motHeader">
        <div xml:id="i-XamYXPgFFMBcsSay2VMvyn" type="motTitle">
          Motion till riksdagen 2019/20:3632 av Elisabeth Svantesson m.fl.
          (M) med anledning av prop. 2019/20:181 Extra ändringsbudget för
          2020 – Förstärkt stöd till välfärd och företag, insatser mot smittspridning
          och andra åtgärder med anledning av coronaviruset
        </div>
      </div>
      <div xml:id="i-GAAz3WuPFLoSXKDWiw9jgY" type="motBody">
        <div xml:id="i-N78ARf4beLZ4dA2DkF6QL3" type="motProposal" subtype="förslag">
          <head xml:id="i-9TxzXTmjs9jeTvppQoFETp">
            Förslag till riksdagsbeslut
          </head>
          <list xml:id="i-KPhBRMEKTNrNnejfRcLCzB" style="ol">
            <item xml:id="i-C7DsFLP5Zo987evWDt8bTt">
              Riksdagen ställer sig bakom det som anförs i motionen om att
              regeringen snarast bör analysera konsekvenserna av föreslaget
              omställningsstöd utifrån enskilda näringsidkares situation och
              tillkännager detta för regeringen.
            </item>
            <item xml:id="i-D4xobYEzNsaEyC22DGmoW8">
              Riksdagen ställer sig bakom det som anförs i motionen om att
              regeringen senast den 21 september ska återkomma med en utvärdering
              av den period som stödet för omställningsstöd avser och tillkännager
              detta för regeringen.
            </item>
          </list>
        </div>
        <div xml:id="i-8sbR1RGuHoaetgWALXVp5L" type="motContent">
          <head xml:id="i-DA7sPMgsmerZThbfY2YtAa" type="h1">
            Det ekonomiska läget
          </head>
          <p xml:id="i-NrpcbwY6jW7gHt33t3z15p">
            Trots vissa ljuspunkter i ekonomin blir det mer och mer uppenbart
            att Sverige står inför en långdragen ekonomisk kris. Ekonomin
            har förvisso rört sig från att vara i fritt fall till att stabiliseras
            något, och vissa indikatorer pekar på en försiktig ökning av den
            ekonom­iska aktiviteten i maj jämfört med i april men sammantaget
            är den ekonomiska nedgång­en mycket stor, vilket kommer att ge
            effekter under lång tid framöver.
          </p>
          <p xml:id="i-MGQPriwmTFxppiCKUA2Cmx">
            Sveriges låga statsskuld har skapat utrymme för riksdagen att
            driva på regeringen för en mer aktiv krispolitik. Samtidigt tyngs
            den svenska ekonomiska utvecklingen av att Sverige gick in i coronakrisen
            med en arbetslöshet som var bland EU:s högsta och en till­växt
            per capita som var EU:s lägsta. EU-kommissionen räknar också,
            i sin vårprognos, med att den svenska arbetslösheten kommer att
            öka mer än i många andra jämförbara länder. Denna prognos förstärks
            också av den senaste arbetslöshetsstatistiken som visar att Sveriges
            arbetslöshet ökar mer än i många jämförbara länder, och detta
            trots att Finansdepartementet bedömer att ökningen av den svenska
            arbetslösheten dämpas av att arbetskraften minskat.
          </p>
          <p xml:id="i-XL98AUS1dmrLQxfGUP6RK">
            Givet det svåra läge på Sveriges arbetsmarknad som rådde redan
            före coronakrisen har Moderaternas ekonomiska strategi byggt på
            att driva fram kraftfulla insatser under våren och att före sommaren
            utvärdera vad som blir nästa steg. Strategins nästa steg innebar
            två alternativa vägval:
          </p>
          <p xml:id="i-W6iUxDo3y4bwtWAyq8MMv9">
            Väg 1: Ett större stimulanspaket för att återstarta ekonomin.
            Detta hade förutsatt att smittspridningen var under kontroll –
            såväl i Sverige som i andra länder – samt att en V‑formad återhämtning
            var sannolik.
          </p>
          <p xml:id="i-DHb5cW3iMdsUPaiz7K2pH8">
            Väg 2: Krisåtgärderna anpassas för en mer långvarig kris. Denna
            väg var aktuell i det läge där en V‑formad återhämtning är osannolik
            och risken för en andra våg är fort­satt stor.
          </p>
          <p xml:id="i-HkcNcz85YrGEheDnCS1K57">
            Då en snabb återhämtning nu ser ut att vara mindre sannolik behöver
            den ekonom­iska politiken anpassas till en långvarig kris. Det
            gäller inte minst hur de svenska krisåt­gärderna anpassas till
            att vi nu behöver använda de offentliga finanserna för att på
            olika sätt stötta ekonomin under en längre period.
          </p>
          <p xml:id="i-AyW4F33fejJwbPL73XFkqE">
            Nivån på den svenska statsskulden – och vår relativa position
            jämfört med andra länder – gör som sagt att vi har resurser att
            genomföra nödvändiga krisåtgärder under 2020 samt att det finns
            möjlighet till större stimulanspaket in mot 2021. Det är dock
            viktigt att redan nu poängtera att Moderaterna inte ser något
            utrymme för ofinansierade budgetförslag utanför det som ingår
            i kris- och stimulanspaketen.
          </p>
          <head xml:id="i-5Afadseiss18GrYqZB35iD" type="h1">
            Anpassa krisåtgärderna till restriktionerna i ekonomin
          </head>
          <p xml:id="i-P4wwNxR5ejLxhnYFeJYwHF">
            Det är dock inte bara de offentliga finanserna som behöver anpassas
            till en mer lång­varig kris. Det behöver också finnas beredskap
            för att anpassa själva krisåtgärderna till att krisen nu blir
            mer långvarig. Först och främst behöver det säkerställas att krisåtgärd­erna
            går hand i hand med de restriktioner som påverkar den ekonomiska
            aktiviteten. Sveriges smittskyddsstrategi bygger på en kombination
            av formella restriktioner och tydliga rekommendationer, och det
            är den sammantagna effekten mellan båda dessa som påverkar ekonomin
            och som bör ligga till grund för hur krisåtgärderna utformas.
          </p>
          <p xml:id="i-QbMJKvuG4E4Ah8MkcFfY9A">
            Under våren minskade den ekonomiska aktiviteten snabbt samtidigt
            som nya restrik­tioner och rekommendationer infördes löpande.
            Det motiverade breda och omfattande stödåtgärder. Det är därför
            välkommet att regeringen nu – efter starka påtryckningar från
            Moderaterna och andra oppositionspartier – inför ett stöd för
            att täcka fasta kost­nader för de företag som har sett ett stort
            omsättningsfall. Det är olyckligt att införandet har dröjt.
          </p>
          <p xml:id="i-616VARiutdFJjfDit9wUbk">
            För att undvika liknande dröjsmål i framtiden bör regeringen
            redan nu förbereda sig för att krisåtgärder kan behöva förlängas
            ifall ekonomin återigen börjar falla kraftigt. Att vissa restriktioner
            och rekommendationer nu lättas gör att den ekonomiska aktivitet­en
            troligen kommer öka, men det behöver finnas en beredskap för att
            skärpningar kan behöva bli aktuella även framöver samt att vissa
            delar av ekonomin fortfarande är drab­bade av de restriktioner
            och rekommendationer som finns kvar.
          </p>
          <p xml:id="i-EircWFLmc45m83yMQwvuLZ">
            Regeringen behöver därför ha beredskap för att förlänga omställningsstödet.
            Stödet bör dock anpassas till att gälla för den del av ekonomin
            som berörs av restriktionerna och rekommendationerna, och den
            anpassning och beredskap som är nödvändig bör tas fram redan nu.
            Moderaterna anser därför att regeringen behöver utvärdera den
            period som omställningsstödet avser och återkomma till riksdagen
            med resultatet av en sådan utvärdering senast den 21 september
            2020.
          </p>
          <p xml:id="i-EQTriWxdmH3jEv4z6Dsgut">
            Moderaterna betonar att det är viktigt att även företag som får
            finansiering från allmänna medel, exempelvis fristående välfärdsverksamheter,
            ska kunna få ta del av omställningsstödet. Ifall det råder tveksamheter
            om detta bör det klargöras i utskottets ställningstagande på samma
            sätt som gjorts vid behandling av andra krisstöd under våren.
          </p>
          <head xml:id="i-SvZZFEumntMEJZRaPGQgfT" type="h1">
            Stöd till enskilda näringsidkare
          </head>
          <p xml:id="i-BFTcRRcZt7dxdf3DGnT9fY">
            De extra ändringsbudgetar som regeringen och stödpartierna lagt
            fram till riksdagen under våren har i liten utsträckning anpassats
            till att stötta de tiotusentals enskilda när­ingsidkare som drabbats
            av den djupa ekonomiska krisen. I den proposition som nu be­handlas
            når stödet till viss del även de enskilda näringsidkarna.
          </p>
          <p xml:id="i-4g3Bx3h8cdCud4NvtPJTr6">
            Regeringen skriver i propositionen: ”Som utgångspunkt bör alla
            juridiska och fysiska personer som bedriver näringsverksamhet
            i Sverige ha rätt till omställningsstödet. Till skillnad från
            tidigare stödinsatser har samtliga branscher och alla företagsformer,
            inklu­sive aktiebolag, handelsbolag, enskilda näringsidkare och
            ideella föreningar, rätt till om­ställningsstödet. Anledningen
            till att samtliga företagsformer ska omfattas är att sprid­ningen
            av sjukdomen covid-19 fått sådana effekter i samhället att det
            riskerar att drabba samtliga näringsidkare oavsett bransch och
            företagsform, även om vissa branscher är mer drabbade än andra.”
            Moderaterna välkomnar detta. Dock kommer stödets utformning att
            missgynna framför allt enskilda näringsidkare, tvärtemot vad Moderaterna
            uppfattar som regeringens intention.
          </p>
          <p xml:id="i-Wscm24qcVufBRy2wDZdq1i">
            Den exakta utformningen av stödet kommer att preciseras i en
            förordning. Det gäller exempelvis vad som definieras som fasta
            kostnader, vilket är avgörande för hur stort stödet blir för enskilda
            företag. Det nämns inte i propositionen, men enligt den remitter­ade
            promemorian (Fi2020/02322/S2) ska inte lönekostnader räknas som
            fasta kostnader när storleken på omställningsstödet beräknas.
            Det går emot normala redovisningsprin­ciper, där lönekostnader
            för fast anställda normalt räknas som fasta kostnader. Att löne­kostnader
            inte ska utgöra underlag för omställningsstöd motiveras i promemorian
            med att företag kompenseras för sina lönekostnader via systemet
            med korttidspermitteringar.
          </p>
          <p xml:id="i-ANHtTz5ujb6Fpy33mXNhxS">
            Det är rimligt i de flesta fall, men enskilda näringsidkare har
            inte rätt till stöd för korttidspermittering. Det innebär att
            enskilda näringsidkare, trots att regeringen uttryck­ligen anser
            att det är viktigt att stödja alla företagsformer, får betydligt
            mindre stöd än om företagaren hade valt att driva sin näringsverksamhet
            i form av ett aktiebolag. Löne­kostnaderna är för de flesta företag
            den enskilt största kostnaden, och för många enskil­da näringsidkare
            är det den överlägset största. Att regeringen av allt att döma
            väljer att inte ge stöd för lönekostnader till enskilda näringsidkare
            är därför ett hårt slag mot dessa.
          </p>
          <p xml:id="i-SnLQGQXyVirR6aW8nT6i2v">
            Moderaterna anser liksom regeringen att behovet av stöd är stort
            för alla företag, oavsett företagsform. Vi anser därför att det
            är orimligt att staten ska behandla före­tagare olika enbart baserat
            på vilken företagsform företagaren har valt. Regeringen bör därför
            i det fortsatta arbetet analysera konsekvenserna av omställningsstödets
            utform­ning och vid behov åtgärda så att enskilda näringsidkare
            inte missgynnas i förhållande till andra företagsformer. Det kan
            göras genom att regeringen i förordningen anger att lönekostnader
            ska räknas som fasta kostnader för företag som inte har rätt till
            stöd inom ramen för systemet med korttidspermittering. Andra konstruktioner
            för att rätta till detta missförhållande är också möjliga.
          </p>
          <p xml:id="i-4CSUdcscyhWwJusygPuny9">
            En ytterligare förändring som skulle underlätta den svåra situation
            som många enskil­da näringsidkare nu upplever är en tillfällig
            förändring av arbetslöshetsförsäkringen som gör det möjligt att
            ha a‑kassa på deltid. I dag krävs det att den som huvudsakligen
            varit egenföretagare helt gör uppehåll i sin verksamhet för att
            få a‑kassa. Det finns således ingen möjlighet att kombinera ersättning
            från a‑kassan med egen verksamhet om företag­et inte varit ett
            deltidsföretag eller en verksamhet som bedrivits vid sidan av
            annat hel­tidsarbete. Skälet till detta är att ersättningen från
            a‑kassan inte får bli en inkomstutfyll­nad i mindre lönsamma företag,
            vilket är en uppfattning som Moderaterna står bakom. I den osäkra
            situation som nu råder ser vi dock att många företagare, inte
            minst inom kvinnodominerade branscher, kommer att behöva stänga
            ned sina företag helt för att trygga en inkomst även i de fall
            där en viss verksamhet fortfarande pågår. Därför vill Moderaterna
            se en tillfällig lösning som gör det möjligt att kombinera den
            egna verksam­heten med a‑kassa upp till 50 procent under resterande
            del av året. På så sätt underlättas möjligheten att hålla igång
            företagandet även under den efterfrågekris vi nu ser.
          </p>
          <p xml:id="i-DtVATunBGU3vGQiXkNfSA3">
            I dag gäller även att man inte får ha någon verksamhet i firman
            under vilandeperio­den. Detta gäller även aktiviteter som utvecklar
            verksamheten men inte ger direkta in­komster. I det läge som nu
            råder kan det vara rimligt att egenföretagaren får göra utveck­lingsarbete
            under vilandetiden för att sedan snabbare kunna komma igång när
            förhållan­dena återgår till det normala.
          </p>
          <head xml:id="i-WbDTj7VHhqSanxJ1h9psum" type="h1">
            Sammanfattningsvis
          </head>
          <p xml:id="i-X46jyqRGULWNqqzhfZzTt3">
            Moderaterna menar att mer måste göras för att stötta de enskilda
            näringsidkare som drabbats hårt av den ekonomiska krisen. För
            denna grupp, som inte omfattas av stöd till kortidspermittering,
            är det av största vikt att regeringen nu analyserar konsekvenserna
            av det omställningsstöd som nu föreslås och i sin framtida hantering
            säkerställer att enskilda näringsidkare kan ta del av omställningsstödet
            på ett relevant sätt som är jäm­förbart med andra företagsformer.
          </p>
          <p xml:id="i-EW24MPB6k94Mn26A76WNqV">
            Dessutom bör regeringen skyndsamt möjliggöra för enskilda näringsidkare
            att kom­binera den egna verksamheten med a‑kassa upp till 50 procent
            under resterande del av året.
          </p>
          <p xml:id="i-9PbnK5qFVBydtujgRNfSqS">
            Slutligen behöver regeringen snarast utvärdera den period som
            omställningsstödet avser och återkomma till riksdagen senast den
            21 september 2020.
          </p>
        </div>
        <div xml:id="i-XqCpLf5NbncsAiPd9K3JgH" type="motSignatures">
          <list xml:id="i-M5YbUUZCGreijqpVMs7q5Z">
            <item xml:id="i-MeHzmvYnE3ZYoUWomPAgUC" who="i-84DiaFjYsBoBUQnKJiSte9">
              Elisabeth Svantesson (M)
            </item>
            <item xml:id="i-8Hdit4iZnsX6op171E5dub" who="i-Kc3AcmXkcmGKhXRxHt6DUP">
              Edward Riedl (M)
            </item>
            <item xml:id="i-CUmkCQdEjmdGCny6ZLumst" who="i-Ldb2oqPG98BReLEGLTqU4A">
              Jan Ericson (M)
            </item>
            <item xml:id="i-FnSTe2ycEAaBQ8RUvA8EeP" who="i-SUAEH6RCke4pVRKPPGZ14p">
              Mattias Karlsson i Luleå (M)
            </item>
            <item xml:id="i-LidKWTKJ6JQvmk2Ti7Anw2" who="i-73o5S2z3dmzixAt7gzz34E">
              Sofia Westergren (M)
            </item>
          </list>
        </div>
      </div>
    </body>
  </text>
</TEI>
