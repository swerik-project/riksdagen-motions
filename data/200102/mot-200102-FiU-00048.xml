<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-FiU-00048">
  <teiHeader>
    <fileDesc>
      <titleStmt>
        <title>med anledning av skr. 2001/02:102 Utvecklingen inom den kommunala sektorn</title>
        <author corresp="i-6kLJbGLpwB9hYxDrVrkcqF">av Karin Pilsäter m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2001/02:102 Utvecklingen inom den kommunala sektorn</title>
          <idno type="rdwebb">GP02Fi48</idno>
          <rs type="number">Fi48</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GP02Fi48/text</ref>
          <ref type="dokument_url_html">http://data.riksdagen.se/dokument/GP02Fi48</ref>
          <ref type="dokumentstatus_url_xml">http://data.riksdagen.se/dokumentstatus/GP02Fi48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CpMtW28S5RcAvB8UYYEkmT" type="basedOn"/>
        <correspContext corresp="i-CpMtW28S5RcAvB8UYYEkmT">
          <ref>Regeringsskrivelse 2001/02:102</ref>
        </correspContext>
        <correspAction xml:id="i-MUhQyjHQxv4DHkCFGQUsQH" type="signed"/>
        <correspContext corresp="i-MUhQyjHQxv4DHkCFGQUsQH">
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-JZKa6caqdSKy8yhUyfEJeU"/>
        </correspContext>
        <correspAction xml:id="i-AwcAwagKK5KyT1yvTDdVVe" type="referral">
          <date when="2002-05-14"/>
        </correspAction>
        <correspAction xml:id="i-DMBCDuKyRayraaD9qgVPQQ" type="dismissal">
          <date when="2002-05-13"/>
        </correspAction>
        <correspAction xml:id="i-J5DudB2QoZteXgQcY3GFq8" type="submission">
          <date when="2002-05-02"/>
        </correspAction>
        <correspAction xml:id="i-LfZ9TBfF1grZyqUVmxdKL1" type="assigned"/>
        <correspContext corresp="i-LfZ9TBfF1grZyqUVmxdKL1">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0001.pdf"/>
      <div xml:id="i-WvKPRzii4gpEUdR6FExLej" type="motHeader">
        <div xml:id="i-U6PKKqM9ZPTXnqLhLFgAX2" type="motTitle"/>
        <div xml:id="i-KZsKwxYnoCPHBuye9U7rvn" type="motSubmissionInfo"/>
      </div>
      <div xml:id="i-PN2HQe3vN6HkBN5hwdEB3r" type="motBody">
        <div xml:id="i-AGvrRcYS7NmBa35MJxHL6f">
          <p xml:id="i-L9oxuzJ6or4arUaMD7PCSN">
            56
          </p>
          <p xml:id="i-X94MGXFzHVwUfdGD5x4mw9">
            2001/02 mnr: Fi48 pnr: fp1168
          </p>
          <p xml:id="i-8DekCgaUzr3S6H5zk18RBy">
            Motion till riksdagen 2001/02:Fi48
          </p>
          <p xml:id="i-Jm9BX5RkC6nCMQ56bbV52w">
            av Karin Pilsäter m.fl. (fp) med anledning av skr. 2001/02:102
          </p>
          <p xml:id="i-Fnnek5c6CDrsxYJgnudwcD">
            Utvecklingen inom den kommunala sektorn
          </p>
          <p xml:id="i-XBJPPjQYnH3nBjkRXyw1Gr">
            Förslag till riksdagsbeslut
          </p>
          <p xml:id="i-3Pj7o7LqKHYiaXAKZynUQg">
            1. Riksdagen tillkännager för regeringen som sin mening vad i
            motionen anförs om statens och kommunernas uppgifter vad gäller
            äldrevårdens utveckling. 2. Riksdagen tillkännager för regeringen
            som sin mening vad i motionen anförs om statens och kommunernas
            uppgifter vad gäller tillgänglighetsreform för funktionshindrade.
            3. Riksdagen tillkännager för regeringen som sin mening vad i
            motionen anförs om de framtida principerna för statligt och kommunalt
            finansieringsansvar för skolväsendet. 4. Riksdagen tillkännager
            för regeringen som sin mening vad i motionen anförs om skolan
            och folkhälsoarbetet, såvitt avser droginformation. 5. Riksdagen
            tillkännager för regeringen som sin mening vad i motionen anförs
            om ansvarsfördelningen mellan stat och kommun såvitt gäller missbrukarvården.
            6. Riksdagen tillkännager för regeringen som sin mening vad i
            motionen anförs om utredningar beträffande kommunala aktiebolag.
          </p>
          <p xml:id="i-4gnJbyYSgJ1ahErThDfr36">
            7. Riksdagen tillkännager för regeringen som sin mening vad i
            motionen anförs om statistik beträffande sjukvårdens produktivitetsutveckling.
            8. Riksdagen beslutar om hur vinster av kommunal skatteplanering
            genom
          </p>
          <p xml:id="i-YBSDaZNXKTKhuZQraVMR2k">
            koncernbidrag mellan bolag skall neutraliseras när statsbidrag
            betalas ut. 9. Riksdagen tillkännager för regeringen som sin mening
            «att Skatteutjämningsutredningen bör ges nya direktiv för grundlig
            reformering av inkomst- och kostnadsutjämningssystemet i enlighet
            med motionens riktlinjer.
          </p>
          <p xml:id="i-SKR8hLUAdhBEcbGYLx7yHd">
            10. Riksdagen = tillkännager för regeringen som sin mening att
            Skatteutjämningsutredningen bör ges direktiv att utreda förutsättningar
            för och konsekvenser av att överföra utjämningssystemet i statlig
            finansiering.
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0002.pdf"/>
          <p xml:id="i-BmUqfgGusr5zeAnJc4pQcb">
            2001/02:Fi48
          </p>
          <p xml:id="i-3AcoU3E55AG1aTMHahTjcF">
            57
          </p>
          <p xml:id="i-HBLV6SXcv1jj94acYNtWdJ">
            11. Riksdagen tillkännager för regeringen som sin mening vad
            i motionen anförs om användningen av projektbidrag som byggsubventioner
            och bidrag till kommunalt miljöarbete. 12. Riksdagen tillkännager
            för regeringen som sin mening vad i motionen anförs om reform
            av kommunkontosystemet för att åstadkomma konkurrensneutralitet.
          </p>
          <p xml:id="i-A5sYwy8T5UbycGeG4GvoPh">
            Resurser måste användas väl
          </p>
          <p xml:id="i-BG31b4EpXgE4FqTg9CVBU8">
            Några av de verksamheter som utgör hörnstenar i den svenska välfärden
            finns inom ramen för kommunalt ansvar och kommunal finansiering.
            Även om situationen varierar kraftigt från kommun till kommun
            gäller att den genomsnittliga situationen i skolan och vården
            inte uppfyller de kvalitetskrav vi anser måste ställas. Skolan
            når inte de resultat den har till uppgift att nå, och många slås
            ut från skolan och lämnar den med mycket svaga kunskaper. Vårdköerna
            är för långa, och regeringen tvingas i skrivelsen på sidan 31
            notera att ”köerna till planerade operationer har ... växt (under
            1990-talet)”. Även barn- och äldreomsorgen präglas i vissa kommuner
            av betydande problem. Köerna är i vissa fall växande även här,
            och barngrupper är på sina håll orimligt stora. Även inom äldrevården
            förekommer brister i kvaliteten Men det är både resursernas storlek
            och hur resurserna används som avgör vad kvaliteten blir och vilken
            service enskilda människor får. Vi vänder oss mot det förenklade
            synsätt där endast ökningar av statsbidragen tycks vara det som
            räknas. Den stora stridsfrågan på det kommunala området mellan
            oss liberaler och socialisterna gäller inte de totala resurserna
            i kommunsektorn utan hur dessa resurser används. Från Folkpartiets
            sida har vi genom åren lagt fram en rad förslag om hur den kommunala
            verksamheten kan effektiviseras så att medborgarna får mera valuta
            för skattepengarna. När Folkpartiet satt i regeringsställning
            i början av 1990-talet ökade också produktiviteten i sjukvården
            mycket kraftigt. Därefter har den sjunkit. De senaste åren har
            skolans resurser ökat, men problemen har inte minskat. Det räcker
            inte med pengar. Också skolpolitiken måste läggas om. Motsvarande
            gäller vårdområdet.
          </p>
          <p xml:id="i-QtqyM9nXq354U3cXgqBH4q">
            Äldrevård med omsorgsgaranti
          </p>
          <p xml:id="i-CCSNp4GWtBsLyEUrQxS7EP">
            Prognoserna för befolkningens åldrande och de senaste årens utveckling
            på arbetsmarknaden ger tillsammans en oroande bild. Om inte äldrevården
            ser till att vara en arbetsplats där människor som vill satsa
            på kvalitet och god omvårdnad vill vara kvar, kan det gå riktigt
            illa.
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0003.pdf"/>
          <p xml:id="i-Ls61Lxru375XAQKEQ9dUvN">
            Framtidens äldrevård måste kännetecknas av både valfrihet och
            god omvårdnad för de äldre som har svårt att klara sig själva.
            Den måste kännetecknas av både ansvar och stimulerande arbetsförhållanden
            för personalen. Äldrevården måste vara en arbetsplats som tar
            hänsyn till anställdas behov när det gäller att utforma scheman
            och förena verksamhetens krav med individuell flexibilitet med
            arbetstider och arbetsvillkor — samt möjlighet att välja mellan
            olika arbetsgivare, inte bara en enda kommunal sådan på varje
            ort. Äldrevården är i huvudsak ett kommunalt, inte ett statligt,
            ansvarsområde. Men staten och kommunerna bör samverka för att
            utveckla och kvalitetssäkra äldreomsorgen för framtiden. De närmaste
            åren bör staten med stimulansbidrag och utvecklingspengar främja
            utvecklingsarbetet. De statliga stimulansbidragen skall medverka
            till att omsorgsgaranti, individuell valfrihet mellan olika utförare
            (s k äldrepeng) samt kommunala äldreombudsmän införs på bred front
            i äldrevården. En omsorgsgaranti bör vara ett system på kommunal
            nivå för kvalitetssäkring och stöd för personalen i att upprätthålla
            god vård. Omsorgsgarantin skall klart ange vad åtagandet är när
            det gäller rätt till bland annat värdigt omhändertagande, fungerande
            hemtjänst och färdtjänst, medicinsk kompetens i äldrevården, hjälpmedel
            i rätt tid, fungerande trygghetslarm med mera. Omsorgsgarantin
            skall också innehålla en rätt att bo i eget rum för alla som inte
            vill dela rum i särskilt boende. Regeringen redovisar här i skr.
            2001/02:102 att trots de förbättringar som skett sedan 90-talets
            första del är det fortfarande nästan 6 procent av alla boende
            i särskilda boendeformer för äldre som delar rum med någon annan
            än make eller maka. I många av dessa omkring 7 000 fall torde
            detta dubbelrumsboende inte vara frivilligt. Vad regeringens uppgifter
            ännu en gång ger vid handen är att påtvingat samboende fortfarande
            är en realitet i äldrevården. Så mycket mer olyckligt är då att
            regeringen nyligen, i en annan proposition, föreslagit regler
            för bostadstillägg som riskerar att för lång tid framåt bevara
            detta missförhållandet med påtvingat dubbelrumsboende för äldre
            i särskilt boende. I motionen 2001/02:SfU (fp) har framlagts förslag
            för att råda bot på detta missförhållande.
          </p>
          <p xml:id="i-UbCVSRk9VN4jxW4oaNHMp6">
            Tillgänglighetsreform för funktionshindrade
          </p>
          <p xml:id="i-CgCNh7rpVm96qYmnQQDo5n">
            När det gäller funktionshindrade finns flera stora frågor som
            även berör de ekonomiska relationerna mellan stat och kommuner.
            De mest betydelsefulla reformbehoven är nu att återupprätta 90-talets
            handikappreform och att de närmaste åren genomföra en genomgripande
            tillgänglighetsreform, där ansvaret för åtgärderna ska ligga lokalt
            men där staten är pådrivande med stimulansbidrag och riktlinjer.
            90-talets handikappreform, med rätten till personlig assistans,
            var en frihetsrevolution. Den visade hur en målmedveten prioritering
            kan lyfta fram
          </p>
          <p xml:id="i-PA9TH8S4FWAUXBVsdH7PM3">
            2001/02:Fi48
          </p>
          <p xml:id="i-9Vn7wDkzd27dBVYjrWQJVd">
            58
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0004.pdf"/>
          <p xml:id="i-KdRUCvce2eRpE13HjJWEK8">
            2001/02:Fi48
          </p>
          <p xml:id="i-3ufFh55G3J92i6JxpRaHuE">
            59
          </p>
          <p xml:id="i-EWPbYB4EDkgfqVhsdsfU21">
            ”det glömda Sveriges” frågor ur glömskan, även i tider av svår
            ekonomisk motvind. Statens nettokostnad för att upphäva de inskränkningar
            som gjorts 1996 och senare beräknas till 300 miljoner per år.
            Det är viktigt att detta behov beaktas i budgetarbetet för 2003
            och åren därefter. Detsamma gäller den genomgripande tillgänglighetsreformen,
            där vi liksom tidigare förordar en engångssatsning på sammanlagt
            5 miljarder kronor, fördelad över de närmaste åren. Kostnadsbedömningen
            är densamma som Boverket gjort. Denna satsning bör komma igång
            under 2003.
          </p>
          <p xml:id="i-vqiw7NJ77Xcrqh7yuCeo8">
            Statligt finansieringsansvar för skolan
          </p>
          <p xml:id="i-NTAtT2Ddu8EQtsKrVohMye">
            När det gäller situationen i skolan ger regeringen i skrivelsen
            2001/02:102 en ganska mörk bild, men förmår ändå inte riktigt
            inse lägets allvar. På detta område bör en betydande förändring
            av ansvarsfördelningen mellan stat och kommun ske — när det gäller
            det ekonomiska ansvaret för skolan. Regeringen skriver att andelen
            elever som inte uppnått målen i grundskolan har ökat till 26 26
            och att andelen elever som inte får slutbetyg från gymnasiet har
            ökat till 2196. Ser man på Skolverkets senaste jämförelsetal så
            är det ännu fler, hela 27 20 av eleverna, som inte får slutbetyg.
            Bakom dessa siffror döljer sig förtvivlade elever. De har inte
            fått de kunskaper de har rätt till. Vi i Folkpartiet har dragit
            slutsatsen att kommunerna inte klarar av skolan. Vi var emot kommunaliseringen
            av skolan när denna genomfördes för drygt tio år sedan, och våra
            farhågor har dessvärre besannats. Utbildningen är inte likvärdig
            över landet. Skolverkets jämförelsetal visar att skillnaderna
            är stora mellan kommunerna. Folkpartiet anser att staten måste
            stå för finansieringen av skolan, så att alla skolor ges lika
            möjligheter att klara av sitt uppdrag. En nationell skolpeng ska
            införas som innebär att en peng utbetalas till den skola som eleven
            väljer. Pengen ska variera utifrån elevens behov och skolans förutsättningar.
            Mycket annat måste också genomföras för att skolorna och eleverna
            ska få bättre möjligheter. Bland det viktigaste vi kan göra för
            att få en bra kvalitet i skolan är att göra läraryrket attraktivt
            så att vi får behöriga lärare. Vi måste ge lärarna bättre möjligheter
            att utvecklas, t.ex. genom att bli mentorer för nya lärare eller
            genom att bli lektorer och därmed ge skolan forskningsanknytning.
            Lärarna måste också få bättre arbetsvillkor och ett rimligare
            uppdrag. Elever ska kunna gå olika länge i grundskolan och läsa
            ett ämne så lång tid de behöver för att nå målen. Stödundervisningen
            måste stärkas. Speciallärarna måste komma tillbaka så att undervisning
            kan ske med starkt fokus på enskilda elever. Behovet av att bättre
            utvärdera skolans verksamheten är stort, inte minst för att föräldrar
            skall kunna ställa krav på skolan om man inte lyckas nå uppsatta
            mål. 20 av 25 europeiska länder sätter betyg tidigare än Sverige
            gör.
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0005.pdf"/>
          <p xml:id="i-RG11g5yJUhbG5FtCrCiy6Y">
            Folkpartiet föreslår betyg från årskurs sex för att eleverna
            tidigare ska få besked om hur de ligger till och hinna få det
            stöd de behöver. Vi behöver också en ny gymnasieskola. Det individuella
            programmet i gymnasieskolan används i dag för att hjälpa elever
            som inte har klarat grundskolans mål i svenska, engelska och matematik.
            Eleverna får ofta repetera grundskolan i t ex svenska och matte,
            medan de läser gymnasiekurser i andra ämnen. Men det är klart
            att det är svårt att klara andra ämnen om man inte förstår språket
            i läroböckerna. Bara 16 26 av eleverna på det individuella programmet
            klarar av en gymnasiekompetens. Därför borde det individuella
            programmet avskaffas. I stället ska resurserna föras över till
            grundskolan så att man tidigare kan göra insatser med speciallärare
            och fler undervisningstimmar. Det är både billigare och mänskligare
            att lära en elev läsa tidigt i grundskolan än att göra det i gymnasiet.
            Gymnasieeleverna måste kunna välja mellan mer studieinriktad utbildning
            och mer yrkesinriktad. Folkpartiet anser att även yrkesinriktade
            elever ska kunna få en fullgod gymnasieutbildning även om den
            inte leder till högskolebehörighet. Alla ska ha rätt att läsa
            in högskolekompetens som vuxna. Det måste också utvecklas ett
            lärlingssystem där eleven kan tillbringa halva utbildningstiden
            på en arbetsplats. Utbildningen ska avslutas med en lärlingsexamen.
          </p>
          <p xml:id="i-HmRNFTFruKtMTev1yQWfMo">
            Förvärrade drogproblem
          </p>
          <p xml:id="i-DdkENugGy1AAKL9sRQkhrt">
            Drogmissbruket och alkoholkonsumtionen tilltar. I dag är det
            betydligt lättare för unga att få tag i narkotika än vad fallet
            var för fem tio år sedan. Därför är det oroväckande när alltfler
            barn inte längre får någon information om alkohol och narkotika.
            CAN:s drogvaneundersökningar bland elever i årskurs 6 tyder på
            att fyra av tio inte fått någon undervisning alls och på att en
            fjärdedel fått väldigt lite information. CAN:s undersökningar
            har också visat att andelen elever som får information om droger
            i skolan sjunkit kraftigt sedan början av 80-talet. Detta kan
            bidra till en förvärrad situation även inom den kommunala sektorn
            under kommande år. Den här utvecklingen måste vändas. Varje elev
            har rätt att gå i en drogfri skola. Samtliga elever i mellanstadiet
            måste få droginformation. Men också andra ålderskategorier bör
            komma i fråga för informationsinsatser. Alla skolor bör åläggas
            att införa en drogpolicy i syfte att upptäcka och åtgärda narkotikamissbruk
            — i samarbete med föräldrar, socialtjänst och polis.
          </p>
          <p xml:id="i-3hjDjdTcE5hWQd94egNFQa">
            Kommunalt vanvårdad missbrukarvård
          </p>
          <p xml:id="i-R9xQ2xCY1ZUWsnJ41y8Hmj">
            Trycket på behandlingshemmen för bam och ungdomar med missbruksproblem
            har ökat — och missbrukarvården har blivit sämre.
          </p>
          <p xml:id="i-X3LUDEYj3DtTfXXAT7e4dE">
            2001/02:Fi48
          </p>
          <p xml:id="i-4c8C6dyPSGBM1qGfSGpfbZ">
            60
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0006.pdf"/>
          <p xml:id="i-BKrB32cXpoexqTeun7HJWU">
            2001/02:Fi48
          </p>
          <p xml:id="i-Mbz8J85QKttXCHjuPLcQXZ">
            61
          </p>
          <p xml:id="i-5SLeEFKLb6UmTytbm57PMg">
            Men alla unga med allvarliga drogproblem skall kunna få en plats
            på ett behandlingshem. Det är viktigt att tillräckligt med platser
            skapas så att framför allt unga med drogproblem kan få hjälp.
            Kommunerna måste köpa det antal platser som krävs. Det är en kortsiktig
            och oklok politik att snåla på kostnaderna om de pengar som används
            kan hindra att unga fastnar i en livslång drog- och brottskarriär.
            Bilden är likartad vad gäller alkoholistvården — samt tvångsvården
            för narkomaner som i dag har endast en tredjedel av de platser
            den hade för tio år sedan. Samtidigt har andelen ungdomar som
            testat narkotika ökat under samma period. I dag är situationen
            så allvarlig att det ofta helt enkelt inte finns vårdplatser ens
            till den narkoman som är mest välmotiverad att sluta med sitt
            narkotikabruk. Även frivilligvården har minskat. Den är 75 96
            av vad den var för tio år sedan. Det är i dag svårt för narkomaner
            att få tillgång till vård även om de är motiverade att sluta med
            drogerna. Samtidigt har antalet tunga narkomaner (sprutnarkomaner
            och de som brukar t.ex. hasch eller kokain dagligen) ökat från
            omkring 19 000 för tio år sedan till 26 000 i dag. Narkomanvården
            var kanske det område som upplevde de kraftigaste besparingarna
            under 1990-talet, vilket lett till en katastrofal situation. Samtidigt
            som missbruket har ökat, har man skurit ned på vårdinsatserna.
            Till stor del har denna ” besparing” skett genom att man erbjuder
            missbrukare öppenvård i olika former. Det är inget fel på öppenvård
            i sig, den är många gånger en adekvat och fungerande insats. Men
            alltför ofta har den kommit att sättas in i fall där öppenvård
            inte är en adekvat insats. Kommunerna erbjuder öppenvård eftersom
            det är avsevärt billigare men ändå gör att man — fast endast på
            papperet — kan följa lagstiftningen. Det är uppenbart att regeringens
            skrivelse 2001/02:102 ger en alltför glättad bild av situationen
            då det gäller missbrukarvården. Det ekonomiska ansvaret för denna
            bör dock alltjämt ligga hos kommunerna. Då staten ansvarar för
            narkotikapolitiken med dess inslag av tvång, bör staten emellertid
            ta ett visst ekonomiskt ansvar och då när det gäller tvångsvården.
            Kommunernas och statens ansvar för missbruksvården bör regleras
            så att kommunerna tvingas redovisa de åtgärder som vidtagits för
            var och en av de missbrukare som kan bli aktuella för tvångsvård.
            Efter en sådan avstämning av att kommunen följt alla socialtjänstlagens
            bestämmelser, bör staten garantera de huvudsakliga kostnaderna
            för tvångsvården. Folkpartiet lade fram förslag om detta då en
            proposition om narkotikafrågor behandlades tidigare under detta
            riksmöte.
          </p>
          <p xml:id="i-ETyvo3E4xrGfxeFv17LAs">
            Nationell vårdgaranti och finansiell samverkan för snabbare vård
          </p>
          <p xml:id="i-YFg6qFe5LUGm8kDqMuXhhX">
            En nationell vårdgaranti bör införas från och med 1 januari 2003.
            I detta sammanhang är det också mycket viktigt att en finansiell
            samordning mellan försäkringskassa och bland annat sjukvård införs
            enligt
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0007.pdf"/>
          <p xml:id="i-XyJ7ke5PmXVMzo2FfbxdqF">
            den modell som med stor framgång prövades 1993-97. Detta har
            helt nyligen utförligt behandlats i motionen ”Krisplan mot ohälsa”
            (2001/2002:Sf 34, fp nr 1004), som väcktes den 25 april 2002 enligt
            riksdagsordningen 3:15, med anledning av inträffad händelse av
            större vikt. Den nationella vårdgarantin skall innebära att alla
            har en uttalad rätt att få vård inom senast tre månader efter
            det att behovet fastslagits. Klarar inte det egna landstinget
            av att ge vård i tid så har patienten rätt att på hemlandstingets
            bekostnad få sin vård utförd i ett annat landsting eller hos en
            annan vårdgivare. Den nationella vårdgarantin skall omfatta alla
            medicinskt motiverade behandlingar. Om detta finns ett gemensamt
            förslag från oss och Moderaterna, Kristdemokraterna och Centerpartiet.
          </p>
          <p xml:id="i-GW2UFL7Rc6xjvuYp2d84V7">
            Vårdgarantin ska innebära
          </p>
          <p xml:id="i-YMWaiZbSYE3VsnHJQcMRnh">
            e att kontakt garanteras med vårdcentral/primärvården den dag
            kontakten tas « besök hos distrikts- eller husläkare senast inom
            fem dagar efter att kontakten tagits (då vårdgarantin är fullt
            genomförd inom 48 timmar) « besök hos annan specialist inom två
            månader e behandling inom tre månader efter att beslut om sådan
            fattats e att patienten när det ”egna sjukhuset” inte kan ge vård
            i tid skall erbjudas vård efter eget val inom det egna landstinget,
            i ett annat landsting eller hos en annan vårdgivare. Det åligger
            hemlandstinget att se till att patienträttigheten uppfylls + att
            patienten vid inställd operation eller behandling av andra skäl
            än medicinska skall kunna kompenseras ekonomiskt, vilket bör belasta
            den ansvariga klinikens egen budget.
          </p>
          <p xml:id="i-YVxTQwmBD2Y1RRQpsyayy8">
            Patientens valfrihet skall inte vara bunden till ”det egna” sjukhusets
            möjligheter att ge vård i tid. Valfriheten skall omfatta hela
            landet och får inte begränsas till ett geografiskt eller administrativt
            område.
          </p>
          <p xml:id="i-Hk996yT1o9BHwdPZ5KbmmT">
            Vi vill därför att patienten skall ha rätt till
          </p>
          <p xml:id="i-GveJFpmCCWDShGQTMmhXxY">
            . fritt val av distriktssköterska, läkare, sjukgymnast, barnmorska
            och arbetsterapeut e fritt val av vårdcentral, sjukhus eller motsvarande
            + ”second opinion” (förnyad oberoende medicinsk bedömning).
          </p>
          <p xml:id="i-AC6ywGmrnuwVgg47ahqNrp">
            För särskilda statliga bidrag till landstingen i samband med
            införandet av den nationella vårdgarantin har vi i motion med
            anledning av prop. 2001/02:100 beräknat 1 miljard, med tre fjärdedelar
            av kostnaden under 2003 och återstoden under 2004.
          </p>
          <p xml:id="i-MjVSXVLCv23X5PEbfM6KAw">
            2001/02:Fi48
          </p>
          <p xml:id="i-YXGAQ6oFSzjPcMDjZBkUFM">
            62
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0008.pdf"/>
          <p xml:id="i-7RJWDxAXs5Ees1rdJN88Xz">
            2001/02:Fi48
          </p>
          <p xml:id="i-YYQgfC1yQt2FTNHTAd3igP">
            63
          </p>
          <p xml:id="i-koGTaiSCRoYAnQtowtX8d">
            Sjukvårdens produktivitet
          </p>
          <p xml:id="i-ACcon65XjG5GXm5Ntzt3dD">
            Frågan om vårdgaranti har stor betydelse inte bara för landstingen
            utan också för statens kostnader för sjukpenning. Att skjuta vårdinsatser
            på framtiden minskar möjligheterna till goda behandlingsresultat
            och ökar kostnaderna. Det ger ett försämrat hälsoläge, med extra
            läkarbesök under väntetiden och mer omfattande och därmed dyrare
            behandlingar än nödvändigt. Vårdköernas största kostnader syns
            inte i landstingens ekonomi. Det däremot handlar om det pris som
            enskilda människor tvingas betala i form av sänkt livskvalitet,
            sjukskrivning med försämrad privatekonomi och risk för att halka
            efter i utvecklingen på arbetet. Staten tvingas betala för sjukskrivningar,
            rehabilitering och förtidspensioneringar. Kommunerna tvingas betala
            för hem- och färdtjänst, och företag tvingas betala för produktionsbortfall
            och dubbelanställningar. Här finns ett — viktigt samband med produktivitetsutvecklingen
            inom sjuvården. Systematiska studier tyder på att från 1960-talet
            började svensk sjukvård visa tecken på fallande produktivitet.
            Enligt beräkningar från Expertgruppen för studier i offentlig
            ekonomi (ESO) sjönk produktiviteten 1960-1980 med i genomsnitt
            3 26 per år. Den negativa trenden fortsatte under 1980-1990 med
            en 0,8-procentig produktivitetsförsämring per år. Under 1980-talet
            växte dessutom vårdens = finansieringsproblem. Utvecklingen avspeglades
            i allt längre vårdköer. Socialdemokraterna stod handfallna, och
            deras enda lösning på problemet var att föreslå en rikskö — inte
            att skapa de förutsättningar för landstingen som kunde ha gjort
            det möjligt att förbättra produktiviteten och öka tillgängligheten.
            Det var mot den bakgrunden som den icke-socialistiska regeringen
            1991— 1994 införde en vårdgaranti för de vanligaste och mest omfattande
            diagnoserna. Köerna kortades snabbt. Enligt Landstingsförbundet
            ökade produktiviteten i landstingens hälso- och sjukvård under
            denna period med så mycket som 14 26, medan den de tre första
            socialdemokratiska åren därefter var i det närmaste oförändrad
            (sammanlagt + 0,5 20)! I en prognos från Landstingsförbundet har
            man antagit att utvecklingen de därpå följande 12-13 åren skulle
            bli 0,5 26 per år. Om denna prognos överensstämmer med utvecklingen
            i verkligheten skulle den sammanlagda förbättringen under femtonårsperioden
            1994-2009 bli mindre än hälften av vad som åstadkoms under treårsperioden
            1991-94. Förändringar i sjukdoms- och behandlingspanoramat de
            senaste åren har tyvärr ökat svårigheterna att göra korrekta jämförelser
            av hur produktiviteten utvecklas. Med hänvisning till detta har
            man efter 1997 upphört med officiella produktivitetsberäkningar,
            men enligt uppgift har produktiviteten — tvärtemot vad prognosen
            visar — sjunkit efter 1997 om samma mätmetod fortsatt att tillämpas.
            Det är inte tillfredsställande att en för patienter och offentliga
            finanser så betydelsefull fråga som sjukvårdens produktivitet
            lämnas utanför arbetet med statistik och utvärdering. De metodproblem
            som vållas av förändringar i både sjukdomsmönster och medicinsk
            teknik borde man försöka övervinna, i stället
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0009.pdf"/>
          <p xml:id="i-8EnKW4nBUBppq9GXgAca1F">
            för att ta dem till förevändning för att låta riksdag och andra
            ansvariga möja sig med ett bristfälligt underlag för de politiska
            bedömningarna. Regeringen bör = tillsammans med = Landstingsförbundet
            = verka = för = att produktivitetsutvecklingen i vården från 1998
            och framåt blir bättre belyst. Detta bör riksdagen ge regeringen
            till känna.
          </p>
          <p xml:id="i-8GxwZvqRNoHwUvR7qCji7r">
            Maskerade byggsubventioner
          </p>
          <p xml:id="i-SF4bi8tMaDTcWmyhSCFQkc">
            I Folkpartiets motion med anledning av motsvarande skrivelse
            från regeringen våren 2001 (motion 2000/01:Fi 37 av Karin Pilsäter
            och Staffan Werme, fp) riktades kritik mot att staten under senare
            år försökt styra kommunernas miljöarbete genom ansökningsbara,
            specialdestinerade bidrag, såsom de lokala investeringsprogrammen.
            Erfarenheten av dessa är inte god. De har på många håll använts
            till varierande projekt, ibland av mycket tveksamt — värde för
            miljö: och = naturvården. De = ”lokala investeringsprogrammen”
            är ett exempel på metoder som inte ger medborgarna valuta för
            skattepengarna utan snarare syftar till att ge uppmärksamhet åt
            berörda statsråd eller möjligen att ge intryck av en handlingskraft
            som saknas. I många fall utgör detta slags projekt också ett underkännande
            av tilltron till förmågan hos såväl lokala politiker som andra
            lokala aktörer att skapa varaktiga och för dem önskvärda förändringar.
            den nämnda fp-motionen pekades på risken att regeringen även i
            fortsättningen skulle komma att konstruera projektbidrag, med
            syfte snarare att väcka uppmärksamhet än att uppnå handfasta politiska
            mål för miljöarbetet. I regeringens proposition 2001/02:100 har
            just ett sådant förslag lagts fram. Regeringen tänker sig att
            de lokala investeringsprogrammen ska upphävas och ersättas av
            något som kallas klimatinvesteringsprogram. Det föreslagna anslaget
            är, trots att det bytt namn, alldeles för diffust. Det utgör i
            likhet med de tidigare lokala investeringsprogrammen till stor
            del bara en ny form av maskerade byggsubventioner som påverkar
            de ekonomiska förhållandena mellan stat och kommuner. Att regeringen
            inte förmår presentera mer effektiva åtgärder för att stimulera
            det lokala miljöarbetet är beklagligt.
          </p>
          <p xml:id="i-QzWgVQkAuWvtHhcH6FUwyf">
            Ett reformerat utjämningssystem
          </p>
          <p xml:id="i-YDkwXbyR2UDz4BhLD721Zo">
            Människor ska ha samma möjligheter till grundläggande kommunalt
            finansierad service oavsett var de bor. Därför är ett system för
            utjämning av de kommunalekonomiska förutsättningarna både rimligt
            och nödvändigt. I bred enighet har riksdagen slagit fast att utjämningssystemet
            ska medverka till att kommuner och landsting ges likvärdiga ekonomiska
            förutsättningar att bedriva sin kärnverksamhet. Det har också
            slagits fast att ”kostnadsutjämningen inte skall kompensera för
            skillnader i servicenivå,
          </p>
          <p xml:id="i-NmHv3srZmvjTwxPaU4gHeY">
            2001/02:Fi48
          </p>
          <p xml:id="i-YaA3HGDxiqn2Wx5poxGuJm">
            64
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0010.pdf"/>
          <p xml:id="i-8Kv1fm9RdsA6iNCoZG7qgL">
            2001/02:Fi48
          </p>
          <p xml:id="i-Y1mEem6SGaHFrX3Q4o5xbq">
            65
          </p>
          <p xml:id="i-8iNyz92bXnvN4UPLoFMUPr">
            kvalitet, avgiftssättning och effektivitet” samt att ”kostnadsutjämningen
            skall baseras på mätbara och för kommuner och landsting opåverkbara
            faktorer som mäter strukturella kostnadsskillnader”. Folkpartiet
            har emellertid haft viktiga invändningar mot utformningen av detaljerna
            i systemet. På viktiga punkter har vi drivit och röstat för andra
            regler, vilket skulle ha givit ett annat utfall för de olika kommunerna
            och landstingen. Gemensamt för våra yrkanden har varit att de
            velat stimulera kommunerna att vidta egna åtgärder för att förbättra
            sin situation. En orimlig effekt av nuvarande system är exempelvis
            att kommuner förlorar på att det byggs nya bostäder och att människor
            flyttar till kommunen. De reglerna har bidragit till det låga
            bostadsbyggandet i landet. Vår poäng är att även skatteutjämningssystemet
            ska vara tillväxtfrämjande. Vi är övertygade om att redan på ganska
            kort sikt skulle de flesta kommuner och landsting bli vinnare
            i vårt system. Om Folkpartiets yrkanden hade bifallits hade tillväxtkommuner
            och tillväxtregioner haft ett bättre ekonomiskt utfall än i dagens
            system. På sikt skulle människor i alla regioner bli vinnare.
            Det gällande systemet för kostnads- och inkomstutjämning är oöverskådligt
            och innebär att slutresultatet för den enskilda kommunen ibland
            blir starkt beroende av hur en viss enskild faktor faller ut.
            Det är därför ingen slump att det pågår en ständig politisk kamp
            om de ingående faktorerna. Inkomstutjämningen med nuvarande konstruktion
            ger skenande, oförutsedda betalningsflöden. Mot bakgrund av att
            de allvarliga effekter vi varnat för blivit en realitet är det
            dags att renodla systemet, alltså minska antalet ingående faktorer.
            Inkomst- och kostnadsutjämning bör ses samlat och inte som i dagens
            system separerat. Folkpartiet liberalerna anser därför att det
            snarast möjligt måste tas fram ett nytt system, där utjämningen
            av såväl kostnader som inkomster grundas på strukturella faktorer.
            De viktigaste faktorerna bör enligt vår uppfattning vara demografin,
            — glest boende och = befolkningens socioekonomiska sammansättning.
            Systemet måste i hög grad ta hänsyn till den lokala kostnadsnivån,
            vilken ofta är en spegel av skattekraften. Ett sådant nytt system
            bör träda i kraft snarast. I likhet med tidigare systemomläggningar
            bör då staten vara beredd att tillföra ett införandebidrag så
            att ingen kommun drabbas av plötsliga inkomstbortfall i samband
            med reformeringen. Folkpartiet har nu föreslagit att det finansiella
            ansvaret för skolan överförs från kommunerna till en nationell
            skolpeng. Detta förutsätter en skatteväxling mellan staten och
            primärkommunerna. I ett fortsatt utvecklingsarbete kring skatteutjämningssystemet
            bör ingå, som ett alternativ, att utjämningen i sin helhet sker
            via statens försorg. Det måste emellertid sägas att det alternativet
            förutsätter andra förändringar för att skapa ekonomiskt utrymme
            för staten, exempelvis ytterligare skatteväxlingar och/eller =
            förändringar = i statsbidragssystemet. Alternativet att systemet
            görs helstatligt motiveras av demokratiska skäl och bör diskuteras
            separerat från «systemets utjämningsuppgifter. Utjämningssystemets
            nuvarande konstruktion försvårar medborgarnas relation till den
            lokala politiken. Folkpartiet liberalernas förtroendemän
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0011.pdf"/>
          <p xml:id="i-DbJ5MEZXrL7TjTc7c3kB4G">
            påpekar ofta att det nuvarande systemet försvårar relationerna
            med väljarna och ger näring till politikerförakt. Det är omöjligt
            att förklara för dem som bor i kommuner med svag ekonomi varför
            de andra kommunernas företrädare så ofta protesterar mot systemet,
            samtidigt som det inte går att förklara inför invånare i kommuner
            med hög skattekraft varför tillväxtens kostnader inte tas med
            i beräkningarna och varför problem som segregation, arbetslöshet
            och stort antal socialbidrag inte lämnar särskilt djupa spår i
            utjämningssystemet.
          </p>
          <p xml:id="i-Gnx23HtTWM7YRJqAKhAZXC">
            De kommunala bolagens risker
          </p>
          <p xml:id="i-Cbd575EHkJrhmFhxviaaSC">
            Folkpartiets inställning till kommunala bolag är enkel och tydlig:
            Verksamhet som måste bedrivas i bolagsform ska inte vara kommunal.
            Verksamhet som måste vara kommunal ska inte bedrivas i bolagsform.
            Bolagsformens användning inom kommunal förvaltning skapar problem
            inom flera områden. Bolagsformen är i sig sluten, med följden
            att politiska beslut fattas bakom styrelserummens slutna dörrar.
            Politikernas uppgift är att vara medborgarnas företrädare. I bolaget
            finns en lagstadgad skyldighet för styrelseledamöterna att i alla
            frågor se till bolagets bästa. Även när kommunen har kontroll
            över hela aktiekapitalet och därmed ”är” bolaget blir styrelseledamöternas
            roll att bevaka bolagets intressen. Skulle en konflikt föreligga
            mellan ett kommunalt allmänintresse och ett kommunalt bolags intresse,
            ska styrelsen besluta i enlighet med bolagets intresse. 1990-talets
            stora kriser inom olika kommunala bostadsbolag visar på den risk
            som finns med kommunal verksamhet som drivs på den privata marknaden.
            Kommunakutens arbete har i många fall direkt kunnat härledas till
            bekymmer inom kommunala bostadsbolag. Varje kommun som bedriver
            verksamhet i bolagsform måste i beräkningen ta med att bolagets
            verksamhet kan komma att gå med förlust. Förlusten kan bli så
            stor att den påverkar bolagets fortlevnad. De senaste åren har
            visat på många exempel där dessa förluster direkt påverkat den
            övriga kommunala servicen. Barnomsorg, skola och äldreomsorg har
            fått mindre resurser för att bolagsunderskott måste täckas. För
            medborgarna måste det te sig ganska obegripligt att offentliga
            kassor försöker lura varandra på pengar, när det i slutändan är
            samma skattebetalare som betalar. Men faktum är att kommuner i
            växande utsträckning skatteplanerar för att undandra staten skattemedel.
            Ett argument för verksamhet i bolagsform är ibland att det möjliggör
            transaktioner för att undvika att betala statsskatt. Metoden är
            att först bilda kommunala bolag och därefter låta dem ingå i en
            koncern. På det sättet kan exempelvis en vinst som uppstår i ett
            energibolag användas till att subventionera hyran för en kommunal
            sporthall. Vinsten i energibolaget skulle normalt ha beskattats.
            Men genom koncernbildningen kan överskottet istället användas
            till andra kommunala ändamål. Sådant strider mot andan i de regler
            riksdagen fastställt för den kommunala verksamheten. Exempelvis
            får avgifterna för
          </p>
          <p xml:id="i-LSWodxu3eEKHt4mYbchrKB">
            2001/02:Fi48
          </p>
          <p xml:id="i-WYDMvdq8tLkJrHjfrRmWWo">
            66
          </p>
          <pb facs="riksdagen-motions-pdf/data/200102/mot_200102_Fi_0048/mot_200102_Fi_0048-0012.pdf"/>
          <p xml:id="i-8tVv12DrUaSrXDV6BRR8ga">
            2001/02:Fi48
          </p>
          <p xml:id="i-X8EVVoRpV2u3vFfH6DuYec">
            Elanders Gotab, Stockholm 2002
          </p>
          <p xml:id="i-6JC6kDGkhZhY1SeTPBXhFo">
            eldistribution bara motsvara självkostnaden. Att i denna räkna
            in en subvention till en sporthall är egentligen inte tillåtet.
            Men det kan vara svårt för en elkonsument att bevisa att energibolagets
            vinst är oskälig. Det bör inte finnas skatteincitament att bilda
            kommunala bolag och koncerner. Vi anser att sådana vinster i princip
            bör neutraliseras när statsbidraget betalas ut. Det torde dessvärre
            vara förknippat med betydande juridisk-tekniska svårigheter att
            etablera system som helt neutraliserar effekten, eftersom den
            kommunala skatteplaneringen blivit omfattande. Riksdagen bör dock
            redan nu fatta beslut om att låta regeringen införa ett provisoriskt
            system redan från kommande årsskifte. Regeringen bör snarast återkomma
            till riksdagen med ett permanent system. Vidare är det angeläget
            att utreda möjligheterna att klara de kommunala uppgifterna utan
            användning av kommunala aktiebolag.
          </p>
          <p xml:id="i-LyjJ8XdXxXRLsV1ZmMKSFz">
            Finansieringsprincip och kommunkontosystem
          </p>
          <p xml:id="i-G92XmsVPWE3Jc7ftiDZDVu">
            Folkpartiet stöder den så kallade finansieringsprincipen, som
            innebär att då staten ger kommunerna nya åtaganden eller genomför
            skatteförändringar som undandrar kommunalskatt så ska detta fullt
            ut kompenseras, liksom förändringar i motsatt riktning. Kommunkontosystemet
            (den s k ”Ludvikamomsen”) behöver reformeras. Att en nu föreliggande
            proposition föreslår att metoden med invånarbaserad avgift ersätts
            med neddragning av statsbidraget gör i sak ingen skillnad i de
            brister som idag finns. Systemet behöver reformeras för att uppnå
            konkurrensneutralitet såväl mellan kommuner som mellan kommunalt
            finansierad verksamhet i privat resp. egen regi. Detta gäller
            särskilt beträffande de viktiga välfärdstjänsterna i sjukvård,
            äldreomsorg, förskola och skola.
          </p>
          <p xml:id="i-WLgB47ngYwqiJ38SSEfVmG" type="date">
            Stockholm den 2 maj 2002
          </p>
          <div xml:id="i-T1SASvF6rXWGWNzTbxbYRt" type="signatureBlock">
            <p who="i-6kLJbGLpwB9hYxDrVrkcqF" type="signature">
              Karin Pilsäter (fp)
            </p>
            <p who="i-NZES3NTTAs3ZaBTU3RVkYE" type="signature">
              Lars Leijonborg (fp)
            </p>
            <p who="i-JZKa6caqdSKy8yhUyfEJeU" type="signature">
              Bo Könberg (fp)
            </p>
          </div>
        </div>
      </div>
    </body>
  </text>
</TEI>
