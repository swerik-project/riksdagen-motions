<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-02777">
  <teiHeader>
    <fileDesc>
      <titleStmt>
        <title>En politik för ökad jämlikhet</title>
        <author corresp="i-V94NXHxQRsQu6mMDHyZAxs">av Teres Lindberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2777 av Teres Lindberg m.fl. (S)</title>
          <idno type="rdwebb">H4022777</idno>
          <rs type="number">2777</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H4022777/text</ref>
          <ref type="dokument_url_html">http://data.riksdagen.se/dokument/H4022777</ref>
          <ref type="dokumentstatus_url_xml">http://data.riksdagen.se/dokumentstatus/H4022777</ref>
          <ref type="docx">http://data.riksdagen.se/fil/BE2AC748-9C2F-4933-98CA-3D60587ACDE6</ref>
          <ref type="pdf">http://data.riksdagen.se/fil/1F265E6B-C224-408F-8CE8-5FDE2E679A0F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FSjCAqMWRPMvgHfG4VFk1P</idno>
            <name>Leif Nysmed</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QQcYQ6uMetftgRUo4aTPh1" type="signed"/>
        <correspContext corresp="i-QQcYQ6uMetftgRUo4aTPh1">
          <note type="signatory" corresp="i-V94NXHxQRsQu6mMDHyZAxs"/>
          <note type="signatory" corresp="i-FSjCAqMWRPMvgHfG4VFk1P"/>
          <note type="signatory" corresp="i-3L2NmwsjEcuGo8fdwvHsQi"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction xml:id="i-K7w1fyGF7DWTt1bgis65Dz" type="submitted">
          <date when="2016-10-05"/>
          <time when="13:41:00"/>
        </correspAction>
        <correspAction xml:id="i-9W5xRu3YeykuTBnCHd4JLj" type="reviewed">
          <date when="2016-10-05"/>
          <time when="17:41:43"/>
        </correspAction>
        <correspAction xml:id="i-MP2TRW3W1WytB6d1teBThk" type="referred">
          <date when="2016-10-14"/>
        </correspAction>
        <correspAction xml:id="i-QRHV64af1P7JjQNHFSjrM2" type="assigned">
          <date when="2018-08-08"/>
          <time when="14:03:41"/>
        </correspAction>
        <correspContext corresp="i-QRHV64af1P7JjQNHFSjrM2">
          <ref type="assignedTo">Finansutskottet</ref>
        </correspContext>
        <correspAction xml:id="i-BfYKMW7JLyN6JTmweAxjwY" type="behandlas_i"/>
        <correspContext corresp="i-BfYKMW7JLyN6JTmweAxjwY">
          <ref type="uppgift">2016/17:FiU20</ref>
          <ref type="ref_dok_id">H401FiU20</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LjgL5jsyEWZJeYVyBveFb3" type="motHeader">
        <div xml:id="i-P7KnFtVGK3gaAS4XgTcBkz" type="motTitle">
          Motion till riksdagen 2016/17:2777 av Teres Lindberg m.fl. (S)
          En politik för ökad jämlikhet
        </div>
      </div>
      <div xml:id="i-9rb8mTUJiVPuVpUV4LhV4V" type="motBody">
        <div xml:id="i-E6f8zmCiwm7kRQqpDhvMqt" type="motProposal" subtype="förslag">
          <head xml:id="i-MXV47fyU8UVnVq4eGT3Wqz">
            Förslag till riksdagsbeslut
          </head>
          <list xml:id="i-XNMPE7uFmt5FsT9y8sGTXP">
            <item xml:id="i-U444XAB98rcgaaaPBHXvMM" sortKey="Yrkande 1">
              Riksdagen ställer sig bakom det som anförs i motionen om en jämlikhetskommission
              och tillkännager detta för regeringen.
            </item>
          </list>
        </div>
        <div xml:id="i-3Q7xFum86tYTJk8jck7nW8" type="motContent">
          <head xml:id="i-R4YzM4HFRu26f43GGxJ1ei" type="h1">
            Motivering
          </head>
          <p xml:id="i-CGAkiZZczRp5xpvg97cA42">
            Efter nästan fyra decennier av ökande klyftor har ojämlikheten
            på den sista tiden hamnat på dagordningen. Det är hög tid att
            regeringen tar initiativet i jämlikhets­frågan genom ett helhetsgrepp
            för en ny, offensiv jämlikhets- och fördelningspolitik. Thomas
            Pikettys redan klassiska ”Kapitalet i det tjugoförsta århundradet”
            har skapat debatt i Sverige, en fortsättning på den debatt som
            initierades i början av decenniet med avstamp i Richard Wilkinson
            och Kate Picketts ”Jämlikhetsanden”. Piketty påtalar att kapital
            inte, som högern menar, ”sipprar ned” utan i stället bidrar till
            att göra de rika ännu rikare. Wilkinson och Pickett visar att
            jämlika samhällen presterar bättre på i stort sett alla områden.
          </p>
          <p xml:id="i-Eo1dnAstQEnK73aRdgQxPa">
            2015 års Jämlikhetspristagare Per Molander visar i ”Ojämlikhetens
            anatomi” på ett elegant sätt, utan ideologiska övertoner, de mekanismer
            som skapar dagens skenande ojämlikhet. Det handlar inte om att
            den som har mycket är dugligare än den som har lite, utan om hur
            initialt små skillnader över tid lagbundet växer till stora klyftor,
            med kraft att spränga samhällen i bitar. Ojämlikheten hotar i
            dag demokratin. Internationella valutafonden (IMF) pekar på att
            arbetar- och medelklassen är de viktigaste motorerna för konsumtion
            och tillväxt – tvärtemot den liberala idé om att välstånd sipprar
            ned som dominerat ekonomisk teori de senaste trettio åren. IMF-chefen
            Christine Lagarde menar att ”ojämlikhet håller tillbaka tillväxten,
            eftersom det avskräcker från investeringar i färdigheter och humankapital,
            vilket leder till lägre produktivitet i stora delar av ekonomin”.
          </p>
          <p xml:id="i-EnmeLNeRJ8L9QJa6XF59N7">
            Forskningen visar att själva graden av jämlikhet i ett samhälle
            där de grundläggande behoven är täckta verkar vara en allt viktigare
            faktor för ett bra samhälle. Sällan har arbetarrörelsen haft ett
            så gott underlag för att hävda att någonting måste göras för att
            bryta utvecklingen mot ökad ojämlikhet.
          </p>
          <p xml:id="i-MQ4i9BHNG5MydyBRvviFPS">
            Den borgerliga regeringen 2006–2014 bidrog målmedvetet till ökande
            sociala klyftor genom att sänka skatterna mest för dem på toppen
            och försämra trygghetssystemen för arbetarklass och medelklass.
            Resultatet av åtta år med borgerligt styre blev att de rikaste
            tio procenten fick 25 gånger mer i skattesänkningar och subventioner
            än de fattigaste tio procenten, enligt det fackliga idéinstitutets
            Katalys rapport ”Mest åt de rika” (2014). Men vi måste samtidigt
            erkänna att denna negativa utveckling inte började med den borgerliga
            regeringen. Resan bort från ett Sverige där de ekonomiska och
            sociala klyftorna minskade inleddes omkring 1980 och har pågått
            oavsett regering, om än med olika hastighet och iver.
          </p>
          <p xml:id="i-H2iBQnDTzEu3xBc9aXZ3h9">
            Den ökade ojämlikheten visar sig på flera sätt:
          </p>
          <p xml:id="i-XTMffatfXxTaDozhD7f7me">
            1. Den totala ojämlikheten i det svenska samhället ökar snabbt
            mätt med ginikoefficienten, ett mått på jämlikheten i ett samhälle.
            Ginikoefficienten rör sig mellan 0 och 1, där 0 motsvarar total
            jämlikhet och 1 total ojämlikhet. Under lång tid låg ginikoefficienten
            för Sverige på runt 0,2. I dag ligger den närmare 0,3. Massarbetslösheten,
            urgröpningen av de sociala trygghetssystemen, i kombination med
            stora skattesänkningar till topprocenten i samhället, har skapat
            en hävstång för ojämlikhet.
          </p>
          <p xml:id="i-BUVdyMrE8Zg2bj6NJPVtQy">
            2. Hastigheten i den accelererande ojämlikheten saknar dessutom
            motstycke. OECD rapporterade 2014 att Sverige är det OECD-land
            där ojämlikheten ökat snabbast sedan 1990-talet. Från vår topposition
            som det mest jämlika landet har vi nu halkat efter våra nordiska
            grannländer och länder som Österrike, Tjeckien, och Slovenien.
            Många av de problem vi ser i dag, såsom sjunkande skolresultat,
            är delvis resultatet av denna ökande ojämlikhet.
          </p>
          <p xml:id="i-STx6HcauYDQs9QnejReV5Z">
            3. Utvecklingen är densamma i relationen mellan arbete och kapital.
            Löntagarna får allt mindre och kapitalägare allt mer av vinsten.
            På 1960- och 1970-talet utgjorde bruttovinsten i Sverige ungefär
            en fjärdedel av de samlade inkomsterna, medan den del som gick
            till löntagarna var omkring tre fjärdedelar. Sedan mitten av 1990-talet
            går i stället en tredjedel av inkomsterna till kapitalägarna –
            löntagarna får hålla till godo med två tredjedelar. Löntagarna
            ”avstår” därmed varje år mellan 200 och 400 miljarder till kapitalägarna,
            jämfört med det tidiga 1980-talet. Trots den ökade vinstandelen
            ökar inte investeringskvoten. Den minskar! Vinsterna gör med andra
            ord allt mindre nytta. Ovanpå allt detta har skattebasen dessutom
            flyttats från kapitalägare till löntagare, genom att skatterna
            på kapital sänkts kraftigt. En allt större andel av välfärden
            betalas av löntagarnas arbetsinkomster och konsumtion. Kapitalägarna
            bidrar allt mindre.
          </p>
          <p xml:id="i-TxrRmQptKSRUDC9xmQwsK">
            4. Fattigdomen – att leva på en inkomst under 60 procent av medianinkomsten
            – har återuppstått i Sverige. SCB sammanfattar läget: ”Inget annat
            EU-land kan visa upp en lika stor andel hushåll med en god materiell
            och ekonomisk standard som Sverige. Men samtidigt ökar andelen
            av befolkningen som befinner sig i risk för fattigdom i Sverige
            mellan åren 2008 och 2013.”
          </p>
          <p xml:id="i-WyanteWr1eBS8ytiakTfUU">
            Totalt sett har fattiga hushåll ökat från cirka 5 procent 1990
            till cirka 12 procent 2012. Bland sjuka och arbetslösa tvingas
            i dag var tredje leva i fattigdom. 2003 klassades drygt 9 procent
            i denna grupp som fattiga. Vidare har barnfattigdomen ökat lavinartat.
            230 000 barn i Sverige – 12 procent – lever under svåra ekonomiska
            omständigheter. Det är ett enormt moraliskt, politiskt och socialt
            misslyckande att barn växer upp med sämre livschanser för att
            deras föräldrar är fattiga. Det är ett kraftigt underkännande
            av de senaste decenniernas politik. Argumenten från höger mot
            jämlikhet har ofta handlat om tillväxt. Är tillväxten bara stor
            nog gynnas alla i samhället, brukar det heta. Denna ideologiska
            utgångspunkt kallas ”trickle down”-teorin eller nedsippringsteoremet
            och går ut på att även om det mesta av välståndet går till de
            rikaste hushållen kommer detta att sippra nedåt till alla. Men
            denna teori har nu avvisats av både IMF och tankesmedjan OECD,
            två aktörer som allt som oftast står till höger. OECD visar i
            sin rapport ”How is life” (2014) att jämlik fördelning är viktigare
            för ett samhälles välmående än ekonomisk tillväxt. En jämnare
            spridning av inkomster gynnar den ekonomiska utvecklingen i högre
            grad, eftersom såväl löner som inkomster av kapital har en avtagande
            marginalnytta. Enligt OECD har Sverige till och med missat 7 procents
            tillväxt på grund av den växande ojämlikheten. Ojämlikheten gör
            oss alltså kollektivt fattigare.
          </p>
          <p xml:id="i-MqNL3RAECMvaj8hDkb3VRw">
            De kommande decenniernas politik måste präglas av fördelningspolitik
            förenat med en politik för full sysselsättning och socialpolitik.
            Därför bör regeringen överväga att tillsätta en jämlikhetskommission
            med uppdrag att visa hur Sverige kan vända utvecklingen. En sådan
            kommission bör arbeta fram ett mått på den ekonomiska jämlikheten
            och ge förslag på ett jämlikhetsmål som ska införas i statsbudgeten
            vid sidan om dagens ekonomiska ramverk.
          </p>
        </div>
        <div xml:id="i-6JqD5Qjpm58KaKi1L3gF7y" type="signatureBlock">
          <list xml:id="i-2H9CKMfdcsv2H7vt6CPuAz">
            <item xml:id="i-QeW1A7eqpxdKvqHnFxQ5Y8" who="i-V94NXHxQRsQu6mMDHyZAxs" type="signature">
              Teres Lindberg (S)
            </item>
            <item xml:id="i-V8hWHJrE2iAhUYCttci9Px" who="i-FSjCAqMWRPMvgHfG4VFk1P" type="signature">
              Leif Nysmed (S)
            </item>
            <item xml:id="i-B3VvbmsvC9KV8LFQt97K7g" who="i-3L2NmwsjEcuGo8fdwvHsQi" type="signature">
              Magnus Manhammar (S)
            </item>
            <item xml:id="i-6m38VzLdwo8cu63pfHDQ3s" who="i-76ETKL7PQscJy3dmshR8mr" type="signature">
              Lars Mejern Larsson (S)
            </item>
            <item xml:id="i-DMAK8C3cZNHpx1kLZ5pp38" who="i-HA8qZKZU3je8nF69VtPrqk" type="signature">
              Eva-Lena Jansson (S)
            </item>
          </list>
        </div>
      </div>
    </body>
  </text>
</TEI>
