<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00433">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen</title>
          <idno type="rdwebb">GW02Ju433</idno>
          <rs type="number">Ju433</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju433/text</ref>
          <ref type="dokument_url_html">http://data.riksdagen.se/dokument/GW02Ju433</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju433</ref>
          <ref type="doc">http://data.riksdagen.se/fil/0BF1A105-3C09-4692-8DF5-856A95FAB2B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BLtbFua8EMFpadsh1swmsg" type="signed"/>
        <correspContext corresp="i-BLtbFua8EMFpadsh1swmsg">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-4ZCfFLTrPDqJ4Fac9LhEfE" type="numbering">
          <date when="2008-10-08"/>
        </correspAction>
        <correspAction xml:id="i-WjbR6hNLANHdxLvXHzeq7n" type="submission">
          <date when="2008-10-07"/>
        </correspAction>
        <correspAction xml:id="i-XPKHGp2uWmu9aUSwuJwgxy" type="transfer">
          <date when="2008-10-06"/>
        </correspAction>
        <correspAction xml:id="i-K8FrMEvbZue7beT8dbtV7J" type="assigned"/>
        <correspContext corresp="i-K8FrMEvbZue7beT8dbtV7J">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U9zzuau5sB7tZQcxwHZmH9" type="motBody">
        <div xml:id="i-TQSdPW4cuDm9MTw9ZchXub" type="motProposal" subtype="förslag">
          <head xml:id="i-bwptCD7sFgi6kXLkA9bBo">
            1 Förslag till riksdagsbeslut
          </head>
          <list xml:id="i-Kk1ZyCuWHUi5JXQLem16BK" style="ol">
            <item xml:id="i-6tJt96Xr46YxsFxMhHwSDr">
              Riksdagen tillkännager för regeringen som sin mening vad som
              anförs i motionen om att en utredning, som tar till vara kunskaper
              från organisationer som har bra inblick i landsbygdens problematik,
              ska tillsättas för att ta fram en modell som kan trygga en god
              nyrekrytering av poliser till landsbygden.
            </item>
            <item xml:id="i-TyokBeBvSwM9URGJPoEC5z">
              Riksdagen tillkännager för regeringen som sin mening vad som
              anförs i motionen om att omvandla polisutbildningen till en högskoleutbildning
              i enlighet med förslagen i utredningen Framtidens polisutbildning
              (SOU 2008:39).
            </item>
            <item xml:id="i-FkfPE7jjFkda9kKES3z4ns">
              Riksdagen tillkännager för regeringen som sin mening vad som
              anförs i motionen om att en särskild myndighet för att utreda
              brott som begås av poliser och åklagare ska skapas.
            </item>
          </list>
        </div>
        <div xml:id="i-25nnZZeLqFLQUfMRXkeSw5" type="motContent">
          <head xml:id="i-FmZxkoQUEZetEWBbhMrK5o" type="h1">
            2 Inledning
          </head>
          <p xml:id="i-BBPKuqKGoFzNdjACV9bFi7">
            Polisväsendet i en demokratisk stat som Sverige är en mycket
            central samhällsfunktion.
          </p>
          <p xml:id="i-7jo3UreVFPxyiVk2G8sWxb">
            Polisen är den myndighet som i fredstid har monopol på att använda
            våld, och Vänsterpartiet tar ställning för att så ska förbli.
            Detta våldsmonopol är en av anledningarna till att det är viktigt
            att ha en poliskår som har förankring i samhället och som människor
            känner förtroende för. Insyn och demokratisk kontroll är två viktiga
            faktorer för att uppnå detta förtroende.
          </p>
          <p xml:id="i-QeE14gQcQQMHFiaGLeVpuD">
            En annan förutsättning för att polisen ska vinna det förtroende
            som krävs är att kåren består av personer som är lämpliga för
            sin uppgift. Polisen måste också spegla samhällets befolkning,
            exempelvis ur etnicitets- och könsaspekt och när det gäller sexuell
            läggning detta bl.a. för att kunna kommunicera och förstå händelser
            som såväl kåren som den enskilde polisen utsätts för. Det pågår
            arbete om detta, men Vänsterpartiet är inte nöjt. Störst framsteg
            sker när det gäller att rekrytera kvinnor, men antalet kvinnor
            i chefsposition är fortfarande oacceptabelt lågt.
          </p>
          <p xml:id="i-P1Xj8RhGwp1tTwk46NGggf">
            För frågor om polisens hantering av sexualbrott och mäns våld
            mot kvinnor hänvisar vi till andra motioner på dessa ämnen. Likaså
            gäller detta kunskaper på HBT-området.
          </p>
          <head xml:id="i-DnLYmz6CQ5ShfkTJWit1R5" type="h1">
            3 Polisens budget
          </head>
          <p xml:id="i-HwW2inj6p3BdEAayBs4HnR">
            Vänsterpartiet genomförde tillsammans med Socialdemokraterna
            och Miljöpartiet en satsning på ett ökat antal poliser och förstärkte
            därför anslaget kraftigt under förra mandatperioden och planerade
            ytterligare förstärkningar för innevarande mandatperiod. Regeringen
            satte dock målet ännu högre och ville ha 20 000 poliser men utan
            att täcka upp för konsekvenserna av detta i resten av rättsväsendet.
            Det anser vi är en oansvarig och populistisk politik.
          </p>
          <p xml:id="i-681ByjTspUFCARwQvQoitp">
            Vänsterpartiet har alltså inte delat regeringens uppfattning
            om att ett visst antal poliser är ett överordnat mål. I och med
            att stora kullar av poliselever nu är under utbildning anser vi
            dock att det vore olyckligt att inte anställa dessa. Samtidigt
            konstaterar vi att man inom polisen haft ett högt anslagssparande
            samtidigt som polismyndigheter runtom i landet har gått med underskott.
            Ute på landsbygden har inget märkts av de stora anslagshöjningar
            polisen fått på senare år. Bland annat detta gör att man kan ställa
            sig frågan om pengar används på rätt sätt. Vänsterpartiet föreslår
            samma nivå som regeringen för 2010 och 2011 vad gäller polisens
            anslag, undantaget 60 miljoner som vi föreslår att man använder
            för att skapa en särskild utredningsmyndighet för brottsanmälningar
            mot poliser och åklagare. Under 2009 anser vi dock att anslaget
            alltjämt är överdimensionerat och föreslår en minskning med 250
            miljoner jämfört med regeringens förslag.
          </p>
          <p xml:id="i-9NcCi679t1rDfzKAenVpg7">
            Av polisens anslag anser vi att 5 miljoner ska användas för att
            inrätta en nationell haverikommission för mord på kvinnor som
            utförs av närstående män. Detta anslag ska även täcka kostnader
            för andra inblandade än polisen.
          </p>
          <p xml:id="i-HPtSn6qDuLsRvdsqfbp14S">
            Vänsterpartiet vill även öronmärka 7 miljoner kronor av tillskottet
            till polisens budget för att förstärka arbetet mot miljöbrott.
          </p>
          <p xml:id="i-YYt5NcwEocPLKm9mGoZ5Nm">
            Men ökade anslag kan inte vara det enda sättet att effektivisera
            polisen. Organisationen har nu en historiskt stor budget. Ändå
            är polisen inte tillräckligt synlig i människors vardag. Polisens
            organisation behöver ses över. Antalet chefer på mellannivå kan
            minskas. Polisförbundet vittnar om att enskilda poliser i vissa
            situationer känner att organisationen är alltför byråkratiskt
            och att för många insatser kräver beslut från befäl. Dessa frågor
            förtjänar att belysas. Polisen behöver också använda sig av civilanställda
            för att få ut de utbildade poliserna på fältet. Under våren framkom
            att vapen till ett värde av 40 miljoner legat oanvända på grund
            av att nyare vapen köpts in. Denna typ av slöseri med pengar inom
            polisen måste upphöra, liksom alltför dyra experiment med nya
            fordon.
          </p>
          <p xml:id="i-UNPGa82BP2Cj2vQAySUzNr">
            Enligt budgetpropositionen har regeringen gett i uppdrag till
            Ekonomistyrningsverket att utvärdera om Rikspolisstyrelsens styrning,
            kontroll och uppföljning av polismyndigheterna är tydlig och effektiv.
            Detta är ett led i vad vi eftersträvar och därför välkomnar vi
            uppdraget.
          </p>
          <head xml:id="i-DQ4xaE1VvFvJMkeYCkXtAZ" type="h1">
            4 Polis på landsbygden
          </head>
          <p xml:id="i-CTYPNm2jB1PyRxJs4JbQxs">
            Personer som lever på landsbygden måste ha samma rätt till trygghet
            och samhällelig service som de som bor i mer tätbefolkade områden.
            Det uppdrag som lagts till Ekonomistyrningsverket är viktigt för
            att se över om resursfördelningen mellan polismyndigheterna är
            rättvis. Att bedriva verksamhet på landsbygden kan i flera fall
            vara mer kostnadskrävande än i storstäderna, med större avstånd
            både inom det egna länet och till exempelvis vidareutbildningar
            på polishögskolan i Stockholm.
          </p>
          <p xml:id="i-HasKVYKuWh1WSGU8goSYeo">
            Bortsett från rena ekonomiska resurser kan det också bli nödvändigt
            att tänka i nya banor på landsbygden. Förutom utryckningsverksamheten
            har polisen också en servicefunktion. Möjligheter till s.k. servicebussar
            som ska kunna tillhandahålla tillståndsansökningar, stöldanmälningar,
            pass, rådgivning och annat är ett alternativ när det gäller att
            öka allmänhetens tillgång till polisen. Ett annat är servicekontor
            bemannade på särskilda tider.
          </p>
          <p xml:id="i-NpeZxzQ9ecHq1qXfjBJani">
            Problemet i dag med att få unga poliser att söka lediga tjänster
            på landsbygden är flera. Ett exempel som unga poliser ofta själva
            nämner är att det ofta är ett flertal äldre kolleger på orten
            och få yngre, och en önskan vore att minst två yngre ska tjänstgöra
            på samma ort eller i samma grupp.
          </p>
          <p xml:id="i-2ga7n2KnC5c2LR7y4ZUsrH">
            Det är också så att man som nyutbildad själv upplever att det
            händer mer i en storstad. Chansen att få en tjänst exempelvis
            i Stockholm ökar markant om man gör sin aspiranttid där, annars
            är man i stort sett chanslös att få en tjänst i huvudstaden. För
            att åtgärda landsbygdens problem finns flera olika möjligheter.
            I Norge har man en modell att man får skriva ned sina studielån
            med 10 procent om man tjänstgör på landsbygd. En pott för landsbygdspåslag
            som innebär ett lönepåslag för dem som tjänstgör på landsbygd
            kan också diskuteras. Ett annat alternativ kan vara att diskutera
            att man ska få en högre aspirantlön om man gör sin aspiranttid
            på landsbygden.
          </p>
          <p xml:id="i-UnbDLXbKQ1xxCuoA5ZRmW5">
            Distansutbildning inom polisen är ett lyckat koncept för att
            rekrytera och få poliser att stanna på landsbygden. Denna verksamhet
            bör utvecklas ytterligare.
          </p>
          <p xml:id="i-FCjm8GLK2jcPQ1cnPKfdnX">
            En utredning bör tillsättas för att ta fram en modell som kan
            trygga en god nyrekrytering av poliser till landsbygden. I denna
            utredning ska kunskaper från organisationer som har bra inblick
            i landsbygdens problematik tas till vara. Detta bör riksdagen
            som sin mening ge regeringen tillkänna.
          </p>
          <head xml:id="i-3rKuDdyNmWYSKL3Yr8EgrS" type="h1">
            5 Polisutbildningen bör omvandlas till högskoleutbildning
          </head>
          <p xml:id="i-LhmJtpspfes5Y6AMMSTgFy">
            Vänsterpartiet har drivit frågan om polisutbildningens omvandlande
            till en högskoleutbildning under ett antal år tillsammans med,
            och med stöd från många håll, inte minst stora delar av poliskåren
            genom dess fackliga företrädare. Det finns i stället flera skäl
            till att det vore en fördel om polisutbildningen omvandlades till
            en högskoleutbildning.
          </p>
          <p xml:id="i-GJPCUqkRVHz7NPxKjarX6Z">
            Eftersom polisverksamheten ständigt förändras och blir mer och
            mer komplex måste det också finnas bättre möjligheter till såväl
            kontinuerlig vidareutbildning som forskning inom polisverksamhet.
            Detta vore positivt både genom att det skulle innebära en kompetenshöjning
            hos poliskåren och genom att den polisiära forskningen får en
            bättre koppling till verksamheten. På så sätt kan en bättre grund
            läggas för kunskapsbaserade, effektiva och humana polisiära metoder.
            Enligt en undersökning gjord av Polisförbundet vill två av tre
            polisstudenter ha möjlighet att forska.
          </p>
          <p xml:id="i-6Tc8CXtpGZRz8pErJuLMoS">
            Vänsterpartiet har också uppmärksammat de önskemål som finns
            inom polisutbildningen till en större andel praktik inom grundutbildningen
            och givetvis också integrering av andra typer av ämnen såsom psykologi,
            sociologi, språk och mycket annat.
          </p>
          <p xml:id="i-3HM2BSc4e7XV7xkWp1icFN">
            Ett av poliskårens mål måste vara att spegla landets befolkning
            i så stor utsträckning som möjligt. Detta innebär att antalet
            kvinnor som antas till Polishögskolan måste öka. En viktig del
            av detta arbete är att göra yrket som sådant attraktivt för kvinnor.
            Kraven för intagning till skolan måste anpassas till den verklighet
            som poliserna förväntas arbeta i. Många kvinnor inom polisen vittnar
            i dag om svårigheter när det gäller möjligheter till avancemang
            inom myndigheten. Att möjligheter ges till utveckling i arbetet
            genom vidareutbildningar och karriärvägar är viktigt för att skapa
            attraktiva arbetsplatser. De insatser som nämns i årets budget
            är en början, men dessa måste följas upp och utvecklas.
          </p>
          <p xml:id="i-BiW4TnYYY2Q17hxnaaRX1p">
            När det gäller rekrytering av personer med annan etnisk bakgrund
            än svensk har situationen varit katastrofal, men den har på senare
            år börjat gå åt rätt håll. Det antal personer ur denna kategori
            som söker sig till Polishögskolan är dock fortfarande litet och
            de som kommer in är ännu färre. Den diskriminering som sker genom
            det s.k. språktestet torde vara en verksam förklaring till varför
            många som skulle vilja söka inte gör det. Vi kan inte se någon
            anledning till att detta test ska finnas. Då kravet för att söka
            är godkänd gymnasiesvenska finns ingen anledning att ett sådant
            test ytterligare ska gallra bland de sökande. Språktest genomförs
            inte till någon annan högskoleutbildning, vare sig juridisk utbildning
            eller annan.
          </p>
          <p xml:id="i-VQcfW8woFkMS1nsmjzZxNo">
            Rekryteringen till Polishögskolan i stort sköts i dag av Pliktverket.
            Genom den utredning som gjorts av Gunno Gunnmo för att skapa en
            handlingsplan för ökad mångfald inom polisen torde den profil
            som sätts upp för rekrytering vara ett aktivt hinder för att förändra
            intagningen. Den profil som används skapar en likriktning bland
            polisen som inte är modern.
          </p>
          <p xml:id="i-QNawsu7iRrUy837FyjNeY">
            Enligt Polisförbundets undersökning efterlyser tre av fyra polisstudenter
            högskolepoäng för sina studier. Att polisutbildningen ges högskolestatus
            skulle underlätta rekryteringen genom att de akademiska poäng
            som studenterna tar kan användas om de senare väljer att söka
            sig andra yrkesvägar. Att söka till polisutbildningen blir därmed
            inte lika mycket ett val för hela studentens liv, vilket skulle
            kunna avskräcka personer från att söka.
          </p>
          <p xml:id="i-FDnbPfJzruG859L4GXT2b4">
            Om polisutbildningen inordnas inom den vanliga högskolan uppstår
            större möjligheter att sprida utbildningsorterna i landet. Detta
            skulle spela stor roll för rekryteringen av poliser till landsbygden.
          </p>
          <p xml:id="i-XzNu81aA9MrSf1fawdGW3u">
            Det är vår förhoppning att en akademisering av polisutbildningen
            kringgår och löser vissa av de rekryteringsproblem som finns,
            men viktigast av allt är att man skapar en poliskår som står bättre
            rustad inför de utmaningar man möts av i dagens samhälle. Den
            utredning som presenterats av regeringens särskilde utredare Anders
            Danielsson tar på ett utmärkt sätt fasta på alla de aspekter som
            ovan nämnts och föreslår en treårig polisutbildning som en del
            av den vanliga högskolan under Utbildningsdepartementet. Polisutbildningen
            bör omvandlas till en högskoleutbildning i enlighet med förslagen
            i utredningen Framtidens polisutbildning (SOU 2008:39). Detta
            bör riksdagen som sin mening ge regeringen till känna.
          </p>
          <head xml:id="i-46fm1QVFKT7Lo5VyC4vdYw" type="h1">
            6 Polisens arbetsmiljö
          </head>
          <p xml:id="i-L6QzwkMgsKELTqSkhyePkD">
            Polisen är fortfarande en av de yrkeskategorier som drabbas av
            flest antal arbetsrelaterade skador. Detta gäller både kvinnor
            och män. Polisen är också en yrkeskår som i sin dagliga gärning
            har att möta människor i kris. Stressrelaterade skador och sjukdomar
            är vanliga liksom rena olyckor. En del av dessa skador borde kunna
            förebyggas genom aktivt arbetsmiljöarbete och en bättre uppbackning
            från arbetsledningens sida. Omfattande arbetsmiljöprojekt har
            startats inom polisen på senare tid, vilket är glädjande. Inte
            minst är insatserna för rehabilitering av långtidssjukskrivna
            poliser viktiga.
          </p>
          <p xml:id="i-dm9fZvsgNvwhLXRLk6Vj4">
            Enligt Polisförbundet har var fjärde polis utsatts för hot och
            våld under det senaste året. Brottsförebyggande rådets studie
            Otillåten påverkan har tidigare visat på att så många som tre
            av tio poliser överväger att byta jobb på grund av trakasserier.
          </p>
          <p xml:id="i-6t96HvGDXbCHJ5NyqKhcze">
            Att polisyrket är mer utsatt än andra yrken är helt naturligt,
            men det måste finnas goda rutiner för att hantera denna särskilda
            situation. En trygg och lugn polis är en bra polis som kan hantera
            situationer på ett sätt som alla tjänar på.
          </p>
          <p xml:id="i-7vTeet5eSCRkfCsa8RcCom">
            Vid uppkomna krissituationer måste det finnas bättre tillgång
            till psykologhjälp och eventuell annan hjälp, juridisk m.m. Poliser
            måste också kunna få tillgång till det brottsofferstöd som erbjuds
            andra medborgare. Det är även problematiskt att poliser betraktas
            annorlunda vid bedömning om brottsskadeersättning.
          </p>
          <p xml:id="i-2yu5S6JdU83dZAHyxwtJgX">
            Det handlar dessutom om att ge tillgång till regelbunden handledning,
            där poliserna får möjlighet att under förtroendefulla former prata
            igenom vad som händer under vardaglig tjänsteutövning. Under förra
            mandatperioden bifölls en motion från Vänsterpartiet angående
            detta, men den har ännu inte fått genomslag i praktiken.
          </p>
          <head xml:id="i-JLjHGk463nFth3KoysFtN4" type="h2">
            6.1 Ledningsfrågor
          </head>
          <p xml:id="i-8SwnRBeD3TjSj9BWxTKnko">
            Många anser att polisorganisationen har stora problem när det
            gäller hur polisen leds. Enligt polisens utvecklingsavtal ska
            polisens verksamhet utvecklas lokalt för att anpassas till den
            verklighet som poliserna står inför för att förstärka tillgängligheten
            för och kontakten med medborgarna och för att ge de enskilda poliserna
            större inflytande över sin yrkesverksamhet. Många menar att avtalet
            inte följs. En förutsättning för att skapa en lokal förankring
            är att polisens ledning inte centraliseras ytterligare.
          </p>
          <p xml:id="i-GGDje8KZJqBY3gzdcAFiRY">
            Samtidigt som det enligt Vänsterpartiet är viktigt att det allmänna
            har insyn i och inflytande över polisen, något som t.ex. sker
            genom polisstyrelserna, uppstår problem när personer i beslutsfattande
            ställning inte har tillräckliga kunskaper om verksamheten. Utbildningsinsatser
            för polisstyrelserna kan därför vara något att överväga.
          </p>
          <head xml:id="i-AMLe82ha89mVjbLhqfXHZQ" type="h1">
            7 Särskilda utredningsmyndigheten
          </head>
          <p xml:id="i-S5fSEm9H7aYVNM7c46aA1W">
            När en polis eller en åklagare begår ett brott är det andra poliser
            eller åklagare som ska utreda brottet. Det har funnits misstankar
            om att en kåranda inom yrkena gör att kollegers brottslighet inte
            utreds tillräckligt. Ibland har misstankarna troligen varit befogade.
            Enbart faktumet att sådana misstankar finns är dock tillräcklig
            för att åtgärder ska vidtas. I andra sammanhang framhålls ofta
            att en myndighet inte ska ha tillsyn av över sin egen verksamhet.
          </p>
          <p xml:id="i-HJcxtUAZ2J541bU5431TPU">
            Under förra mandatperioden tillsattes en utredning för att undersöka
            hur en sådan myndighet skulle kunna utformas. Utredningen Summa
            summarum en fristående myndighet för utredning av anmälningar
            om brott av poliser och åklagare? (SOU 2007:5) lade fram ett sådant
            förslag men avrådde eftersom de ansåg att nackdelarna övervägde
            fördelarna. Nackdelarna var t.ex. att myndighetens personal måste
            komma från polisen eller Åklagarmyndigheten och att den måste
            ta hjälp av dessa myndigheter i sitt arbete, vilket urgröper självständigheten.
            Andra argument var mer formalistiska, såsom att det är olämpligt
            att skapa en ny myndighet med tvångsbefogenheter och att det är
            olämpligt att skapa en ny myndighet med åklagarfunktion.
          </p>
          <p xml:id="i-PAPCJgTXBU8uSxabWRP95b">
            Vänsterpartiet anser till skillnad från utredningen att allmänhetens
            förtroende för rättsväsendet väger tyngre än de nackdelar som
            uppstår. Till samma slutsats kommer bl.a. Sveriges advokatsamfund,
            Arbetsgivarverket, Hovrätten för Västra Sverige och Statskontoret.
            Även Justitiekanslern hamnar på samma ståndpunkt, efter att tidigare
            ha haft den motsatta åsikten men ändrat sig efter att ha sett
            den stora mängd fall på området som inkommer till den egna myndigheten.
          </p>
          <p xml:id="i-5VHksVbhRyXbFvzM19xTDC">
            En särskild myndighet för att utreda brott som begås av poliser
            och åklagare bör alltså skapas. Detta bör riksdagen som sin mening
            ge regeringen till känna.
          </p>
        </div>
        <div xml:id="i-3NUkrTF7nuEMo2vw6KGzim" type="signatureBlock">
          <list xml:id="i-CdoSGryWgCMWSt9yfM4cqs">
            <item xml:id="i-9UyGSzLc8dC2ebFon6e8b3" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-8xaqrc8Ps24sx2UgofKpqo" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-JZZAdgpJjRE29n6axw5Wzz" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
            <item xml:id="i-PCkeaTKmQZAFDnDswvsd6s" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-YUYJccifDpvLomcwXwDAY4" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-YSbjUtV3mvToB4uCpNUHh1" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
