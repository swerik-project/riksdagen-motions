<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00609">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__609/mot_1969__ak__609-001.pdf"/>
      <fw xml:id="i-LTgJ9KDZiZaTQqnDTXBa4s">
        12 Motion i Andra kammaren, nr 609 år 1969
      </fw>
      <div xml:id="i-2up153Bv5hRFWycLk59Mhr" type="motHeader">
        <div xml:id="i-Ps8LQZsrmh5feHMiEgNfud" type="motTitle"/>
        <div xml:id="i-9w2Dp3yJk7AWxfZKp1PoZM" type="motSubmissionInfo"/>
      </div>
      <div xml:id="i-FmDUQYTbjjfKvSojMPUS5e" type="motBody">
        <div xml:id="i-PCnB1pnypDJL2NJmZ4JZuW">
          <p xml:id="i-7LTG1fdPyYPEM4VKQ9MJze">
            Nr 609
          </p>
          <p xml:id="i-DezHmdBVDhiF5CDENg1wha">
            Av herr Fälldin m. fl., om översyn av bestämmelserna angående
            statligt omställningsstöd.
          </p>
          <p xml:id="i-JF4KjNUN1wjBti7MzLqk72">
            (Lika lydande med motion nr 543 i Första kammaren)
          </p>
          <p xml:id="i-6MhceHqZWbcgR7oegzir3k">
            Genom riksdagens beslut våren 1968 infördes ett omställningsstöd
            för äld- re långtidsarbetslösa arbetstagare och för äldre småföretagare
            med omställ- ningsproblem. Stödet har nu varit i kraft ett halvår.
            De under denna tid vunna erfarenheterna synes utgöra en god grund
            för viss omprövning av reglerna i syfte att ge reformen avsedd
            effekt. De senaste årens utveckling har medfört en starkt försämrad
            ekonomisk situation för det mindre jordbruket som redan tidigare
            var landets mest utpräglade låginkomstgrupp. Sedan 1966 har det
            försämrade arbetsmark- nadsläget medfört minskade möjligheter
            till omställning, och ett stort antal småbrukare som haft arbete
            vid sidan om har förlorat denna inkomstkälla, som för stora grupper
            jordbrukare gav den huvudsakliga försörjningen. Totalt sett var
            dessa inkomster 700 milj. kr. eller ca 25 proc. av jordbru- karnas
            totala inkomster. Starka skäl talar för att jordbrukarnas sysselsätt-
            ningsmöjligheter vid sidan av beredskapsarbeten, särskilt i skogslänen,
            även forsättningsvis blir mera begränsade än under 1960-talets
            första hälft. Ar- betslösheten ökar fortfarande i de mest utpräglade
            småbruksområdena. De två senaste åren har lönsamheten vid de mindre
            jordbruken snarare försämrats än förbättrats, och skogsinkomsterna
            har minskat genom kraftiga prissänkningar på skogsprodukter. Slutligen
            har det samhälleliga småbru- karstödet i praktiken avskaffats
            i och med 1967 års riksdagsbeslut. Detta kan beräknas ha medfört
            ett totalt inkomstbortfall för det mindre jordbruket av storleksordningen
            45 milj. kr. från 1965 till 1968. Denna skisserade utveckling
            som i stora drag kan bedömas fortsätta in på 1970-talet har ställt
            och kommer att ställa stora grupper jordbrukare i ekonomiska svårigheter
            och skapa svåra sociala problem. Solidariteten krä- ver att samhället
            griper in till stöd för dessa människor som utan egen förskyllan
            drabbas av en utveckling utanför deras kontroll. En sådan ut-
            veckling synes icke ha varit statsmakternas avsikt att framkalla.
            Sålunda uttalade departementschefen i prop. 95: 1967 i detta ärende
            följande: »Jag vill framhålla att den för vårt samhälle grundläggande
            principen om solidaritet mellan olika grupper kräver att de människor,
            som utsätts för svårigheter på grund av strukturförändringarna
            inom jordbruket, får bi-
          </p>
          <pb facs="riksdagen-motions-pdf/data/1969/mot_1969__ak__609/mot_1969__ak__609-002.pdf"/>
          <fw xml:id="i-B4tp93DFWDFtYZeBW3YzLp">
            Motion i Andra kammaren, nr 609 år 1969 13
          </fw>
          <p xml:id="i-Ck8bofNwio98y6XC1BSgQm">
            stånd av samhället på samma sätt som de som är sysselsatta i
            näringslivet i övrigt.» I dag, två år efter beslutet, kan vi konstatera
            att detta löfte inte uppfyllts. De beslutade omställningsbefrämjande
            åtgärderna omgärdas av så många olika restriktioner att jordbrukarnas
            möjligheter att få hjälp till omställ- ning blir ytterst obetydliga.
            Avgångsvederlag utgick exempelvis endast med 1,33 milj. kr. till
            316 brukare under budgetåret 1967/68, varav de flesta i bättre
            jordbruksbygder. S.k. särskilt övergångsbidrag beräknas under
            1968 ha utgått till omkring 22 000 jordbrukare med sammanlagt
            13 milj. kr. Enligt arbetsmarknadsstyrelsens statistik skulle
            ca 450 jordbrukare ha fått omställningsstödet under år 1968, men
            en närmare undersökning av ärendena visar, att de flesta inte
            fått stödet huvudsakligen 1 egenskap av undersysselsatta jordbrukare
            utan som friställda skogsarbetare eller f.d. beredskapsarbetare.
            Antalet jordbrukare som fått stödet och som tidigare enbart arbetat
            på gården är obetydligt. De jordbrukare som varit huvud- sakligen
            sysselsatta på gården har även haft små inkomster och har därför
            fått omställningsstödet reducerat, i vissa fall ned till några
            tiotal kronor per månad. Samma förhållanden kan gälla även beträffande
            andra småföretagare och vissa arbetstagare. Erfarenheterna av
            stödet talar därför för att en mini- migräns av exempelvis minst
            halva omställningsstödet införes. Genom 1967 års jordbruksbeslut
            infördes ett avgångsvederlag för att un- derlätta jordbrukarnas
            omställning. Enligt omställningsbidragets bestäm- melser innebär
            erhållet avgångsvederlag ati detta skall avräknas mot om- ställningsstödet.
            Eftersom avgångsvederlaget tillskapats för att underlätta lantbruksnämndens
            rationaliseringsarbete och sådant vederlag ej utgår med mindre
            fastigheten är av intresse ur rationaliseringssynpunkt synes det
            inte vara motiverat att knyta omställningsstödet till avgångsvederlaget
            på sätt som nu sker. Dessa bestämmelser för omställningsstödet
            bör därför utgå. Omställningsstödssökande jordbrukare som inte
            haft annan sysselsätt- ning har dessutom i allmänhet fått avslag
            eftersom de inte uppfyllt de olika villkor som är förknippade
            med stödet. Bristfälligheten i bestämmelsernas utformning framstår
            klart, då vid en jämförelse gruppen som fått omställ- ningsstöd
            har en genomsnittligt väsentligt bättre ekonomisk situation än
            av- slagsgruppen. Det mindre jordbrukets situation och omställningsstödets
            verkningar påkallar enligt vår mening en översyn av bestämmelserna.
            Det är orimligt att brukare, vilkas inkomster successivt sjunker
            från en redan låg nivå, inte i praktiken ges möjlighet till omställningsbidrag,
            eftersom de inte skulle kunna klara sin försörjning under en omställningsperiod
            av obekant varaktighet. Avvecklingsbestämmelserna, som innebär
            att brukaren först måste avveckla, för att sedan kanske få ett
            stöd av obekant storlek medför att stödet i praktiken blir oåtkomligt
            för flertalet av de kanske
          </p>
          <pb facs="riksdagen-motions-pdf/data/1969/mot_1969__ak__609/mot_1969__ak__609-003.pdf"/>
          <fw xml:id="i-P4pXmJ1mcjwLEJu3qaHkR1">
            14 Motion i Andra kammaren, nr 609 år 1969
          </fw>
          <p xml:id="i-SxJqf1HcTKjHvcbB5pcBRT">
            20 000—30 000 partiellt arbetslösa jordbrukare och andra småföretagare
            som är i trängande behov av detsamma. Avvecklingsbestämmelserna
            för egna företagare bör utformas så att den avgörande bedömningsgrunden
            blir att de står till arbetsmarknadens för- fogande oavsett om
            företaget definitivt avvecklats eller ej. För närvarande utgår
            omställningsstödet i allmänhet endast till arbetslösa över 60
            år. Med hänsyn till att det med fog kan göras gällande att de
            äldres svårigheter genom långtidsarbetslöshet gör sig gällande
            vid betydligt lägre åldrar är en sänkning av åldersgränserna med
            fem år befogad. För flertalet mindre jordbrukare är en övergång
            till annat arbete alltid förenad med betydande omställningssvårigheter
            i ett pressat eller balanserat arbetsmark- nadsiäge. Villkoren
            för omställningsstödet kräver att en arbetstagare haft arbete
            24 månader under de tre senaste åren. För arbetstagare beror de
            flesta avslagen på att de ej kunnat uppfylla detta villkor. Eftersom
            vi inom små- bruksområdena haft relativt hög arbetslöshet under
            lång tid och fortfarande har detta i stora områden och eftersom
            de äldres svårigheter kvarstår även i ett balanserat arbetsmarknadsläge,
            kommer många som under hela tiden i princip stått till arbetsmarknadens
            förfogande aldrig att kunna få omställ- ningsstöd. Med hänsyn
            härtill bör kravet på arbete 24 månader under de tre senaste åren
            uppmjukas samt den tid en sökande stått till arbetsmark- nadens
            förfogande inräknas i kvalificeringstiden. Med hänvisning till
            det anförda hemställes, att riksdagen vid behandlingen av inrikeshuvudtiteln
            måt- te besluta om översyn av bestämmelserna om statligt om- ställningsstöd
            (SFS 1968:246) varvid bl.a. följande änd- ringar bör vidtagas:
            a) ett minimibelopp om exempelvis halva omställnings- stödet införes,
            b) avvecklingsbestämmelserna för egna företagare utfor- mas så
            att den väsentliga bedömningsgrunden blir att de står till arbetsmarknadens
            förfogande, c) bindningen mellan avgångsvederlag för jordbrukare
            och omställningsstöd borttages, d) kravet på arbete 24 månader
            under de tre senaste åren uppmjukas och den tid den sökande i
            realiteten stått till arbetsmarknadens förfogande räknas som kvali-
            ficeringstid.
          </p>
          <p xml:id="i-KaJqFtHrURiNpw2KhbEMw6" type="date">
            Stockholm den 28 januari 1969
          </p>
          <div xml:id="i-H3kAB6R1oQRqPYyKoKQPQy" type="signatureBlock">
            <list xml:id="i-NAoiu3S59kL2L8F5KzuGga">
              <item xml:id="i-FnbvFKhCcdQzktj1FyBR7V" who="i-PDvEfAmYAgGTBhkGvyY7F4" type="signature">
                Thorbjörn Fälldin (cp)
              </item>
              <item xml:id="i-AwdNCC1rcoCmBpZa9bi2dt" who="i-UgwyXZW5Y9UVnaeQC5yZU8" type="signature">
                - Elias Jönsson (fp)
              </item>
              <item xml:id="i-2s2mkdGCTRrB1FNapU8zea" who="i-AMWvsAmfXhcB7kDsWLx8qY" type="signature">
                Arvid Enarsson (m)
              </item>
            </list>
          </div>
          <p xml:id="i-Y1iywuJiZaywo9xTsBJ38z">
            i Ingemarsgården
          </p>
        </div>
      </div>
    </body>
  </text>
</TEI>
