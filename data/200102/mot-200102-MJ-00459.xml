<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0459/mot_200102_MJ_0459-0001.pdf"/>
      <div type="motHeader" xml:id="i-QdzuvjQF3kkKoRSVQaNGBf">
        <div type="motTitle" xml:id="i-EPNYrp8dim8m1CUVW2APsk"/>
        <div type="motSubmissionInfo" xml:id="i-Uj2NM1Rqp8QibEeGcgc2Fk"/>
      </div>
      <div type="motBody" xml:id="i-3MrLQNCCv434tUYbjCPa1R">
        <div xml:id="i-M2RNSE19RWTRTFhHukgpQB">
          <p xml:id="i-AbYLr13utFZG6Wep88Yb5q">
            14
          </p>
          <p xml:id="i-7R6g1XUkJwgiA137ixtQBx">
            2001/02 mnr: MJ459 pnr: mp678
          </p>
          <p xml:id="i-D2GsH58v6QfMuXsetSsYa4">
            Motion till riksdagen 2001/02:MJ459
          </p>
          <p xml:id="i-7qZoEEkTUJBJPjzQkCHb6m">
            av Gunnar Goude m.fl. (mp)
          </p>
          <p xml:id="i-PbWmGGE5RBrSxpX4cWkPbE">
            Kontroll av djurförsök i forskning och utbildning
          </p>
          <p xml:id="i-UXunDWn41PRXziknimUYVF">
            Förslag till riksdagsbeslut
          </p>
          <p xml:id="i-Vaji7HRcLfHYe6JwJ5qPWA">
            Riksdagen tillkännager för regeringen som sin mening vad som
            i motionen anförs om åtgärder för att kontrollera och minimera
            användningen av plågsamma djurförsök i forskning och utbildning.
          </p>
          <p xml:id="i-9YdcXxUCjKa6kzVcmgeg2Z">
            Inledning
          </p>
          <p xml:id="i-PzR9CoET2kGhgbhcRfMmCa">
            Miljöpartiet kräver att djurförsök som avser tester av generellt
            sett onödiga varor som t.ex. kosmetika skall förbjudas. I övrigt
            skall djurförsök minimeras och ersättas med andra metoder, exempelvis
            försök med cellodlingar. På sikt bör alla djurförsök som kan innebära
            plåga för djuren helt avskaffas. Användande av djur för medicinska
            försök som innebär för djuren störande inskränkningar i deras
            möjligheter till naturligt beteende skall i väntan på alternativa
            metoder tillåtas endast för forskning som syftar till att finna
            botemedel mot sjukdomar som vållar mycket stort lidande för stora
            grupper av människor eller djur. Kraven på forskningens kvalitet
            skall vara exceptionellt höga och forskningsprojektets angelägenhetsgrad
            prövas av en kompetent grupp forskare och allmänrepresentanter
            med tillgång till internationell expertis. Mycket stor omsorg
            skall läggas på lämplig miljö i djurstallar så att djuren i görligaste
            mån får tillfälle att bete sig enligt artens natur. Djurskötare
            och forskare som arbetar med djuren skall ha god kunskap och erfarenhet
            av djurens naturliga beteende och vara väl förtrogna med artens
            språk eller kommunikation (se vidare nästa avsnitt). Vi kräver
            också att studerande i utbildningar där djurförsök ingår skall
            erbjudas djurförsöksfria alternativ till det aktuella momentet
            där så är möjligt, och att man snarast möjligt ersätter alla djurförsök
            i utbildningar med djurförsöksfria alternativ där sådana finns
            att tillgå.
          </p>
          <pb facs="riksdagen-motions-pdf/data/200102/mot_200102_MJ_0459/mot_200102_MJ_0459-0002.pdf"/>
          <p xml:id="i-F299NtT6wbPnm5A75uaVLz">
            2001/02:MJ459
          </p>
          <p xml:id="i-MUUR8ePWCRUuago9wqhVdH">
            15
          </p>
          <p xml:id="i-mb4bukpGBjjeSPzVYVE4F">
            Oinskränkt myndighetsansvar och etiska bedömningar vid vetenskapliga
            djurförsök
          </p>
          <p xml:id="i-ShGXQ8RnFTRQA6EAFvZthY">
            I vissa vetenskapliga försök med djur utsätts djuren för olika
            grad av lidande. En särskild försöksdjursetisk nämnd bedömer för
            varje sådant försök om graden av lidande kan accepteras med hänsyn
            till försökets betydelse. Felbedömningar kan lätt uppstå, dels
            genom att nämnden saknar kompetens för säkra förutsägelser om
            faktiskt lidande, dels genom att oförutsedda komplikationer kan
            tillstöta. Det är också viktigt att nämnderna inte tillåter djurförsök
            där försöksdjursfria alternativ finns att tillgå. Detta kräver
            att nämndens ledamöter hålls väl informerade om vilka försöksdjursfria
            alternativ som finns. Då djuren i ett försök utsätts för större
            lidande än det som nämnden förutsett vid den etiska bedömningen,
            är det enligt gällande lagstiftning svårt att ställa krav, från
            t.ex. ansvarig veterinär, på att försöket ändras eller avbryts.
            Vi föreslår att djurskyddslagen skärps så att ansvarig veterinär
            eller myndighet får samma juridiska möjligheter att ingripa vid
            allt lidande som veterinär eller myndighet har vid andra fall
            av djurplågeri. Vid sådant överskridande av förutsatt lidande
            skall lidandet jämställas med djurplågeri i lagens mening.
          </p>
          <p xml:id="i-CRKKmrq8NdMhz1hcCYB57u">
            Förbud för djurförsök med vissa arter
          </p>
          <p xml:id="i-VEsWYbtVPutVMg9tzRKZS7">
            Ett särskilt problem vid bedömningen av djurs lidande under fångenskap
            eller vid fösöksingrepp är frågan om olika arters olika psykologiska
            mekanismer. T ex hur utvecklade sådana mekanismer som rädsla,
            ångest, smärta, längtan och minne är, och hur beroende dessa är
            av djurets möjligheter till ett naturligt beteende. Även om vi
            ser en ökande kunskap och förståelse inom detta område måste man
            konstatera att kunskapen inte har nått den stora gruppen av forskare
            inom medicin som arbetar med djur (mycket dåligt representerad
            i utbildningen). Det är därför viktigt att nämnderna i sin bedömning
            av tillstånd för djurförsök alltid utgår från försiktighetsprincipen
            och att man i de fall man känner sig osäker om djuret på grund
            av sin konstitution är kapabelt till lidande i den aktuella situationen
            alltid utgår från att djuret har kapaciteten. I detta perspektiv
            kan man också hävda att vissa s k högre djur har en kapacitet
            i detta avseende som är så utvecklad att de ej bör utsättas för
            de betingelser som råder vid medicinsk forskning och tillhörande
            djurhållning. Miljöpartiet har i detta perspektiv tagit principiell
            ställning mot användande av sådana djurförsök med apor. Miljöpartiet
            föreslår att en utredning tillsätts för att undersöka möjligheten
            att kräva totalförbud mot användandet av apor och eventuellt andra
            arter i försöksdjursverksamhet.
          </p>
          <pb facs="riksdagen-motions-pdf/data/200102/mot_200102_MJ_0459/mot_200102_MJ_0459-0003.pdf"/>
          <p xml:id="i-KSy96V6L6oLii7jB1e6P7B">
            Skärpta regler för djurförsöksetiska nämnder samt personal och
            studerande som arbetar med försöksdjur
          </p>
          <p xml:id="i-nbRpuRLMxxckNC3fWSFPY">
            De djurförsöksetiska nämnderna vid universiteten granskar alla
            ansökningar om djurförsök för tillståndsgivning. Vi föreslår att
            anvisningarna för dessa nämnders arbetsrutiner ändras och specificeras
            så att de som deltagit vid god- kännande av ett djurförsök också
            skall närvara vid minst ett av försökstillfällena. Det skall dessutom
            vara obligatoriskt för dessa gruppledamöter att vid något tillfälle
            besöka djuren mellan försöken för att själva se hur djuren har
            det. Vidare skall de ha varit närvarande vid avlivning av försöksdjur.
            Om djuren ej avlivas omedelbart efter försökets avslutande skall
            de besöka djuren även efter försökets avslutande. Denna utökning
            av nämndens åligganden ger ledamöterna ökade kunskaper och erfarenheter
            av den verklighet som deras bedömningar avser. Däremot skall inte
            besöken ha några tillsynsfunktioner. Tillsynsansvaret skall oförändrat
            ligga på ansvarig myndighet och verkställas av myndighetens tjänsteman
            (veterinär). Det är viktigt att alla ledamöter i en föröksdjursetisk
            nämnd har goda kunskaper om berörda djurarters naturliga levnadssätt,
            speciella behov och beteende. Universitet med en försöksdjursetisk
            nämnd bör ansvara för att relevant utbildning ges till ledamöterna.
            För finansiering av denna utbildning skall medel avsättas från
            de anslag som bekostar forskningsprojekten. Vidare skall all personal
            som handhar djuren, inklusive forskare, ha god kunskap om den
            aktuella artens naturliga beteenden och livsbetingelser, ha observerat
            arten i dess naturliga biotop samt vara förtrogen med artens språk
            eller sätt att kommunicera. Om studerande i en utbildning skall
            göra försök med djur så skall motsvarande kunskaper om djuren
            samt försöksdjursetiska frågor krävas även av de studerande innan
            de får tillfälle att handskas med djuren.
          </p>
          <p xml:id="i-VfXzhxVRwcTaoBBVkc1NLz">
            Stockholm den 4 oktober 2001
          </p>
          <p xml:id="i-LovL7E1Rph41g1soFQqqES">
            Gunnar Goude (mp) Per Lager (mp) Gudrun Lindvall (mp) Marianne
            Samuelsson (mp) Kerstin-Maria Stalin (mp)
          </p>
          <p xml:id="i-Pw39VuP7KTjWXVZiK6HW4W">
            2000/01:c999
          </p>
          <p xml:id="i-NKHpgaDbuVv5veYDbaupNm">
            16
          </p>
        </div>
      </div>
    </body>
  </text>
</TEI>
