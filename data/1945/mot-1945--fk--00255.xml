<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00255">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__255/mot_1945__fk__255-001.pdf"/>
      <fw xml:id="i-GFraSBjfRJGiNXNN9rNPiS">
        Motioner i Första kammaren, nr 255. 9
      </fw>
      <div xml:id="i-q4SH1rEQDDLTg2Ai9Zc7i" type="motHeader">
        <div xml:id="i-J4jkkuaFSm9LHRMKVthtgS" type="motTitle"/>
        <div xml:id="i-V18Y9pp1cYkmcknVrmQ8Vm" type="motSubmissionInfo"/>
      </div>
      <div xml:id="i-Vwyjw815mhi61pQzKWas4v" type="motBody">
        <div xml:id="i-8e2XCYL9737D1YYH4eieKs">
          <p xml:id="i-QQNk5xP1781z4Catw6WY9W">
            Nr 255.
          </p>
          <p xml:id="i-PDSPjnJ1ipKHMNtWyWX4wF">
            Av herr Elmgren, om anordnande av kurser i danska och norska
            för folkskolans lärare.
          </p>
          <p xml:id="i-BFe9WiV8rQYqB3o7gHXqMm">
            Den språkliga samhörighet, som råder mellan svenskar, norrmän
            och danskar, är en av de gynnsammaste betingelserna för ett på
            skilda områden vidgat och fördjupat samarbete mellan de nordiska
            folken. För att bli av verklig betydelse måste emellertid känslan
            av språkgemenskapens värde vara allmänt utbredd i alla folkskikt
            i de nordiska länderna och en låt vara elementär kunskap i grannfolkens
            med vårt eget besläktade språk bli var mans egendom. Detta låter
            sig ej göra på annat sätt än genom anlitande av folkskolan. Redan
            nu förekommer i folkskolans sjunde och åttonde klasser i vårt
            land undervisning i norska och danska. Många lärare, som gärna
            skulle vilja låta sina elever läsa stycken av danska och norska
            författare, torde emellertid avhålla sig härifrån därför att de
            ej tycka sig nog behärska ifrågavarande språk. År 1942 ingav föreningen
            Norden till Kungl. Maj:t en framställning om utvidgning av undervisningen
            i nordiska språk i de svenska skolorna. Denna framställning remitterades
            till 1940 års skolutredning, som väl i sinom tid kan förväntas
            inkomma med förslag i detta avseende. Oavsett hur man närmare
            planerar undervisningen i norska och danska i våra skolor, måste
            man väl beträffande folkskolan utgå ifrån att denna skolas egna
            lärare i huvudsak skola sköta ifrågavarande undervisning. För
            undervisningen i danska och norska i våra svenska folkskolor skulle
            det vara av det största värde, därest språkkurser i norska och
            danska för folkskolans lärare kunde komma till stånd. Då sådana
            kurser synas ägnade att för- bereda den utvidgning av folkskolans
            undervisning i de nordiska grannlän- dernas språk, som kan väntas
            bli föreslagen, böra dessa kurser snarast möj- ligt anordnas i
            avvaktan på förslag beträffande en närmare utformning av bestämmelserna
            om berörda undervisning. Det synes naturligt, att sådana språkkurser
            planeras och anordnas av skolöverstyrelsen och att de infödda
            norska och danska lektorer, som föreningen Norden till stor del
            med hjälp av statsbidrag kunnat anställa, härvid ställas till
            förfogande som lärare vid kurserna. Med stöd av vad sålunda anförts
            får undertecknad hemställa,
          </p>
          <p xml:id="i-BpwKBMu15JsVMxDYJ8wgup">
            att riksdagen i skrivelse till Kungl. Maj:t ville anhålla, att
            Kungl. Maj:t måtte låta utreda frågan om och till 1946 års riksdag
            inkomma med förslag till kurser i danska och norska för folkskolans
            lärare.
          </p>
          <p xml:id="i-5q2j4v1RREVFjz6UKSAYJM">
            Stockholm den 23 januari 1945. Bengt Elmgren.
          </p>
        </div>
      </div>
    </body>
  </text>
</TEI>
