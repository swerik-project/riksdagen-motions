<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__699/mot_1962__ak__699-001.pdf"/>
      <div type="motHeader" xml:id="i-CaDt4D5KLvM9FVD3HDeyh7">
        <div type="motTitle" xml:id="i-5swDetMvcxEJn5UsFYpJtv"/>
        <div type="motSubmissionInfo" xml:id="i-JtDMXT3gKZP4GgyxHfQ9it"/>
      </div>
      <div type="motBody" xml:id="i-K3GeADzEJH25wiUARksNbL">
        <div xml:id="i-YZv9wpbvcavhfmcT77yd2w">
          <p xml:id="i-TaLq8AgMRfTU8nMtKnA9Z4">
            12 Motioner i Andra kammaren, nr 699 år 1962
          </p>
          <p xml:id="i-ESCDQ1WrixnYyn8hLGvnM1">
            Nr 699
          </p>
          <p xml:id="i-DNPsCDMvuoJpEsHDLVUXAJ">
            Av herr Arvidson m. fl., i anledning av Kungl. Maj:ts proposition
            nr 04, angående reformering av den obligatoriska skolan m. m.
          </p>
          <p xml:id="i-PY5PVvr3KStWreFsQervTz">
            Sedan gammalt erhåller eleverna i de svenska skolorna vid slutet
            av varje termin inte blott vitsord i de olika skolämnena utan
            också vitsord i uppfö- rande och i ordning. 1957 års skolberedning
            föreslår ingen ändring härut- innan, men två ledamöter har reserverat
            sig och föreslår slopandet av vits- orden i uppförande och i ordning.
            Kungl. Maj:ts proposition nr 54 angående reformering av den obligatoriska
            skolan m. m. följer med knapphändig mo- tivering beredningens
            majoritet. De särskilda vitsorden i uppförande och i ordning har
            liksom övriga vits- ord till främsta uppgift att vara underrättelser
            till hemmet om hur eleven skött sig i skolan. Vitsorden i fråga
            anses dessutom ha en disciplinfrämjan- de uppgift, eftersom de
            flesta elever inte gärna vill komma hem med den prickning ett
            nedsatt vitsord innebär och därför söker uppföra sig så att de
            erhåller högsta vitsordet, som i de flesta skolformer är normalbetyg.
            Systemet med särskilda vitsord i uppförande och i ordning har
            länge ut- satts för kritik. Speciellt vände sig denna kritik mot
            att vitsorden utsattes på examens- och avgångsbetygen. Man menade,
            att ett nedsatt vitsord vore en bestraffning som skulle följa
            eleven hela livet igenom och påverka hans läge varje gång han
            t. ex. skulle söka en plats. Med hänsyn härtill bestämdes för
            några år sedan, att vitsord i uppförande och i ordning väl skulle
            ges ock- så sista terminen i skolan och införas i betygsjournalerna
            men inte skulle utsättas på examens- eller avgångsbetygen. Betygsjournalerna
            är emeller- tid offentliga handlingar, och vem som vill kan göra
            sig underrättad om de vitsord en person tilldelats vid avgången
            från en skola. Systemet med vitsord i uppförande och i ordning
            har emellertid kritise- rats också ur andra synpunkter. Vitsorden
            skall vara meddelanden till hem- met. Som sådana kommer de dock
            alltför sällan och ibland alltför långt efter den förseelse som
            markeras med det sänkta vitsordet. En ny syn på skolans samverkan
            med hemmet gör sig numera gällande och har kommit till uttryck
            både i skolberedningens betänkanden och i ovannämnda proposition.
            Skolan och speciellt klassföreståndaren skall stå i kontinuerlig
            förbindelse med för- äldrarna och med dessa samverka om den unges
            fostran. Föräldrarna skall ha fortlöpande information om elevens
            arbete, framsteg och svagheter. Vits- orden i uppförande och i
            ordning blir på detta sätt överflödiga i sin egen- skap av meddelanden
            till hemmet och måste numera betraktas som en oän- damålsenlig
            form för samarbete mellan skola och hem.
          </p>
          <pb facs="riksdagen-motions-pdf/data/1962/mot_1962__ak__699/mot_1962__ak__699-002.pdf"/>
          <p xml:id="i-Fax2qbnqNZ2sb2yoRWcuYi">
            Motioner i Andra kammaren, nr 699 år 1962 13
          </p>
          <p xml:id="i-CkSv6N1cK3exLwRodrtkrR">
            Vid utmätandet av straff i form av nedsatta vitsord ställs ett
            lärarkolle- gium ofta inför besvärliga avväganden. Fasta normer
            saknas; normerna växlar från skola till skola.
          </p>
          <p xml:id="i-VWsNqTn84wmbH8TfEpCfxe">
            En speciell svårighet ligger däri, att ett och samma straff får
            mycket olika innebörd, beroende på variationerna i elevernas känslighet
            och i hem- mens reaktioner. I vissa hem utlöser ett nedsatt uppförandevitsord
            en reak- tion, som i själva verket mångdubblar straffet, i andra
            hem uteblir reaktio- nen kanske helt. Straffet kan också självt
            vara ett tillägg till ett av samhäl- let (polisen) redan utmätt
            straff. Risken för dubbelbestraffning är stor.
          </p>
          <p xml:id="i-C6CbSYoQiHqFzYkpw873Hg">
            Osäkerhet råder om hur en förseelse betygsmässigt skall bedömas
            med hänsyn till den tidpunkt vid vilken den begicks: om en elev
            begår en förseelse i början av terminen men under resten av terminen
            sköter sig mönstergillt, bör han erhålla högsta vitsord, medan
            en förseelse begången mot slutet av terminen markeras med ett
            nedsatt vitsord.
          </p>
          <p xml:id="i-AATpxhYVbPKo7CWu8vSA9j">
            Osäkerhet råder också om vilken påverkan ett nedsatt vitsord
            kan ha på en elev. Vad som för den ene kan vara en nyttig läxa
            får kanske för den and- re en destruktiv verkan. Skolberedningen
            och propositionen hävdar, att man vid bedömningen av en elev skall
            ta hela hans livssituation med i beräkning- en. För detta ändamål
            sker en samverkan mellan skolchefen, elevens lärare, skolläkaren,
            skolsköterskan, skolpsykologen och skolkuratorn, och hem- mets
            uppfattning av en tillämnad åtgärd skall inhämtas. Under sådana
            för- hållanden ter sig vitsorden i uppförande och i ordning som
            relikter från en gången tid, då man utdelade straff schablonmässigt
            efter förseelsens art utan hänsyn till elevens livssituation och
            till den verkan straffet kan tänkas ha på hans utveckling.
          </p>
          <p xml:id="i-Xy7EjsCEYd6yRwL3yzpTVJ">
            Då ett lärarkollegium varken innesluter juridisk sakkunskap eller
            har personal för utredning av omständigheterna kring förseelsen,
            blir straffut- mätningen ofta villkorlig och principlös. Av eleverna
            uppfattas den ofta som orättvis. Man måste komma ihåg, att straffet
            utmäts av en domstol, lä- rarkollegiet, som inom sig hyser också
            åklagaren och vittnena. Försvarsad- vokat har lika litet tillträde
            till domstolsförhandlingarna som svaranden själv. Juridiskt är
            ett sådant förfarande föga tillfredsställande.
          </p>
          <p xml:id="i-FwwARd8cL27jbbw3yzUdrH">
            Vid vissa skolor har försök gjorts med terminsbetyg utan vitsord
            i uppfö- rande och i ordning. Försöken synes ha slagit väl ut.
            De negativa åtgärder, som nedsättning av vitsorden innebär, har
            ersatts av positiva åtgärder i elevvårdande syfte. Genom sådana
            åtgärder skapas i skolan en bättre anda.
          </p>
          <p xml:id="i-ULjPZX56tp56czAQr1dJR">
            Med hänsyn till ovanstående hemställer vi, att riksdagen vid
            behandlingen av proposition nr 54 ville besluta att i grundskolan
            särskilda vitsord i uppförande och i ordning inte skall ges.
          </p>
          <pb facs="riksdagen-motions-pdf/data/1962/mot_1962__ak__699/mot_1962__ak__699-003.pdf"/>
          <p xml:id="i-H12VRqcvMrp7sAZJM1tRun">
            14 Motioner i Andra kammaren, nr 699 år 1962
          </p>
          <p xml:id="i-VoDnUEpxhhybqkrBixw3Gm">
            Stockholm i mars 1962 Stellan Arvidson Carl-Erik Johansson Nils
            Kellgren i Södertälje Gunnel Olsson Ingemund Bengtsson Rune Johansson
            i Norrköping Eric Karlsson Stig Alemyr Erland Carbell i Olofström
          </p>
          <p xml:id="i-ESZpgQDsmXyyb77JUsFRsP">
            Åke Zetterberg Elsa Lindskog
          </p>
        </div>
      </div>
    </body>
  </text>
</TEI>
