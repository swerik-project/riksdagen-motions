<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01668">
  <teiHeader>
    <fileDesc>
      <titleStmt>
        <title>med anledning av propositionen 1976/77:150 med förslag till slutlig reglering av statsbudgeten för budgetåret 1977/78, m. m. (kompletteringsproposition)</title>
        <author>av herrar Hagel och Lövenborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:150 med förslag till slutlig reglering av statsbudgeten för budgetåret 1977/78, m. m. (kompletteringsproposition)</title>
          <idno type="rdwebb">G0021668</idno>
          <rs type="number">1668</rs>
          <ref type="dokument_url_text">http://data.riksdagen.se/dokument/G0021668/text</ref>
          <ref type="dokument_url_html">http://data.riksdagen.se/dokument/G0021668</ref>
          <ref type="dokumentstatus_url_xml">http://data.riksdagen.se/dokumentstatus/G0021668</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-PNetcZByppFTARoZ3uMrBS" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1668/mot_197677__1668-001.pdf"/>
      <fw xml:id="i-Xvf9Hh5k1Dk4mRFvaXm7Vs">
        Motion 1976/77:1668
      </fw>
      <div xml:id="i-GGBKBqBQmUosnekJnKXtjE" type="motHeader">
        <div xml:id="i-UPjPsYqZUpQrQMUANoEsro" type="motTitle"/>
        <div xml:id="i-DqdaE9WMrJspecf7an8tTT" type="motSubmissionInfo"/>
      </div>
      <div xml:id="i-D7xfpqfXndySCDFivDGuNb" type="motBody">
        <div xml:id="i-KGXfiq4WSPU8WTTHfFTWq8">
          <p xml:id="i-2jLgmdMjTHjaqV2QVpfNGQ">
            av herrar Hagel och Lövenborg med anledning av propositionen
            1976/77:150 med förslag till slutlig reglering av statsbudgeten
            för budgetåret 1977/78, m. m. (kom- pletteringsproposition)
          </p>
          <p xml:id="i-HtMDi7QPSxRSeAYr5hrPcb">
            Den borgerliga regeringens ekonomiska politik är klart högerbetonad
            och i överensstämmelse med storfinansens intressen. Också av kompletterings-
            propositionen framgår att den ekonomiska politiken i sig inrymmer
            ett sam- ordnat angrepp mot den arbetande befolkningen. Det är
            enligt regeringens synsätt de breda massorna som bär skulden till
            kostnadskriser, hög infla- tionstakt och växande arbetslöshet.
            Det är ett grundfalskt resonemang som inte tar hänsyn till det
            faktum att det inte är de breda folklagren som be- stämmer över
            produktion och ekonomi utan ett litet fåtal kapitalägande.
          </p>
          <p xml:id="i-DuRWSfkpycwBSrwV6ecn5T">
            Skärpt klasskamp
          </p>
          <p xml:id="i-BipXW1zAexGjVUaa83C3yV">
            Sverige upplever i dag en situation av skärpt klasskamp. Efterkrigstidens
            utveckling har för många skapat bilden av Sverige som en oas med
            hög industriell utvecklingstakt, hög materiell levnadsstandard
            och inlindade klassmotsättningar. Sverige gick stärkt ur andra
            världskrigets period, dess industri var intakt, svenskt storkapital
            kunde profitera på behoven i det sönderslagna Europa. Det svenska
            monopolkapitalet präglades under efterkrigstiden av en snabb koncentrations-
            och centraliseringsgrad samtidigt som den socialdemokra- tiska
            regeringen genomförde en generös subventionspolitik för att underlätta
            denna process. Arbetslösheten kunde i viss mån hållas tillbaka.
            En ny situation har nu gradvis vuxit fram. Under 1960-talet tvingades
            även de mest blåögda företrädarna för den ”krisfria kapitalismen”
            konstatera växande kristendenser, som trots kraftiga statliga
            subventioner av skilda slag inte kunde döljas. Utvecklingstakten
            av BNP började sjunka, tanken på Sverige som den fulla sysselsättningens
            samhälle började ifrågasättas, lågräntepolitiken över- gavs och
            prislavinen började rulla med allt snabbare takt. Motsättningen
            mellan kapital och arbete ökade. Under andra delen av 1960-talet
            skedde en viss skärpning av klassmot- sättningarna. Antaler strejker
            fick ett markant uppsving. Sverige kunde inte längre framhållas
            som ett ”arbetsfredens mönsterland”. Den mest uppmärksammade strejken
            på senare år är gruvstrejken 1969-1970. Sedan kom skogsarbetarstrejken
            och en rad andra större och mindre strejker som vittnade om arbetarklassens
            hårdnande motstånd mot
          </p>
          <pb facs="riksdagen-motions-pdf/data/197677/mot_197677__1668/mot_197677__1668-002.pdf"/>
          <fw xml:id="i-SQ3YtQGs8KrSZZdBJM56HT">
            Mot. 1976/77:1668 5
          </fw>
          <p xml:id="i-Uc93WKm5u1eQ5bbNT2jy6E">
            kapitalets försök att till alla delar låta arbetarklassen bära
            bördan av den ekonomiska krisen, samtidigt som samma kretsar krävde
            oförändrat höga vinstmarginaler.
          </p>
          <p xml:id="i-TXZBgfQqxhKje8CFTC4zhW">
            Ensidig återhållsamhet
          </p>
          <p xml:id="i-79rFPeF6KTyNT424MCrce3">
            I regeringspropositionen talas det allmänt om återhållsamhet,
            konsum- tionsbegränsande åtgärder osv. Men de borgerliga har aldrig
            predikat åter- hållsamhet för de kapitalägande. Under 1970-talet
            i allmänhet och åren 1972-1974 i synnerhet har de sven- ska monopolen
            kraftigt ökat sina profiter. I synnerhet de svenska råva- rubaserade
            exportföretagen hade en blomstrande utveckling under dessa år.
            En jämförelse av monopolens vinstmarginaler under perioden 1970-1975
            mot perioden 1966-1969 visar att profiten ökade kraftigt. Under
            åren 1966-1969 låg vinstmarginalen i förhållande till förädlingsvärdet
            i industrin på 30,3 procent, under perioden 1970-1975 på 34,9
            procent. Vinstmarginalen för monopolföretagen har alltså under
            1970-talet haft en årlig ökning med 4,7 procent jämfört med 1960-talets
            andra hälft. 1975, som kännetecknades av en djup internationell
            ekonomisk kris, var för svensk industri ett blomstrande vinstår.
            1975 var den svenska stålin- dustrins profiter tre gånger högre
            än genomsnittet för världens stålindustri. 1975 tjänade svensk
            bilindustri tio procent på sitt kapital medan världens bilindustri
            förlorade två. Den svenska bolagsskatten och statens subventionspolitik
            till storföre- tagen är internationellt sett unika. Den nominella
            bolagsbeskattningen på 50 procent är gynnsam för vanliga bolag
            och ändå gynnsammare för mo- nopolföretagen. Industrin har nu
            obeskattade samlade vinster på 27 miljarder kronor, vilket genom
            att de inte är indexreglerade är subventioner till företagen på
            3 miljarder per år. Monopolprissättningen har blivit alltmer utpräglad
            bland de svenska mo- nopolen. Under åren 1975-1976, med minskad
            export både absolut och re- lativt, vilket den borgerliga regeringen
            och SAF försökt göra löntagarna ansvariga för, har orsaken varit
            att den svenska exportindustrin har förlorat marknadsandelar därför
            att de svenska monopolens prissättning har över- skridit världsmarknadens
            takt. Arbetarpartiet kommunisternas uppgift är att inför de arbetande
            massorna avslöja den åtstramningslinje som bl. a. kommer till
            uttryck i komplette- ringspropositionen. Det måste klargöras att
            en ekonomisk politik i de ar- betandes intressen endast kan lösas
            genom att monopolens makt angrips.
          </p>
          <pb facs="riksdagen-motions-pdf/data/197677/mot_197677__1668/mot_197677__1668-003.pdf"/>
          <fw xml:id="i-3tU9ZQBfjAQbtei6GverVn">
            Mot. 1976/77:1668 6
          </fw>
          <p xml:id="i-VCyD9x6wfwM7FDGKM5sYia">
            Massarbetslöshet
          </p>
          <p xml:id="i-A2kHtQdmy9Y5u2CNfcQkaW">
            Massarbetslöshet är nu en realitet. Den borgerliga regeringens
            politik in- nebär standardsänkning. Man uppger att arbetslösheten
            skall bekämpas genom åtgärder för att begränsa den privata konsumtionen.
            I komplette- ringspropositionen (bil. 1, s. 33) heter det: Det
            är ur detta perspektiv som regeringens ekonomisk-politiska paket
            skall betraktas. Det innebär bl. a. att den privata konsumtionen
            begränsas genom att mervärdeskatten höjs fr. o. m. 1 juni, att
            åtgärder vidtas för att hålla tillbaka även den offentliga sektorns
            utgiftsexpansion och att efterfrågan på resurser inom byggnadssektorn
            dämpas.
          </p>
          <p xml:id="i-ALBmQAQA3gRxXPp1pNEpUq">
            Men politiken att göra allting dyrare, att strypa åt den offentliga
            sektorn och begränsa byggnadsverksamheten skapar inga nya jobb.
            Tvärtom. Kam- pen för sysselsättningen i Sverige har stått i blickpunkten
            under hösten och vintern. Arbetsköparnas och den borgerliga regeringens
            taktik inför av- talsrörelsen har varit en på alla fronter samordnad
            offensiv mot den arbetande befolkningens grundläggande intressen:
            rätt till arbete, utökade sociala för- måner och reallöneförbättringar.
            I denna offensiv har industrins varsel- och permitteringshot spelat
            en viktig roll. Det har varit ett led i kapitalets ideo- logiska
            och propagandamässiga offensiv för att hålla tillbaka lönekraven.
            Mellan december och januari steg den registrerade arbetslösheten
            med 34 000 personer. I januari var den registrerade arbetslösheten
            uppe i 95 000. I LO-ekonomernas rapport Ekonomiska utsikter våren
            1977 heter det bl. a.: ”Om inte regeringen vidtar kraftåtgärder
            finns det risk för att 150 000 är arbetslösa i vinter.” Sören
            Andersson, chef för Sparbankernas banks ekonomiska sekretariat,
            säger enligt AB 10/5: ”Räkna med 200 000 arbetslösa i början av
            nästa år som resultat av den borgerliga svångremspolitiken.” I
            regeringspropositionens bil. 1, s. 33, heter det självbelåtet:
            ”Den fulla sysselsättningens politik består.” Detta är lögn. Regeringens
            ekonomiska politik bäddar för massarbetslöshet.
          </p>
          <p xml:id="i-BLMjESpR3euB6vWKLv2th2">
            Bygg Stålverk 80. Nationalisera stålindustrin
          </p>
          <p xml:id="i-DMLAZb5KQ4GvLccQMmVd39">
            I kompletteringspropositionen finns ingen antydan om förberedelser
            för att bygga upp nya statsindustrier. Stålverk 80 i Norrbotten
            har torpederats, och Nabseths utredning innebär förberedelser
            för ett nytt dråpslag mot när- mare 10 000 arbetare och tjänstemän
            i Oxelösund, Borlänge och Luleå. Det är enligt utredaren nödvändigt
            för att öka lönsamheten i branschen. Regeringen har inte tagit
            avstånd från Nabseths förslag. Allt tyder på att utredaren i fråga
            är regeringens man och att slopandet av Stålverk 80 följs av en
            rasering som drabbar övrig stålindustri. Det är en destruktiv
            politik. Järn och stål är en av förutsättningarna för all industriell
            expansion, och det finns på sikt en växande marknad både
          </p>
          <pb facs="riksdagen-motions-pdf/data/197677/mot_197677__1668/mot_197677__1668-004.pdf"/>
          <fw xml:id="i-TmuKEsP1kKjwdVgTmqymo1">
            Mot. 1976/77:1668 7
          </fw>
          <p xml:id="i-HXUWje2AeZocHpdxuS748Q">
            i Sverige och utomlands. Kraven på förstatligande och på ett
            definitivt slut på den kapitalistiska misskötseln av denna viktiga
            industrisektor växer nu också bland de arbetande. Kravet på att
            Stålverk 80 byggs och kompletteras med en genomtänkt plan för
            nationalisering och utveckling av hela den svenska järn- och stålindustrin
            måste ses som ett led i kampen mot mo- nopolkapitalet och för
            skapandet av nya arbetstillfällen. Lika viktigt är att det snabbt
            läggs fram en plan för uppbyggnaden av nya statliga basindustrier.
            Regeringen vill att svenska folket skall producera mera, arbeta
            mera men äta mindre. I det syftet företogs devalveringen, momshöjningen
            och en rad andra åtgärder som drabbar det arbetande folket. Man
            vill också försämra de sociala förmånerna. F.n. utgår vid inköp
            av läkemedel rabatt från sjukförsäkringen med 50 procent av den
            del av kostnaden som överstiger 5 kr. och med hela den kostnad
            som överstiger 35 kr. Maximiavgiften per inköp är alltså 20 kr.
            Regeringen föreslår nu att gränsen för full rabatt höjs från 5
            till 10 kr. Maximiavgiften för inköp blir sålunda 25 kr. På det
            sättet sparar regeringen in 75 milj. kr., vilket vältras över
            på gamla, sjuka och andra som behöver medicin. Det är en antisocial
            åtgärd som arbetarpartiet kommunisterna avvisar. Lika antisocial
            och destruktiv är devalveringen och den nyss företagna höj- ningen
            av momsen. Den borgerliga regeringens ekonomiska politik är ett
            uttryck för höger- offensiven i det svenska samhället. Det är
            en ny etapp i utvecklingen av den svenska statsmonopolistiska
            utvecklingen. Alla de åtgärder som föreslås är led i ansträngningarna
            att övervältra den kapitalistiska krisens verkningar på det arbetande
            folket.
          </p>
          <p xml:id="i-8Admq6Yz7ApR2YYthfBPmn">
            Demokratisk front nödvändig
          </p>
          <p xml:id="i-8QjkC9FRhZp9RBmAxCYuC3">
            För den svenska arbetarklassen gäller det att gå till samlad
            offensiv mot den borgerliga regeringen och dess arbetarfientliga
            politik. Det är nödvändigt att skapa en bred demokratisk front,
            som inte innebär ett återvändande till den tidigare reformistiska
            förvaltarskapspolitiken utan tar sikte på att beröva monopolen
            deras makt och trygga de arbetande människornas in- tressen. Det
            är nödvändigt att monopolens nyckelpositioner övertas av sam-
            hället och att nationalisering genomförs av viktiga industribranscher,
            na- turrikedomar, banker och försäkringsbolag. Det krävs en helt
            ny politik som måste föras i strid mot storfinansen och de borgerliga
            partierna. En sådan politik måste bl.a. innehålla följande viktiga
            punkter: 1. Den växande kampfronten mellan arbetare och tjänstemän
            måste an- vändas för att ständigt öka de arbetandes andel av produktionens
            resultat. 2. Arbetslösheten måste bekämpas genom nationalisering
            av viktiga in- dustribranscher, banker och försäkringsbolag. Nya
            statliga basindustrier byggs upp med medel ur bl. a. AP-fonderna.
            I första hand bör järn- och
          </p>
          <pb facs="riksdagen-motions-pdf/data/197677/mot_197677__1668/mot_197677__1668-005.pdf"/>
          <fw xml:id="i-MvTjuC1uSKbPJcedxzioVY">
            Mot. 1976/77:1668 8
          </fw>
          <p xml:id="i-9SWexRcYgyxYwWBkpYtPHp">
            stålbranschen nationaliseras och Stålverk 80 byggas enligt den
            ursprungliga planen. 3. Kapitalexporten skapar arbetslöshet i
            Sverige och bör stoppas. 4. Avtalsrörelsens resultat tryggas genom
            införandet av ett effektivt pris- stopp som räcker under hela
            avtalsperioden. Hyrorna måste ner. Momsen slopas helt och ett
            nytt demokratiskt skattesystem utarbetas med målsätt- ningen att
            beskatta produktionen i stället för konsumtionen. 5. Handeln med
            den socialistiska gemenskapens länder och de progressiva u-länderna
            måste ökas. Ökad handel med dessa länder skapar fler arbets- tillfällen
            och är därmed till nytta för arbetarklassen. 6. De militära rustningarna
            skärs ner till hälften, och resurserna överförs för att skapa
            ny statlig sysselsättning. Den borgerliga regeringens ekonomisk-politiska
            paket, som framträder bl.a. i den s. k. kompletteringspropositionen,
            utgör ingen lösning för det arbetande folket, och vi avvisar därmed
            dess allmänna riktlinjer.
          </p>
          <p xml:id="i-NV161TCh3BUayuH2s4Ug2d">
            Hemställan
          </p>
          <p xml:id="i-4YhJyVpfVH5sUn6NFYzjNU">
            Med hänvisning till det ovan anförda föreslås att riksdagen beslutar
            1. att avslå regeringens hemställan i bilaga 1 i propositionen
            1976/77:150, 2. att med anledning av propositionen i övrigt som
            sin mening ge regeringen till känna vad som i motionen anförts
            om rikt- linjerna för den ekonomiska politiken.
          </p>
          <p xml:id="i-XFerevY2KFmRdeiCbth7QL" type="date">
            Stockholm den 20 maj 1977
          </p>
          <div xml:id="i-KqN9xF9DhjRhWMRuEu6ciK" type="signatureBlock">
            <p xml:id="i-C3QMvahGch7BxNMmckv9u6" who="i-6HVmZpF6CAUVuorYgJb32Y" type="signature">
              ROLF HAGEL (-)
            </p>
            <p xml:id="i-ATLextje9XDs4aLZic5tTu" who="i-W9KJtV2o1wQ4MwHUQGNFdx" type="signature">
              ALF LÖVENBORG (-)
            </p>
          </div>
        </div>
      </div>
    </body>
  </text>
</TEI>
