<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00330">
  <teiHeader>
    <fileDesc>
      <titleStmt>
        <title>Förebyggande av självmord</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av självmord</title>
          <idno type="rdwebb">H002So330</idno>
          <rs type="number">So330</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So330/text</ref>
          <ref type="dokument_url_html">http://data.riksdagen.se/dokument/H002So330</ref>
          <ref type="dokumentstatus_url_xml">http://data.riksdagen.se/dokumentstatus/H002So330</ref>
          <ref type="doc">http://data.riksdagen.se/fil/D9DE2583-C3F3-4033-B012-368D503DDF23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-35ZTJMRCZgzcQeJq3j4Suo" type="signed"/>
        <correspContext corresp="i-35ZTJMRCZgzcQeJq3j4Suo">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-T19aMBkjxdmCcSubyaNVnd" type="numbering">
          <date when="2012-10-04"/>
        </correspAction>
        <correspAction xml:id="i-3xpewv3iGWrcgm6rQLF4M5" type="submission">
          <date when="2012-10-03"/>
        </correspAction>
        <correspAction xml:id="i-Q3GBuvKdZfeefikLcBCGf6" type="transfer">
          <date when="2012-10-03"/>
        </correspAction>
        <correspAction xml:id="i-Qb5P5SXTDB8zdj3spYBfr9" type="assigned"/>
        <correspContext corresp="i-Qb5P5SXTDB8zdj3spYBfr9">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6pMYjv9hXLWZFQKdfKh1c5">
            Förslag till riksdagsbeslut
          </head>
          <list style="ol">
            <item xml:id="i-Ne8C3JGyBLDiNRdNPBJc5x">
              Riksdagen tillkännager för regeringen som sin mening vad som
              anförs i motionen om att utreda hur antalet självmord ska minskas.
            </item>
            <item xml:id="i-RvMJ2mTtHrQYa5uFNcLFiy">
              Riksdagen tillkännager för regeringen som sin mening vad som
              anförs i motionen om en nationell strategi och kommunala handlingsplaner
              med uttalade mål att förebygga självmord.
            </item>
            <item xml:id="i-jwZYuun9u6yi9CzzPB7xu">
              Riksdagen tillkännager för regeringen som sin mening vad som
              anförs i motionen om att synliggöra unga mäns självmord.
            </item>
            <item xml:id="i-VgydTB3KUycHBMT3y3TDVN">
              Riksdagen tillkännager för regeringen som sin mening vad som
              anförs i motionen om att överväga en informationskampanj till
              föräldrar om ungas hälsa och situation.
            </item>
          </list>
        </div>
        <div type="motContent">
          <head xml:id="i-TcfxWCeXGQp5iaiwVGJX4M" type="h1">
            Motivering
          </head>
          <p xml:id="i-JU484graiv5Y1PmT23r6fB">
            Var sjätte timma tar en människa sitt liv. En tonåring i veckan
            begår självmord. i Sverige.
          </p>
          <head xml:id="i-CrUmJDT9mVvCzP1smNdKRR" type="h2">
            Minska antalet självmord
          </head>
          <p xml:id="i-WKYwxuKBLXkPPdmxQ1adFY">
            Många ungdomar i Sverige i dag mår bra, men en växande grupp
            mår väldigt dåligt. Det finns inga enkla lösningar på hur man
            kan förhindra självmord, men det är viktigt att det konstaterandet
            inte lamslår utan i stället motiverar till att söka lösningar
            och en förståelse för unga människors livssituationer. Självmordsprevention
            är ett ganska nytt och eftersatt område på grund av det tabu som
            har funnits och fortfarande till viss del finns kvar. Siffror
            från Karolinska Institutet och Stockholms läns landsting visar
            att 1 442 personer tog sitt liv under 2010. Siffrorna omfattar
            både självmord där det inte råder någon oklarhet och de fall då
            läkare inte med säkerhet har kunnat avgöra om det handlar om självmord
            eller olycksfall. De senaste 15 åren har antalet självmord minskat
            med cirka 20 procent i Sverige och i större delen av EU. Självmorden
            för ungdomar har emellertid legat på samma nivå under en längre
            tid. Enligt uppgifter från Karolinska Institutet i Solna tar ungefär
            50 ungdomar under 20 år sitt liv i Sverige varje år, och av dem
            är cirka fem under 15 år. Forskningen bör ännu mer inriktas på
            att studera de bakomliggande orsakerna till självmord. Psykisk
            ohälsa, alkohol och andra drogers inverkan, ungdomars upplevda
            otrygghet och andra faktorer måste tas på ännu större allvar.
          </p>
          <p xml:id="i-HPcr4H5bGZJtnXUCqdtd9H">
            Precis som socialutskottet konstaterar i betänkande 2011/12:SoU12
            måste samhällets förmåga att förebygga självmord förbättras. Utskottet
            pekar på flera insatser som nu görs i form av att få fram konkreta
            åtgärder utifrån Självmordspreventionsutredningen och det uppdrag
            som Karolinska Institutet har att genomföra en pilotstudie på
            det australiensiska självmordsförebyggande programmet The Mental
            Health First Aid Training and Research Program (MHFA) med vissa
            tillägg. Programmen ska riktas till allmänheten och personer som
            i sin yrkesutövning kommer i kontakt med människor med psykisk
            ohälsa eller med personer som är självmordsnära. Det kan handla
            om personal inom exempelvis socialtjänsten, skolan, polisen, kriminalvården,
            primärvården etcetera. Särskilt angelägna yrkesgrupper är lärare,
            skolsköterskor och skolkuratorer. Karolinska Institutet ska inkomma
            med en redovisning till Regeringskansliet senast den 15 december
            2012. Socialstyrelsens nationella utvecklingscentrum för tidiga
            insatser för barn och unga som löper risk att utveckla psykisk
            ohälsa är också ett positivt exempel. Socialstyrelsen har i uppdrag
            att tillsammans med Statens beredning för medicinsk utvärdering
            (SBU) utvärdera pilotstudierna vad gäller kunskaper och attityder
            före och efter respektive utbildning och ska inkomma med en redovisning
            av uppdraget till Regeringskansliet senast den 15 februari 2013.
          </p>
          <p xml:id="i-YRyuCsfonyhL2aYGkgUTYp">
            I budgeten för 2012 avsattes pengar till Nationell prevention
            av suicid och psykisk ohälsa (NASP). Dessutom bereds självmordspreventionsutredningens
            slutbetänkande i Regeringskansliet. Det är naturligtvis mycket
            positivt att regeringen arbetar aktivt med frågorna. Jag anser
            att dessa initiativ är bra men arbetet med självmordsprevention
            behöver intensifieras.
          </p>
          <head xml:id="i-2qtF3pLWZghWfXL5bzDqa2" type="h2">
            Handlingsplaner för att förebygga självmord
          </head>
          <p xml:id="i-5nu5nH4Yb62fzCp5fMeEyP">
            Det finns en övergripande vision i Sverige att ingen bör hamna
            i en så utsatt situation att den enda utvägen upplevs vara att
            ta sitt liv. Regeringen har som vision att ingen ska behöva ta
            sitt liv. För att säkerställa att den visionen omsätts i konstruktivt
            arbete i praktiken bör en nationell strategi utformas med en uppmaning
            till Sveriges kommuner att ta fram lokala handlingsplaner.
          </p>
          <p xml:id="i-16bYopZrruzMVXbcnL2fgA">
            Det är viktigt med lokalt utformade handlingsplaner som klargör
            ansvarsfördelning. Risken är annars att de personer som verkligen
            behöver hjälp hamnar mellan olika myndigheter och institutioner.
            I dag har endast fem av Sveriges kommuner kommunala handlingsplaner
            med ett uttalat mål att förebygga självmord. Dessa kommuner är
            Borås, Jönköping, Sundsvall, Vetlanda och Åmål. I exempelvis Jönköping
            har samverkan kommit långt mellan de aktörer som är berörda när
            det gäller arbete med att förebygga självmord. Där bedriver sjukvården,
            polisen och räddningstjänsten tillsammans med SOS Alarm gemensamma
            insatser/utryckningar vid akut risk för självmord. Dessa insatser
            har sitt stöd i respektive organisations lagstiftning och bedrivs
            parallellt. Polisen är den i praktiken som har initiativet till
            att skapa förutsättningar för att samverkan kommer till stånd.
            Genom samverkan kommer hjälpen snabbare fram till den självmordsnära
            personen. Sådan samverkan kan utvecklas i hela landet.
          </p>
          <head xml:id="i-EasFY4q8ANYeerrpdHTnC1" type="h2">
            Synliggör de unga männens självmord
          </head>
          <p xml:id="i-GFiuggtdMrBNP7yqXRdNQa">
            Av de 1 442 självmord som begicks 2010 utfördes 1 031 av män
            och 411 av kvinnor. Samtidigt är unga kvinnor överrepresenterade
            i statistiken över självmordsförsök. Detta bör givetvis belysas
            och förebyggas genom arbete för att stärka unga tjejers självförtroende
            och självkänsla. Att män avslutar sina liv i den utsträckningen
            måste uppmärksammas mer. De bakomliggande orsakerna måste också
            grundligt analyseras. Antalet självmordsförsök är svårt att avgöra,
            då det inte finns någon heltäckande statistik. För varje självmord
            registreras cirka fem självmordsförsök som lett till slutenvård;
            ytterligare lika många fall antas förekomma som inte registreras.
            Statistiken för mäns fullbordade självmord bör leda till att vi
            kraftfullt ska arbeta för att stärka även unga mäns självförtroende.
            Det bör utredas hur det kan skapas miljöer för unga män som mår
            dåligt där de kan få hjälp med de problem som i dag ofta tystas
            ned och hålls gömda. Det finns i samhället en svaghetsfobi som
            är könsrelaterad, och enligt normen är det fel att män visar sig
            svaga. I ett första led handlar det om att synliggöra och bidra
            till kunskap om det oerhörda problem som ligger bakom att så många
            män begår självmord.
          </p>
          <head xml:id="i-2vf3X7fcdEDtGfUuoD1xAD" type="h2">
            Riktad informationskampanj om ungdomars hälsa
          </head>
          <p xml:id="i-XxbL8WjjxB3mvCjnfVikcb">
            Att vuxenvärlden tidigt ser och identifierar barn och unga med
            psykiska problem är avgörande för att snabbt kunna sätta in rätt
            stöd. Regeringens satsningar på en förstärkt elevhälsa är mycket
            bra. Behovet av att se varningssignalerna gäller dock inte enbart
            skolpersonalen. Även föräldrar behöver ha större kunskap om psykisk
            ohälsa. Hela samhället bär ansvar för varje ung människa som väljer
            att avsluta sitt liv. Ungdomsstyrelsen bedömer i rapporten Fokus
            07 en analys av ungas hälsa och utsatthet att det i många avseenden
            finns för lite kunskap om ungas hälsa och utsatthet. I rapporten
            konstateras det även att det saknas kontinuerliga uppföljningar
            inom området. För att skapa förutsättningar för föräldrar att
            se varningssignaler i tid, bör man överväga att genomföra en informationskampanj
            riktad till alla föräldrar med barn i åldrarna 1018 år. Ett sådant
            material skulle sedan även kunna spridas till exempelvis föreningsledare,
            fritidsledare, lärare och andra som arbetar med ungdomar. Målet
            ska vara att sprida information om hur man kan se tecken på psykisk
            ohälsa hos sina barn.
          </p>
          <p xml:id="i-JUf2JfouWFFQuExmKn7M9k">
            Socialstyrelsen fick i uppdrag att under 2009 redovisa ett informationsmaterial
            med syfte att öka kunskapen om självmord i befolkningen. Detta
            och liknande initiativ är mycket positiva och det finns all anledning
            att samordna den samlade kunskapen för att nå ut ännu mer brett.
          </p>
          <p xml:id="i-Aez3Mk4J5V5gQNFNHdddTa">
            På flertalet communities på internet finns såväl självskadeklubbar
            som diskussionsgrupper för självmordsmetoder. Vilken roll ungdomars
            allt mer frekventa användande av informationsteknologi har för
            påverkan på den psykiska hälsan bör utredas och vara en del av
            informationsmaterialet. Den 1 januari 2011 bildades Statens medieråd
            med uppdraget att stärka barn och unga som medvetna medieanvändare
            och skydda dem från skadlig mediepåverkan. Förordning 2010:1923
            med instruktion för Statens medieråd slår fast att m yndigheten
            ska följa medieutvecklingen när det gäller barn och unga samt
            sprida information och ge vägledning om barns och ungas mediesituation.
            Inom ramen för sitt arbete bör Statens medieråd särskilt beakta
            problemen med självskadeklubbar, instruktionsguider för självmord
            och andra destruktiva internetsidor som finns lättillgängliga
            för barn och unga.
          </p>
          <p xml:id="i-7gLUeP53sf7CZYeUfAUiJZ">
            Det är viktigt att unga människors uppväxt präglas av tillit
            och trygghet. Det går inte att lagstifta fram respekt och värdighet.
            Det blir en konsekvens av ett samhälle byggt på goda värden. Därför
            behöver familjer stärkas. Skolans roll som förmedlare av goda
            värden är också viktig. I det civila samhället finns en stor tillgång
            i aktörer som genom sin verksamhet i praktiken förmedlar trygghet,
            respekt och kunskap om varje människas unika och okränkbara värde.
          </p>
        </div>
        <div type="motSignatures">
          <list>
            <item xml:id="i-B8EdWutU92PSBm92SAQUtC">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
