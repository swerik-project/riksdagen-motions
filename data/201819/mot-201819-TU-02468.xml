<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-02468">
  <teiHeader>
    <fileDesc>
      <titleStmt>
        <title>Ombyggnation av riksväg 26/47 och väg 195</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2468 av Andreas Carlson (KD)</title>
          <idno type="rdwebb">H6022468</idno>
          <rs type="number">2468</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6022468/text</ref>
          <ref type="dokument_url_html">http://data.riksdagen.se/dokument/H6022468</ref>
          <ref type="dokumentstatus_url_xml">http://data.riksdagen.se/dokumentstatus/H6022468</ref>
          <ref type="docx">http://data.riksdagen.se/fil/92B0DC5E-8187-4EDE-9C95-202B3CED8952</ref>
          <ref type="pdf">http://data.riksdagen.se/fil/00C9EF49-850F-4E70-A12C-478EF914908F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JPP725jAcEovsj4VHPetS" type="signed"/>
        <correspContext corresp="i-JPP725jAcEovsj4VHPetS">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction type="submitted" xml:id="i-rgNFNTxHFMysLQNJe3cbE">
          <date when="2018-11-30"/>
          <time when="09:51:02"/>
        </correspAction>
        <correspAction type="reviewed" xml:id="i-S9SELgEmhXpnHN2o6DwB6L">
          <date when="2018-11-30"/>
          <time when="10:42:17"/>
        </correspAction>
        <correspAction type="referred" xml:id="i-KhX1ewJRpFtGEUBkQHa9kK">
          <date when="2018-12-05"/>
        </correspAction>
        <correspAction type="assigned" xml:id="i-MBjhpWb9uVyDqKfCkEfQNn">
          <date when="2019-06-14"/>
          <time when="13:23:29"/>
        </correspAction>
        <correspContext corresp="i-MBjhpWb9uVyDqKfCkEfQNn">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-UiNJstrfv9CYCdCqXkc22B"/>
        <correspContext corresp="i-UiNJstrfv9CYCdCqXkc22B">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2468 av Andreas Carlson (KD) Ombyggnation av riksväg 26/47 och väg 195</div>
      </div>
      <div type="motBody">
        <div type="motProposal" subtype="förslag">
          <head xml:id="i-KgqoZDUcMZxmDVoxc3r6VC">
            Förslag till riksdagsbeslut
          </head>
          <list style="ol">
            <item xml:id="i-MyPwwpiU6B9qgwiabxNdHd">
              Riksdagen ställer sig bakom det som anförs i motionen om att
              fortsätta ombyggnationen av riksväg 26/47 och prioritera och tidigarelägga
              ombyggnationen av sträckan Mullsjö–Slättäng, baserat på förslag
              i genomförd åtgärdsvalsstudie och tillkännager detta för regeringen.
            </item>
            <item xml:id="i-L3VsaqxSgzJRNkncaLAktb">
              Riksdagen ställer sig bakom det som anförs i motionen om att
              tidigarelägga ombyggnation av väg 195 mellan Månseryd och Hedentorp
              för att förbättra trafiksäkerheten och höja kapaciteten när riksväg
              26/47 mellan Mullsjö och Jönköping byggs om och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-XK24hPRffb1217SSVugjF4">
            Motivering
          </head>
          <p xml:id="i-28eDqND3LxpPAPAaecQXEm">
            Ombyggnationen av den olycksdrabbade vägsträckan Mullsjö–Jönköping,
            riksväg 26/47 (mellan trafikplatserna Månseryd och Mullsjö) är
            i full gång. Byggstarten ägde rum den 17 mars 2017 och vägen står
            klar hösten 2019. Jag har under flera år i riksdagen motionerat
            att vägen ska byggas. Det är både med lättnad och glädje som jag
            nu följer arbetet och att planen ser ut att hålla hela vägen.
            Det är oerhört positivt eftersom vägsträckan under lång tid varit
            i behov av upprustning för att öka trafiksäkerheten.
          </p>
          <p xml:id="i-UxKMF9MkRYuLgWrM2E14qW">
            Det var glädjande att den dåvarande alliansregeringen, tack vare
            Kristdemokraternas prioritering, tidigarelade ombyggnationen och
            att prioriteringen fastställdes i den nationella planen 3 april
            2014.
          </p>
          <p xml:id="i-T4oiptJdSKYQbmZ3y1s8tR">
            Åtgärdens syfte är att förbättra transportkvaliteten, trafiksäkerheten
            och framkomlig­heten för alla trafikanter, samt att gynna den
            regionala utvecklingen. Ombyggnationen kommer att underlätta pendling
            vilket gynnar det lokala företagandet och de som använder vägen
            för att ta sig till jobbet, fritidsaktiviteter eller familj och
            vänner. Den gamla vägen blir kvar som lokalväg.
          </p>
          <p xml:id="i-59ufm6xerKR2MfjCA2AQmM">
            I planen fastslås att sträckan är en del av en viktig pendlingsväg
            mellan Mullsjö/syd­östra Skaraborg och Jönköping. Vägen saknar
            i dag mötesseparering, är smal och har dålig profilstandard. Dessutom
            finns ett stort antal plankorsningar och anslutningar. Sammantaget
            gör det att olycksrisken är stor och framkomligheten dålig i högtrafik.
            På stora delar är hastigheten begränsad till 80 kilometer/timme.
          </p>
          <head type="h2" xml:id="i-23AjT6Gvg5wiF57oguWJKi">
            Rv 26/47 Mullsjö–Slättäng
          </head>
          <p xml:id="i-GyfLS1RqLt8ts9xTWhVho5">
            Utöver det redan pågående arbetet med sträckan Mullsjö–Jönköping,
            är det nu viktigt att prioritera arbetet med att bygga ut sträckan
            fram till trafikplats Slättäng, där riksväg 26 och riksväg 47
            delar sig. Trafikverket har tillsammans med Mullsjö kommun genomfört
            en åtgärdsvalsstudie för sträckan Mullsjö–Slättäng. Sträckan föreslås
            i huvudsak byggas om till två-plus-ett-väg med undantag för några
            enstaka sträckor ett-plus-ett, med mittseparering och viltstängsel
            utmed vägen. Hastighetshöjning föreslås till 100 km/h. En gång-
            och cykelbana byggs mellan norra infarten till Mullsjö och Broholm.
            Sträckans längd är 18 kilometer och den beräknas kosta cirka 171
            miljoner kronor.
          </p>
          <p xml:id="i-7Bk6qA1pQDiB42VzhfCF9n">
            Vägen utgör en viktig pendlingsväg mellan sydöstra Skaraborg,
            Mullsjö och Jönköping. Vägen är smal och har brister i profilstandard.
            Dessutom finns ett stort antal korsningar och anslutningar. Olycksrisken
            är stor och framkomligheten låg i högtrafik. 39 olyckor inträffade
            på eller strax intill den studerade sträckan av väg 26 mellan
            2005 och 2014. Av dessa var fem dödsolyckor, fyra med svårt skadade,
            26 med endast lindriga skador och fyra utan personskador. Den
            vanligaste och allvarligaste olycks­typen var singelolyckor. Detta
            visar ett uttag från Strada (Swedish Traffic Accident Data Acquisition)
            som återges i Trafikverkets åtgärdsvalsstudie.
          </p>
          <p xml:id="i-5EqEyhF5CNJ1JwhzQRyJUx">
            På större delen av sträckan är högsta tillåtna hastighet 90 kilometer
            per timme, med undantag av en kortare sträcka där hastigheten
            sänks till 70 kilometer per timme under sommaren.
          </p>
          <p xml:id="i-2pQc5bwAvAgFHNgiqXqnbT">
            Vägsträckan finns utpekad i Trafikverkets plan som namngiven
            investering som föreslås förberedas för byggstart senare under
            planperioden 2024–2029. Det är angeläget att sträckan prioriteras
            och tidigareläggs i framtagandet av den nationella planen. Nu
            är det viktigt att regeringen inte drar ombyggnationen i långbänk
            utan prioriterar vägen så att ombyggnationen kan komma igång tidigare.
            Detta bör ges regeringen till känna.
          </p>
          <head type="h2" xml:id="i-CEnQEvXYczRE1ANn4FPpBd">
            Väg 195 Månseryd–Hedentorp
          </head>
          <p xml:id="i-HeTnS3QMKcicPx6vFdBTKh">
            När riksväg 26/47 mellan Mullsjö och Jönköping står klar under
            hösten 2019 är det angeläget med kapacitetshöjande åtgärder på
            väg 195 från Månseryd till Hedentorp.
          </p>
          <p xml:id="i-MJsnxuUf91swxQWXgXQHax">
            I och med ombyggnationen av riksväg 26/47 som innebär kraftiga
            trafiksäkerhets­förbättringar och förenklad pendling är det rimligt
            att anta att trafiken kommer öka. Därför behöver påfart till 195:an
            och sträckan mot Jönköping förbättras. Trafikverket har pekat
            ut sträckan som aktuell för åtgärder som syftar till att öka trafiksäkerheten
            och förbättra tillgängligheten på den aktuella sträckan och vid
            trafikplatserna Åsens gård och Klämmestorp.
          </p>
          <p xml:id="i-N9mNsNEaEecMsDX4KmsHdq">
            I oktober 2018 startade utbyggnad av Trafikplats Hedentorp för
            att öka kapaciteten och minska köerna på anslutande vägar. Det
            byggs en så kallad fri högersväng förbi rondellen för trafik från
            Jönköping (väg 40) mot Habo/Mullsjö/Falköping (väg 26/47/195)
            samt breddning av avfarten från väg 40. Samtidigt breddas väg
            26/47/195 i södergående riktning in mot rondellen för att minska
            köerna. Arbetet beräknas vara klar hösten 2019.
          </p>
          <p xml:id="i-XjzzFJsLy7P8WqSeMzueFX">
            Utöver det som nu byggs är det viktigt att öka kapaciteten på
            hela sträckan från Månseryd, där väg 26/47 går ihop med väg 195,
            och fram till Trafikplats Hedentorp och riksväg 40. Vägen är en
            viktig pusselbit nationellt men även regionalt, främst för arbetspendling
            och godstransporter. Vägen är idag mötesfri med omväxlande ett
            respektive två körfält, men börjar att nå kapacitetsgränsen. Objektet
            omfattar breddning av befintlig väg och utbyggnad till två körfält
            i vardera riktningen, cirka 16 meters bredd. Trafikplats Åsens
            gård kompletteras med accelerations- och retardationsfält. Ny
            trafikplats av enkel typ byggs vid Klämmestorp. Totalt omfattar
            objektet åtgärder längs en 7 kilometer lång sträcka. Objektet
            har en beräknad totalkostnad på 144 miljoner kronor.
          </p>
          <p xml:id="i-Up8QWW2qSvqRZ6ScC2spu8">
            Vägsträckan behöver prioriteras och tidigareläggas för att undvika
            trafikstörningar, för att höja trafiksäkerheten och underlätta
            pendling och transporter. Det bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-2L2uBjaGoBQmRdsBCe1C6i" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
