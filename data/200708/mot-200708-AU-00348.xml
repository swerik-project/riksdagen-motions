<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00348">
  <teiHeader>
    <fileDesc>
      <titleStmt>
        <title>Utgiftsområde 14 Arbetsliv</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 14 Arbetsliv</title>
          <idno type="rdwebb">GV02A348</idno>
          <rs type="number">A348</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A348/text</ref>
          <ref type="dokument_url_html">http://data.riksdagen.se/dokument/GV02A348</ref>
          <ref type="dokumentstatus_url_xml">http://data.riksdagen.se/dokumentstatus/GV02A348</ref>
          <ref type="doc">http://data.riksdagen.se/fil/CD7F14BB-6933-45FB-8C36-55E96364F02A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DjywichAQ4VTzC1otHBGBS" type="signed"/>
        <correspContext corresp="i-DjywichAQ4VTzC1otHBGBS">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction type="referral" xml:id="i-ACc3EsY59a2cH2W26b5BRL">
          <date when="2007-10-16"/>
        </correspAction>
        <correspAction type="dismissal" xml:id="i-RPq5VHQLd8a98tPQYEKfTC">
          <date when="2007-10-16"/>
        </correspAction>
        <correspAction type="numbering" xml:id="i-Wn3zLrcsPYn4wfrgbENaze">
          <date when="2007-10-08"/>
        </correspAction>
        <correspAction type="submission" xml:id="i-eTHFToS16xoRs3PsAVZB4">
          <date when="2007-10-04"/>
        </correspAction>
        <correspAction type="transfer" xml:id="i-mF1RCH4p96ap8bxMdw6X2">
          <date when="2007-10-04"/>
        </correspAction>
        <correspAction type="assigned" xml:id="i-93WC2a47BWSKeaJUcBbTFE"/>
        <correspContext corresp="i-93WC2a47BWSKeaJUcBbTFE">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-2bHzrkbRDcq2tWsTngEeSF">
            1 Sammanfattning
          </head>
          <p xml:id="i-A4AJXVa59LbmntmGqBpCxc">
            Regeringen har genomfört stora nedskärningar på Arbetsmiljöverket,
            vilket innebär risk för försämringar av det förebyggande arbetsmiljöarbetet.
            Det är helt orimligt med så stora neddragningar, i synnerhet som
            Sverige jämfört med de nordiska grannländerna redan satsar väsentligt
            mindre på arbetsmiljöarbete. Vi ökar därför anslagen till Arbetsmiljöverket.
          </p>
          <p xml:id="i-GGaT5pukcp4YejgPavvWjz">
            Vi ökar också anslagen till de regionala skyddsombuden, som fyller
            en viktig funktion i arbetsmiljöarbetet i synnerhet på mindre
            arbetsplatser.
          </p>
          <p xml:id="i-6bHvZofZK2L3WqfYTrE47p">
            Vi återinför också de medel som betalats ut till fackförbund
            för bland annat arbetsmiljöutbildning och bevakning av vad som
            händer i EU.
          </p>
          <p xml:id="i-R9brBB1T79neoUeezA2cfn">
            Arbetsmiljöforskningen drabbades av ett stort avbräck när Arbetslivsinstitutet
            lades ned. Vi var emot nedläggningen och måste nu tyvärr konstatera
            att regeringen inte ens satsar några särskilda pengar för arbetslivsforskning
            under andra huvudmän. Vänsterpartiet värnar om arbetslivsforskningen
            och anser att det på sikt måste skapas ett nytt slags centrum
            för arbetslivsforskningen. Tills vidare väljer vi att avsätta
            medel till arbetslivsforskning som FAS och Arbetsmiljöverket förfogar
            över. Volymen på anslagen ökar successivt över åren 20082010.
          </p>
          <p xml:id="i-CXXzmffBg63RateSJtePwa">
            Vänsterpartiet avvisar större delen av regeringens anslag till
            Särskilda jämställdhetsåtgärder. Vi påpekade redan i förra årets
            budget att kontot har karaktären av alibi för regeringens brist
            på jämställdhetspolitik. Enligt regeringens egen utsago har endast
            en tiondel av de pengar som avsattes förra året använts. Inte
            heller i årets budgetproposition förmår regeringen konkretisera
            vad pengarna ska användas till. Vänsterpartiet menar att detta
            sätt att hantera jämställdhetspolitiken är djupt oansvarigt. De
            medel Vänsterpartiet avsätter på detta konto är avsedda för tidsbegränsade
            jämställdhetsprojekt. I övrigt ska jämställdhetspolitiken självklart
            genomsyra hela politiken och konkreta satsningar göras på respektive
            utgiftsområde.
          </p>
        </div>
        <div type="motProposal" subtype="förslag">
          <head xml:id="i-6U1R26B6qJz82vfYumzq6H">
            2 Förslag till riksdagsbeslut
          </head>
          <p xml:id="i-AWqRjcENGafz85zuBpKpkw">
            Riksdagen anvisar med följande ändringar i förhållande till regeringens
            förslag anslagen under utgiftsområde 14 Arbetsliv enligt uppställning:
          </p>
          <table>
            <row xml:id="i-65KGxJkQQ6GUT2ftEHonKv">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Förändring  (tkr)
              </cell>
            </row>
            <row xml:id="i-K5iwvtAXMFW2DrnJMMZy8m">
              <cell>
                23:1
              </cell>
              <cell>
                Arbetsmiljöverket
              </cell>
              <cell>
                592 983
              </cell>
              <cell>
                133 000
              </cell>
            </row>
            <row xml:id="i-RhTB8LtSV23EuvAJiAKLVe">
              <cell>
                Arbetsmiljöforskning
              </cell>
              <cell>
                0
              </cell>
              <cell>
                80 000
              </cell>
            </row>
            <row xml:id="i-3999RTfTB6ysUBZ3zwDeUF">
              <cell>
                Särskilda utbildningsinsatser
              </cell>
              <cell>
                0
              </cell>
              <cell>
                70 000
              </cell>
            </row>
            <row xml:id="i-4gU5Gehj1FDrekf8U3qRqn">
              <cell>
                23:3
              </cell>
              <cell>
                Arbetsdomstolen
              </cell>
              <cell>
                25 280
              </cell>
              <cell>
                1 000
              </cell>
            </row>
            <row xml:id="i-TG4SgXMKyifXCVqgUQFaQe">
              <cell>
                23:5
              </cell>
              <cell>
                Medlingsinstitutet
              </cell>
              <cell>
                52 985
              </cell>
              <cell>
                2 000
              </cell>
            </row>
            <row xml:id="i-7dFErFsZxa6JjiLJCD2hkD">
              <cell>
                24:1
              </cell>
              <cell>
                Särskilda jämställdhetsåtgärder
              </cell>
              <cell>
                392 660
              </cell>
              <cell>
                377 000
              </cell>
            </row>
            <row xml:id="i-U6uZYqD9Vh4Z2gRwsKywrM">
              <cell>
                Summa
              </cell>
              <cell>
                91 000
              </cell>
            </row>
          </table>
        </div>
        <div type="motContent">
          <head type="h1" xml:id="i-BP1jgnTp9HAvj6Bfeiz7sE">
            3 Arbetsmiljöverket
          </head>
          <p xml:id="i-VVoNLGCPWTUVs4gWxaH3Ay">
            I och med budgetpropositionen för 2007 minskar regeringen anslaget
            till Arbetsmiljöverket (AV) med 50 miljoner kronor 2007, 100 miljoner
            kronor 2008 och 155 miljoner kronor 2009. Enligt motiveringen
            är det ett led i regeringens åtgärder för att minska den statliga
            byråkratin.
          </p>
          <p xml:id="i-LMYNnLqMF4gejftHd5aqQc">
            Regeringens nedskärningar på AV innebär att den centrala och
            regionala tillsynen samt möjligheterna till förebyggande arbete
            genom regelutveckling minskar. Av dagens 800 medarbetare på AV
            måste nästan 225 tjänster avvecklas.
          </p>
          <p xml:id="i-Yc9GrECZvYAhQ6E8zWPkbS">
            Trots att Sverige lyckats förhållandevis bra med arbetsmiljöarbetet
            finns det fortfarande stora problem. Varje år dör 5060 personer
            i arbetet. Ännu fler människor dör av arbetsrelaterade orsaker,
            utan att komma med i statistiken. Mörkertalet är stort, men AV
            uppskattar att det för Sveriges del kan handla om drygt 3 000
            arbetsrelaterade dödsfall per år. Det är således fler som dör
            av arbetsrelaterade orsaker varje år än som dör i trafiken. AV:s
            utredningar visar att de rapporterade dödsfallen hade kunnat undvikas
            om gällande regler följts.
          </p>
          <p xml:id="i-QgjEryitGyx8THzMWXAH9T">
            De anmälda arbetsskadorna har minskat men ligger fortfarande
            på en hög nivå. Enligt AV:s rapport Arbetsmiljöstatistik 2007:2
            om arbetsskador 2005 framgår det att 117 000 arbetsskador anmäldes
            2005. Huvuddelen av de anmälda skadorna var arbetsplatsolyckor.
            33 000 av dessa arbetsplatsolyckor, eller 28 procent, medförde
            sjukfrånvaro. Av de rapporterade arbetsskadorna 2005 stod arbetssjukdomar
            för 15 procent. Den vanligaste arbetssjukdomen är belastningsskador
            till följd av tunga lyft samt ensidiga och ansträngande arbetsställningar.
          </p>
          <p xml:id="i-UWqJBsoGaBgPktvMBke7iR">
            Enligt AV:s rapport om arbetsskador 2005 är antalet arbetsolyckor
            med dödlig utgång 2,5 gånger högre inom EU-15 jämfört med Sverige.
            Även när det gäller arbetsolyckor med fler än tre sjukskrivningsdagar
            ligger Sverige betydligt lägre än genomsnittet för EU-15.
          </p>
          <p xml:id="i-5GaYWjX2yebTy7V26RLUQp">
            Sedan 1999 har AV fått en resursökning och kunnat anställa fler
            arbetsmiljöinspektörer. Studier visar att det finns ett samband
            mellan antalet inspektörer och arbetsmiljöns positiva utveckling.
            Regeringens nedskärningar riskerar därför att bromsa den positiva
            utvecklingen och i stället leda till ökad sjukfrånvaro och fler
            olyckor.
          </p>
          <p xml:id="i-9HWezFdjCeNn8pSYEVsmP6">
            Syftet med arbetsmiljölagen är att förebygga ohälsa och olycksfall
            i arbetet samt att även i övrigt uppnå en god arbetsmiljö. Det
            krävs enligt lagen ett systematiskt arbete för att uppfylla dessa
            mål. AV bedriver tillsyn så att arbetsmiljölagen efterlevs. För
            att tillsynen ska vara verkningsfull krävs vissa volymer på tillsynen.
            ILO rekommenderar en arbetsmiljöinspektör per 10 000 anställda.
            Det skulle innebära 400 arbetsmiljöinspektörer för Sveriges del.
            För att uppnå denna nivå måste vi få ytterligare 80 arbetsmiljöinspektörer.
            Enligt AV borde Sverige dock ha samma ambition som Danmark med
            en arbetsmiljöinspektör per 6 000 anställda, vilket förutsätter
            ytterligare 190 inspektörer. Om regeringen fullföljer sina nedskärningar
            kommer Sveriges tillsyn däremot att vara långt under den nivå
            som är normal för länder med motsvarande levnadsstandard.
          </p>
          <p xml:id="i-5ZfNAHGAJdL8UdFgGubAZU">
            Regeringens arbetsmarknadspolitik kan dessutom försvåra arbetet
            för friska arbetsplatser ytterligare. Med sänkta ersättningsnivåer
            i arbetslöshetsförsäkringen pressas lönerna ned på sikt, och rädslan
            för omställning ökar. Det drabbar såväl arbetslösa som löntagare.
            Med fler privatiseringar och småföretag som ska slå sig in på
            välfärdsmarknaden riskerar kollektivavtalens omfattning att minska
            och arbetsmiljötillsynen att bli för kostsam. Alltfler visstidsanställningar
            ökar stressen och tystar ned arbetsplatserna. Med fler löntagare
            som ska jobba med hushållsnära tjänster omöjliggörs tillsynen
            eftersom arbetsmiljölagen inte omfattar arbete i hushåll.
          </p>
          <p xml:id="i-QVEWzHniBcouWfTFUVyFWP">
            Regeringens politik förstärker de tendenser som redan finns till
            uppdelning av arbetskraften i ett A- och ett B-lag. Kvinnor, ungdomar,
            utlandsfödda och kortutbildade kommer att få än sämre möjligheter
            att hävda sig på arbetsmarknaden på lika villkor. Det kommer att
            försvåra arbetet för ett hälsosamt arbetsliv.
          </p>
          <p xml:id="i-AuhxnxbJnSj1Q21awUpLqF">
            Arbetet för friska arbetsplatser är avgörande för samhällsekonomin
            och för löntagarnas ställning i arbetslivet. Vi har sett konsekvenserna
            av nedskärningarna på 1990-talet i form av ökad ohälsa, och än
            i dag orkar hela 1520 procent av löntagarna inte jobba fram till
            pensionen.
          </p>
          <p xml:id="i-2jybG9Jy1E4KKcBvtuCNWS">
            Enligt AV:s undersökningar anser 90 procent av arbetstagarna
            och arbetsgivarna att inspektionerna är relevanta och ger effekt.
            Arbetsgivarnas administrativa kostnader för arbetsmiljöarbete
            beräknas uppgå till 3 miljarder kronor per år eller 10 000 kronor
            per år och arbetsplats. Då räknas inte vinsterna för utebliven
            sjukfrånvaro in. Arbetsmiljöarbetet utgör således ingen belastning
            för arbetsgivarna eller samhällsekonomin; tvärtom är friska arbetsplatser
            avgörande för en positiv utveckling.
          </p>
          <p xml:id="i-6SKMuJk4o8rkNrHgPeTKAZ">
            Sammantaget tillför vi 133 miljoner kronor 2008 till anslaget
            23:1 Arbetsmiljöverket jämfört med regeringens förslag.
          </p>
          <head type="h1" xml:id="i-Q2LLeMbYQJTSUYehtLssEk">
            4 Arbetslivsforskning
          </head>
          <p xml:id="i-2NUHHuotB1C31ifRNLqEom">
            Regeringens avveckling av Arbetslivsinstitutet (ALI) innebär
            en förskingring av kunskaper och resurser. ALI har bedrivit en
            värdefull forskning inom områden som hälsa och ohälsa i arbetslivet,
            arbetsmarknad och sysselsättning, arbetsrätt, arbetets organisering,
            ergonomi och belastning, fysikaliska och kemiska hälsorisker,
            integration och mångfald samt utvecklingsprocesser i arbetslivet.
            Utan denna forskning kommer inte minst Arbetsmiljöverket att ha
            betydligt sämre underlag för sitt fortsatta arbete. Efter nedläggningen
            av ALI har arbetsmiljöforskningen hamnat i strykklass.
          </p>
          <p xml:id="i-9vf19cJL3DN4ym4ANasGS1">
            Regeringen skriver följande i budgetpropositionen för 2008 för
            utgiftsområde 14 på sidan 27:
          </p>
          <p xml:id="i-WYYUE9RGS9JHd3vFHGa7Qk">
            Kunskapsbildning, bl. a. genom forskning och utveckling, samt
            spridning av kunskaper och resultat av kunskapsbildningen behövs
            för att kunna följa och analysera arbetslivets utveckling och
            utforma den nödvändiga politiken samt för att förstärka arbetsplatsernas
            förmåga att hantera arbetslivsfrågorna i praktiken. Det är därför
            viktigt att kunskapsbildningen inom arbetslivet kan ha en fortsatt
            stark ställning och att resultaten kan tillgodogöras i den praktiska
            verksamheten. Spridningen av kunskaper liksom utbildning i arbetsmiljö
            är medel för att öka medvetenheten hos arbetsgivare och arbetstagare
            om arbetsvillkorens betydelse för såväl trygghet, hälsa och säkerhet
            som verksamheternas resultat och utveckling.
          </p>
          <p xml:id="i-EJSjVH2fzEMpjTqrgyVtRi">
            Vi kan bara instämma i regeringens resonemang, och avser därför
            till skillnad från regeringen att avsätta resurser för arbetslivsforskning
            även i framtiden.
          </p>
          <p xml:id="i-DC2SZ4BeevC3KW3QPTxFwd">
            Vänsterpartiet anser att det finns ett värde i att samla denna
            forskning och kompetens inom ramen för ett nationellt kunskapscentrum
            som arbetar i nära kontakt med parterna på arbetsmarknaden. Vi
            återställer volymerna som fanns före nedläggningen. Vi börjar
            med en stegvis upptrappning 2008 och tilldelar FAS 60 miljoner
            kronor för främst fria forskningsmedel och Arbetsmiljöverket 20
            miljoner kronor för främst tillämpad forskning. Utökningen för
            2009 med 300 miljoner kronor och 2010 med 450 miljoner kronor
            fördelas mer specificerat i kommande budgetar. Den utredning som
            nu sitter ska komma med förslag till eventuellt nytt system för
            forskningsfinansieringen (dir. 2007:102). Enligt Vänsterpartiet
            är det viktigt att resurser till arbetsmiljö- och arbetslivsforskning
            säkras samt att det finns ett kunskapscentrum som kan bidraga
            till att resultatet av forskningen kommer till praktisk tillämpning.
            Årliga sammanfattningar av och trendrapporter om utvecklingen
            i arbetslivet utifrån aktuell forskning är viktiga.
          </p>
          <head type="h1" xml:id="i-2AEnG9z5ntVe7rWvMeYeSk">
            5 Jämställdhetspolitik
          </head>
          <p xml:id="i-H3GaPQSu2XehZ8wCcMXrkr">
            Vi avvisar större delen av regeringens anslag till särskilda
            jämställdhetsåtgärder. Regeringen skriver löst i sin budgetproposition
            att deras anslag på området ska omfatta bland annat satsningar
            på forskning om kvinnors hälsa, samt en handlingsplan för att
            minska våldet mot kvinnor. Vidare beskriver regeringen att det
            inom anslaget ryms sedan tidigare beräknade medel för en handlingsplan
            mot prostitution och människohandel m.m.
          </p>
          <p xml:id="i-DAp7w9EJhgvike7ChCY4Wx">
            Vänsterpartiet anser att regeringen genom denna vagt specificerade
            pott kompenserar sig för bristen på konkreta jämställdhetspolitiska
            förslag.
          </p>
          <p xml:id="i-5bgxiHUMu7AXuA2yBiHbvT">
            Enligt regeringens egen utsago har endast en tiondel av de pengar
            som avsattes förra året använts. Inte heller i årets budgetproposition
            förmår regeringen konkretisera vad pengarna ska användas till.
            Vänsterpartiet menar att detta sätt att hantera jämställdhetspolitiken
            är djupt oansvarigt. De medel Vänsterpartiet avsätter på detta
            konto är avsedda för tidsbegränsade jämställdhetsprojekt. I övrigt
            ska jämställdhetspolitiken självklart genomsyra hela politiken
            och konkreta satsningar göras på respektive utgiftsområde.
          </p>
          <p xml:id="i-3H8KnDmod6q3MK1V2WRMAy">
            Vi gör i stället på ett flertal andra utgiftsområden omfattande
            satsningar, bland annat på att höja kvinnors löner, anslag till
            genusforskning, inrättandet av en haverikommission som ska utreda
            mord på kvinnor, fortbildning om sexualiserat våld och sexualbrott
            inom rättsväsendet och socialtjänsten, ett nationellt resurscentrum
            för prostituerade kvinnor, ett omfattande skyddspaket för våldsutsatta
            kvinnor och barn m.m.
          </p>
          <p xml:id="i-2ThxLrx7UYXk5Gr3NC2gMH">
            Anslaget för särskilda jämställdhetsåtgärder är i vårt förslag
            i huvudsak medel till särskilda jämställdhetsprojekt som inte
            ryms inom ramen för det särskilda anslaget för kvinnors organisering
            under utgiftsområde 17. Bidragen till sådana projekt ska hanteras
            av Delegationen för fördelning av statsbidrag för kvinnors organisering
            och jämställdhetsprojekt.
          </p>
          <p xml:id="i-QdAFBfANSgaaehk3HQNVrf">
            Sammantaget föreslår Vänsterpartiet en minskning av anslaget
            24:2 Särskilda jämställdhetsåtgärder med 377 miljoner kronor 2008.
          </p>
          <head type="h1" xml:id="i-XGoQgUJRR4CU7rrT1y9U9L">
            6 Särskilda utbildningsinsatser
          </head>
          <p xml:id="i-RDNrAy4BoRJhLMT62nA9Vm">
            I och med budgetpropositionen för 2007 avskaffade regeringen
            anslaget Särskilda utbildningsinsatser. Anslaget administrerades
            av Arbetslivsinstitutet och var medel riktade till arbetsmarknadens
            parter för funktionsutbildning, styrelseutbildning och allmänna
            informationsinsatser på arbetslivsområdet samt viss EU-bevakning.
          </p>
          <p xml:id="i-WoXV4Ls6MgAMxxUQ2WxrXV">
            Funktionsutbildningen har framför allt handlat om arbetsmiljöutbildning
            för fackliga förtroendevalda. Att avskaffa dessa medel innebär
            ytterligare försvagning av det viktiga arbetsmiljöarbetet. Vänsterpartiet
            återför därför detta anslag.
          </p>
          <p xml:id="i-3DEVbZ6GxH73Jq4r4gYYFo">
            Sammantaget föreslår Vänsterpartiet att anslaget Särskilda utbildningsinsatser
            återinrättas och ökas med 70 miljoner kronor 2008.
          </p>
        </div>
        <div type="motSignatures">
          <list>
            <item xml:id="i-Dk8t5U1L89vYah9Lm8D2uC" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-Wn2t7hedrPWbx6hLTYT7DT" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-FFzmDTNQJAEKNRNPWhLAdc" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-7vK8ZcVeGxhinQykKzErCA" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-V4mDAQakLqDMWY537gZHJV" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-Ps2b7imqJnwH8MGtMidgqw" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-4zw9Ju1qhzsGJepdXTyQaS" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-8fD8D4RR6uQZAjk8wuzCLK" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
