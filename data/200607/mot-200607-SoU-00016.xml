<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00016">
  <teiHeader>
    <fileDesc>
      <titleStmt>
        <title>Vissa läkemedels- och psykiatrifrågor</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa läkemedels- och psykiatrifrågor</title>
          <idno type="rdwebb">GU02So16</idno>
          <rs type="number">So16</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So16/text</ref>
          <ref type="dokument_url_html">http://data.riksdagen.se/dokument/GU02So16</ref>
          <ref type="dokumentstatus_url_xml">http://data.riksdagen.se/dokumentstatus/GU02So16</ref>
          <ref type="doc">http://data.riksdagen.se/fil/FCB2A35B-B072-4339-9519-126DB1628D24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-3WbVNHDquHGpmVacTsjBtL"/>
        <correspContext corresp="i-3WbVNHDquHGpmVacTsjBtL">
          <ref>Proposition 2006/07:78</ref>
        </correspContext>
        <correspAction xml:id="i-AH4gc9uTQneasb26uANW7n" type="signed"/>
        <correspContext corresp="i-AH4gc9uTQneasb26uANW7n">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="submission" xml:id="i-BLYdg3jtUXbBYqcvBg5Gz4">
          <date when="2007-03-27"/>
        </correspAction>
        <correspAction type="transfer" xml:id="i-BeShKFLkiRMcePvA5GReSf">
          <date when="2007-03-27"/>
        </correspAction>
        <correspAction type="dismissal" xml:id="i-M21esLbDuRmN7QPWugVEKX">
          <date when="2007-03-28"/>
        </correspAction>
        <correspAction type="referral" xml:id="i-CCTod3cYuKxYHTrEhDhoHK">
          <date when="2007-03-29"/>
        </correspAction>
        <correspAction type="assigned" xml:id="i-JLqeCgb5P36QiUUJM6Wcvy"/>
        <correspContext corresp="i-JLqeCgb5P36QiUUJM6Wcvy">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RCnrs3GGT6dD9Eda8LLb4E">
            1 Förslag till riksdagsbeslut
          </head>
          <list style="ol">
            <item xml:id="i-9BbavkTkd4P2DgXdyygJU7">
              Riksdagen tillkännager för regeringen som sin mening vad i motionen
              anförs om att Socialstyrelsen bör ges i uppdrag att två år efter
              det att den nya regleringen trätt i kraft följa upp hur den påskyndade
              hanteringen av ärenden om utbytbarhet av läkemedel påverkat patientsäkerheten.
            </item>
          </list>
          <list style="ol">
            <item xml:id="i-6aNDkG1Kfv9nyJJngAX2jU">
              Riksdagen avslår de föreslagna ändringarna i lagen (1991:1129)
              om rättspsykiatrisk vård.
            </item>
          </list>
          <list style="ol">
            <item xml:id="i-NBDPsk8dvJXhVUGZBzArig">
              Riksdagen tillkännager för regeringen som sin mening vad i motionen
              anförs om att regeringen bör återkomma med ett nytt förslag till
              reglering av utskrivningsprövning i samband med utvisning som
              utgår från promemorians förslag varvid särskild hänsyn ska tas
              till att det inte är rimligt att ställa samma krav på bostads-
              och arbetsförhållanden m.m. i samband med utvisning.
            </item>
          </list>
        </div>
        <div type="motContent">
          <head type="h1" xml:id="i-R8kzHasxWN9NuuN4WjEt34">
            Vissa läkemedels- och psykiatrifrågor
          </head>
          <head type="h1" xml:id="i-26yCLn9anJNc9wmnP9FMrh">
            2 Regeringens förslag
          </head>
          <p xml:id="i-KXhYq3vSJziLfgv4EF3Hgx">
            Propositionen behandlar skilda frågor på läkemedels- och psykiatriområdet.
            I propositionen föreslås att bestämmelserna om handläggning av
            ärenden om utbytbarhet flyttas från lagen (2002:160) om läkemedelsförmåner
            m.m. till läkemedelslagen (1992:859). Ändringen syftar till att
            effektivisera handläggningen av ärenden om utbytbarhet. I propositionen
            föreslås också att det införs en ny bestämmelse i lagen om läkemedelsförmåner
            m.m. med innebörd att beslut som Läkemedelsförmånsnämnden och
            allmän förvaltningsdomstol meddelar enligt lagen eller enligt
            en föreskrift som har meddelats med stöd av lagen skall gälla
            omedelbart om inte annat förordnas. Vidare föreslås ändringar
            i läkemedelslagen och patentlagen (1967:837) med anledning av
            att Europaparlamentets och rådets förordning (EG) nr 1901/2006
            av den 12 december 2006 om läkemedel för pediatrisk användning
            och om ändring av förordning (EEG) nr 1768/92, direktiv 2001/20/EG,
            direktiv 2001/83/EG och förordning (EG) nr 726/2004 har antagits.
            EG-förordningen kompletteras med nationella regler om att Läkemedelsverket
            skall utöva tillsyn över förordningen och om ansökningsavgift
            för förlängd giltighetstid för ett tilläggsskydd.
          </p>
          <p xml:id="i-CzZ5qteNiwuEbvzEJwa4CA">
            I propositionen föreslås även att den som får ett intyg av Läkemedelsverket
            om tillstånd att tillverka läkemedel, för export av läkemedel
            eller export av viss tillverkningssats av läkemedel skall betala
            en avgift för det. Dessutom föreslås ett förtydligande av bestämmelsen
            om gränserna för detaljhandelsmonopolet i 4 § lagen (1996:1152)
            om handel med läkemedel m.m.
          </p>
          <p xml:id="i-HEgp5vYj8kj8dijYJub7zY">
            I propositionen föreslås en ändring i lagen (1991:1129) om rättspsykiatrisk
            vård. Innebörden av förslaget är att chefsöverläkarens bedömning
            skall utvidgas i samband med verkställighet av ett beslut om avvisning
            eller utvisning när det gäller personer som genomgår rättspsykiatrisk
            vård med särskild utskrivningsprövning. Verkställighet får ske
            endast om chefsöverläkaren finner att det inte längre till följd
            av den psykiska störning som föranlett beslutet om särskild utskrivningsprövning
            finns risk för att patienten återfaller i brottslighet som är
            av allvarligt slag och att patientens tillstånd tillåter att beslutet
            verkställs. Tvångsvården upphör i sådant fall när beslutet har
            verkställts.
          </p>
          <p xml:id="i-353Tnk9Xf1LAV683wkS96z">
            Det föreslås vidare en ändring i en sekretessbrytande bestämmelse
            i sekretesslagen (1980:100).
          </p>
          <p xml:id="i-V17sigyuXGyeurYr1GUe9a">
            Slutligen föreslås ändringar i 2 c och 5 §§ läkemedelslagen,
            lagen (1991:1128) om psykiatrisk tvångsvård, lagen (1991:1137)
            om rättspsykiatrisk undersökning, lagen (1991:2041) om särskild
            personutredning i brottmål, m.m., smittskyddslagen (2004:168)
            samt lagen (2006:45) om omvandling av fängelse på livstid. Dessa
            ändringar är av enklare beskaffenhet.
          </p>
          <p xml:id="i-R1UJNq6NCgLhe5jzLzoEyF">
            Lagändringarna föreslås träda i kraft den 1 juli 2007.
          </p>
          <head type="h1" xml:id="i-DSFkCQ3MYUdkRxHHQjgAu8">
            3 Utbytbarhet och patientsäkerhet
          </head>
          <p xml:id="i-DxU7BUgMGuPYjFtLRCCfCu">
            Regeringen föreslår att handläggningen av ärenden om utbytbarhet
            vad gäller läkemedel skall effektiviseras. Detta är en angelägen
            förändring som kan spara pengar för både patienter och samhälle.
          </p>
          <p xml:id="i-QDWiLZhastWFcrFpTUTAQP">
            Det finns dock anledning till en viss försiktighet när det gäller
            hur utbyte av läkemedel hanteras utifrån ett patientsäkerhetsperspektiv.
            Socialstyrelsen varnar i sitt remissvar för att det finns en risk
            med att det billigaste utbytbara läkemedlet får en allt kortare
            livslängd, vilket kan öka risken för felexpediering på apoteket.
            Detta är en varning som vi menar att man måste ta på allvar. Därför
            menar vi att det är nödvändigt med en uppföljning av den påskyndade
            handläggningen ur ett patientsäkerhetsperspektiv. Socialstyrelsen
            bör ges i uppdrag att två år efter det att den nya regleringen
            trätt i kraft följa upp hur den påskyndade hanteringen av ärenden
            om utbytbarhet påverkat patientsäkerheten. Detta bör riksdagen
            som sin mening ge regeringen till känna.
          </p>
          <head type="h1" xml:id="i-CbESRwT1z358f2P6oeSVZq">
            4 Rättssäkerhet i rättspsykiatrin
          </head>
          <p xml:id="i-WMWJE3dV9eBTJY4EsRtSm3">
            I promemorian lades ett annat förslag än det regeringen nu föreslår
            till reglering av utvisningar av personer som dömts till rättspsykiatrisk
            vård med särskild utskrivningsprövning.
          </p>
          <p xml:id="i-VSwb2qtLR1YiWTVsMAm1c7">
            I promemorian föreslås att det skall ske en sedvanlig utskrivningsprövning
            av allmän förvaltningsdomstol, enligt 16 § LRV, innan ett utvisningsbeslut
            verkställs. Vården skall upphöra när
          </p>
          <list style="ul">
            <item xml:id="i-LN4iB4D8CVotGhVauKqknJ">
              det inte längre till följd av den psykiska störning som föranlett
              beslutet om särskild utskrivningsprövning finns risk för att patienten
              återfaller i brottslighet som är av allvarligt slag och
            </item>
            <item xml:id="i-DdGPf1heMHqXPtB8a9UU6J">
              det inte heller annars med hänsyn till patientens psykiska tillstånd
              och personliga förhållanden i övrigt är påkallat att han är intagen
              på en sjukvårdsinrättning för psykiatrisk vård, som är förenad
              med frihetsberövande och annat tvång.
            </item>
          </list>
          <p xml:id="i-3W1c1hvRedsk6d7v5Wzju3">
            Regeringen menar att den andra punkten bör tolkas som att t.ex.
            bostads- och arbetsförhållanden bör ordnas på ett tillfredsställande
            sätt innan en utskrivning kan bli aktuell. Detta är inte möjligt
            för svenska myndigheter om en person ska utvisas till ett annat
            land och därför föreslår i stället regeringen att hänsyn endast
            skall tas till den första punkten om risk för återfall i brottslighet.
            Vidare är det chefsöverläkaren och inte allmän förvaltningsdomstol
            som skall göra denna bedömning.
          </p>
          <p xml:id="i-Xvu2kvej8jCCfGcQ1rkpVj">
            Regeringens resonemang brister i två avseenden. För det första
            menar vi att patientens rättssäkerhet bättre tillvaratas om beslutet
            tas av allmän förvaltningsdomstol än om det är upp till den enskilda
            chefsläkaren att göra bedömningen. Personer som dömts till rättspsykiatrisk
            vård förenat med utvisning får på så sätt samma utskrivningsprövning
            som de som inte skall utvisas.
          </p>
          <p xml:id="i-GoPwk26RzduUqnZebuAyEK">
            För det andra så menar vi att personer som kan vara farliga för
            sig själva inte bör skrivas ut utan att fortsatt vård och stöd
            säkras. Med den föreslagna lagstiftningen finns inget hinder mot
            att skriva ut en person som t.ex. är självmordsbenägen. Det finns
            därför anledning att ta hänsyn till patientens psykiska tillstånd
            och personliga förhållanden i övrigt även när utskrivningen sker
            i samband med utvisning.
          </p>
          <p xml:id="i-FJwNebVxGH4YAapm2prbq8">
            Givetvis kan inte svenska myndigheter ta fullt ansvar för att
            ordna bostads- och arbetsförhållanden i ett främmande land, men
            det vore inte orimligt att begära att hänsyn tas till det psykiska
            tillståndet i övrigt för att en utvisning skall kunna bli aktuell.
            Det är inte heller orimligt att svenska myndigheter tar kontakt
            med den psykiatriska vården i det land som är aktuellt för att
            underlätta fortsatt vård.
          </p>
          <p xml:id="i-AS8zeWvdR2EB9azNMfN7EB">
            Därför bör riksdagen avslå de föreslagna ändringarna i lagen
            (1991:1129) om rättspsykiatrisk vård.
          </p>
          <p xml:id="i-15ei6VktjyRN6nFasHKgE8">
            Regeringen bör dessutom återkomma med ett nytt förslag till reglering
            av utskrivningsprövning i samband med utvisning utifrån promemorians
            förslag. Särskild hänsyn ska här tas till att det inte är rimligt
            att ställa samma krav på bostads- och arbetsförhållanden m.m.
            i samband med utvisning. Detta bör riksdagen som sin mening ge
            regeringen till känna.
          </p>
          <p xml:id="i-PnyneDm1mqtryiuoZMgBgG">
            Riksdagen antog under förra året ett tillkännagivande om att
            regeringen skyndsamt skall utreda hur hela eller delar av det
            finansiella ansvaret för den rättspsykiatriska vården skulle kunna
            övergå till staten samt snarast därefter återkomma till riksdagen
            i ärendet. I den nationella psykiatrisamordningens delbetänkande
            Vård och stöd till psykiskt störda lagöverträdare (SOU 2006:91)
            föreslås att staten skall delfinansiera vården för psykiskt störda
            lagöverträdare. Nu måste regeringen skynda på beredningen av hur
            rättspsykiatrin skall finansieras. Det finns därför skäl att upprepa
            uppmaningen till regeringen om att skyndsamt återkomma till riksdagen
            med förslag om hur hela eller delar av det finansiella ansvaret
            för den rättspsykiatriska vården skall övergå till staten. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-HeC9eGwb6xAok2uBUdRSQ9">
              Elina Linna (v)
            </item>
            <item xml:id="i-2Q6r7rP8XyCivvaLPmwTt7">
              Torbjörn Björlund (v)
            </item>
            <item xml:id="i-Tg5KZLWDvsGiEQDKG2w4nv">
              Rossana Dinamarca (v)
            </item>
            <item xml:id="i-UrDyx7V7zCpDu3VYxgSWMF">
              Egon Frid (v)
            </item>
            <item xml:id="i-HzD7R4rSCQoiE46RFzFDMg">
              Siv Holma (v)
            </item>
            <item xml:id="i-2m6JCcfQexR5DeKNkkmQkG">
              Eva Olofsson (v)
            </item>
            <item xml:id="i-XwzdyJXfkXinWAGHanTfyf">
              Lena Olsson (v)
            </item>
            <item xml:id="i-94oUegveNTUaaWvrkAR1Si">
              Alice Åström (v)
            </item>
          </list>
        </div>
      </div>
    </body>
  </text>
</TEI>
