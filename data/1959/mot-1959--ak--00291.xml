<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__291/mot_1959__ak__291-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 291—297 Motioner i Andra kammaren, nr 291 år 1959 1
          </p>
          <p>
            Nr 291
          </p>
          <p>
            Av herr Hedlund m. fl., angående planering på längre sikt av
            statens utgifter och inkomster.
          </p>
          <p>
            Årets statsverksproposition visar med all önskvärd tydlighet,
            att vårt lands statsfinansiella läge är ytterst allvarligt. Trots
            att myndigheternas anslagskrav starkt beskurits har slutresultatet
            av budgetarbetet blivit, att en brist på 2 470 miljoner kronor
            uppstått i totalbudgeten, varav 450 miljoner kronor på driftbudgeten.
            Det föreligger alltså enbart i fråga om kapitalbudgeten ett upplåningsbehov
            på cirka 2 miljarder kronor. Flera samverkande orsaker har framkallat
            den bristande balans mellan statens utgifter och inkomster, som
            konstateras i statsverkspropositionen. Avmattningen i den ekonomiska
            konjunkturen har sin andel i den ogynn- samma utvecklingen. Å
            ena sidan har denna lett till stagnation i statens inkomster och
            å andra sidan har den av konjunkturförsämringen fram- kallade
            arbetslösheten krävt ökade utgifter för att skapa sysselsättning
            eller omskolning av den friställda arbetskraften. Försämringen
            av det statsfinansiella läget är dock ingalunda enbart en följd
            av de försvagade konjunkturerna. Den väldiga expansion av statens
            utgifter, som länge på- gått, bär sin dryga andel av försämringen.
            Då vi nu kommit in i ett läge, där man inte längre kan påräkna
            en rent automatisk uppgång i stats- inkomsterna, blir verkningarna
            av utgiftsexpansionen desto mera känn- bara. Flertalet av utgiftsstegringarna
            är av automatisk natur eller på annat sätt i praktiken bundna
            av tidigare fattade beslut. Kostnaderna för försvaret, för folkpensionerna,
            för hälso- och sjukvård, för undervisning och forskning m. m.
            ökar på detta sätt. Om underskottet i budgeten vore en tillfällig
            företeelse, funnes det ingen anledning att se särskilt mörkt på
            budgetläget. Tyvärr är situatio- nen sådan, att de ogynnsamma
            relationerna mellan inkomster och utgifter torde bli än ogynnsammare
            under de närmast följande budgetåren. Finansministern förklarar
            i finansplanen, att föreliggande beräkningar över budgetutvecklingen
            under åren 1960/61 och 1961/62 snarast pekar på skärpta svårigheter
            att åstadkomma balans i budgeten. Den automa- tiskt betingade
            utgiftsexpansionen kommer att fortsätta, medan en mot- svarande
            ökning av inkomsterna är långt ifrån säker. Snarare kan man befara
            en relativ tillbakagång i dessa. Hur den statliga inkomstutveck-
            lingen kommer att te sig blir givetvis i hög grad beroende av
            den samhälls- ekonomiska utvecklingen. Från många håll ges uttryck
            åt den uppfatt-
          </p>
          <p>
            1 — Bihang till riksdagens protokoll 1959. 4 saml. Nr 291—297
          </p>
          <pb facs="riksdagen-motions-pdf/data/1959/mot_1959__ak__291/mot_1959__ak__291-002.pdf"/>
          <p>
            2 Motioner i Andra kammaren, nr 291 år 1959
          </p>
          <p>
            ningen, att en uppgång av konjunkturen kommer att inträda redan
            under senare halvåret av detta år. För vår del vågar vi inte ansluta
            oss till denna uppfattning. Försiktigheten bjuder oss att se mindre
            optimistiskt på konjunkturutvecklingen. Det finns så vitt vi kan
            finna inga säkra tecken på en snabb konjunkturförbättring i Europa,
            och vi är ju på grund av vår stora utrikeshandel starkt beroende
            av den ekonomiska utvecklingen i de västeuropeiska länderna. Härtill
            kommer ovissheten om hur den inter- europeiska handeln kommer
            att gestalta sig, sedan sexstatsmarknaden nu trätt i funktion
            och förhandlingarna om ett frihandelsområde, anslutet till denna,
            ännu icke lett till några resultat. I Förenta staterna har visser-
            ligen konjunkturläget förbättrats, men man bör observera, att
            råvaru- priserna alltjämt ligger lågt på världsmarknaden. Och
            Sverige är ett råvaruexporterande land. Även om konjunkturerna
            förbättras rent all- mänt sett är det icke säkert att arbetslösheten
            därigenom helt kan över- vinnas. Till icke ringa del torde denna
            ha framkallats av förhållanden, som gör en strukturrationalisering
            av vissa näringsgrenar nödvändig. Många friställda arbetare och
            tjänstemän torde icke få någon möjlighet att arbeta inom sin gamla
            bransch. Detta skapar problem ifråga om om- skolning och överflyttning
            av arbetskraft. Då stora budgetunderskott kan befaras uppstå även
            under kommande år, är det ofrånkomligt att redan i år börja ett
            arbete på att sanera statens finanser, så att en hållbar balans
            i budgeten kan åstadkommas. Denna sanering kan icke begränsas
            enbart till årets budgetarbete utan måste också erhålla en mera
            långsiktig inriktning. Finansministern, som i finansplanen hävdar
            den uppfattningen, att en uppgång i konjunkturer- na är att vänta,
            innan det nästkommande budgetåret gått till ända, anser, att man
            icke kan börja det nya budgetåret med ett så stort underskott
            i driftbudgeten, som de föreliggande kalkylerna visar. Underskottet
            kan icke helt fyllas genom upplåning, menar han, eftersom en sådan
            skulle få inflationsdrivande effekt vid en förbättrad konjuktur.
            För innevarande budgetår har statsupplåningen nått rekordhöjden
            2,2 miljarder kronor, men enligt finansministerns åsikt har detta
            ingen inflationistisk verkan, så länge avmattningen i konjunkturen
            består. Finansministerns motvilja mot att täcka underskottet i
            nästa års budget med upplåning bottnar således i hans bedömning
            av konjunkturutvecklingen. För att täcka underskottet i driftbudgeten
            anser finansministern en förstärkning av statsinkomsterna nödvändig
            och inkomstförstärkningen skulle ske i form av skattehöjningar.
            Vilka metoder som därvidlag bör tillgripas, lämnar finansministern
            öppet och framför resonemangsvis tre olika förslag, utan att binda
            sig definitivt vid något. Enligt det första alternativet skulle
            uttagningsprocenten på den statliga inkomst- och för- mögenhetsskatten
            höjas, enligt det andra skulle denna skatt skärpas för större
            inkomsttagare och förmögenhetsägare samt kombineras med ett
          </p>
          <pb facs="riksdagen-motions-pdf/data/1959/mot_1959__ak__291/mot_1959__ak__291-003.pdf"/>
          <p>
            Motioner i Andra kammaren, nr 291 år 1959 3
          </p>
          <p>
            utbyggt punktskattesystem ifråga om den indirekta beskattningen
            och enligt det tredje alternativet skulle en allmän varuskatt
            införas. Vi delar icke finansministerns uppfattning att redan
            under nästkom- mande budgetår en återhämtning i konjunkturen kan
            väntas. Vi under- skattar ingalunda riskerna för en inflation
            men vi utgår ifrån, att kon- junkturbilden kommer att bli sådan,
            att vi utan risk för inflation kan genom upplåning anskaffa de
            medel, som erfordras för att bekämpa arbetslösheten och skapa
            sysselsättning. Underskottet på kapitalbudgeten bör således enligt
            vår mening liksom tidigare finansieras genom upp- låning och vidare
            anser vi, att i vårt fall även de ökade utgifterna på driftbudgeten
            för arbetslöshetens bekämpande bör kunna täckas genom upplåning.
            Dessa ökade utgifter på driftbudgeten torde kunna beräknas till
            ungefär 250 miljoner kronor. En viss underbalansering av driftbud-
            geten bör sålunda kunna ske med hänsyn till det extraordinära
            läge, som skapats på arbetsmarknaden genom konjunkturnedgången.
            Därest, som finansministern synes avse, bristen skall täckas genom
            höjd beskattning, torde effekten bli ökade kostnader för produktionen.
            De an- ställda skulle med all sannolikhet söka skaffa sig kompensation
            för skattehöjningarna genom ökade inkomster, antingen direkt genom
            avtalen på arbetsmarknaden eller — om detta inte blir möjligt
            — indirekt genom löneglidning. De företag, som hade möjlighet
            att kompensera sig genom ökade priser, skulle göra detta, medan
            andra näringar, såsom jordbruket och de flesta exportindustrierna,
            som icke har möjlighet härtill, skulle komma i ett än ogynnsammare
            läge. Vår utrikeshandel, som redan handi- capas av det höga kostnadsläget
            för vår produktion, skulle ytterligare försvåras. Vår valutareserv
            är otillräcklig för att möta påfrestningarna, om konjunkturnedgången
            blir långvarig och skulle exporten ytterligare gå ned, kan läget
            lätt bli prekärt. Visserligen har valutareserven ökat under det
            gångna året, men frågan är om ökningen inte är mera skenbar än
            verklig, beroende på att varulagren minskat och att betalningar
            för vår import delvis skjutits fram i tiden. Med hänsyn till den
            konvertibilitet av de europeiska valutorna, som beslutades vid
            jultiden, måste vi mer än förr vara aktsamma om vår betalningsbalans
            med utlandet. Slutsatsen av detta resonemang blir således att
            vi icke kan acceptera en täckning av underskottet på driftbudgeten
            på det sätt som finansminis- tern genom olika alternativa förslag
            antytt. I stället bör underskottet så långt detta är möjligt täckas
            genom begränsning av statsutgifterna och upplåning i vart fall
            av medel för arbetslöshetens bekämpande. Vi är medvetna om att
            det erbjuder svårigheter att åstadkomma be- sparingar i den nu
            framlagda budgeten men vi menar, att det är ofrån- komligt att
            göra detta, trots att besparingarna kan bli kännbara för de enskilda
            medborgarna. I specialmotioner kommer vårt parti att framlägga
            förslag till besparingar. Vi har därvidlag sökt undvika att övervältra
          </p>
          <pb facs="riksdagen-motions-pdf/data/1959/mot_1959__ak__291/mot_1959__ak__291-004.pdf"/>
          <p>
            4 Motioner i Andra kammaren, nr 291 år 1959
          </p>
          <p>
            utgifter från staten på kommunerna och likaså undvikit att pålägga
            i ekonomiskt avseende svaga folkgrupper ökade bördor. Skall en
            på längre sikt hållbar balans i statens budget kunna skapas kräves
            oundgängligen en ekonomisk politik, som gynnar näringslivet och
            främjar produktionen och utrikeshandeln. På ett par punkter har
            regeringen föreslagit åtgärder, som främjar det av oss här angivna
            syftet, förandet av en mera näringsvänlig politik, nämligen uppskov
            med införande av de skärpta varulagervärderingarna ifråga om beskattningen
            och en friare disposition av vissa tidigare av- satta konjunkturutjämningsmedel.
            Dessa åtgärder bör emellertid redan för det kommande budgetåret
            följas av andra. Vi kommer att i särskild motion föreslå avskaffande
            av den extra bolagsskatten, vars bibehållande i nuvarande konjunkturläge
            icke kan motiveras. Dess avskaffande bör bidraga till lättnader
            i kostnadsläget för näringslivet. Samma effekt — och i än större
            omfattning — bör en räntesänkning innebära. Center- partiets riksdagsgrupp
            har tidigare uttalat sig för en räntesänkning. Även för budgetbalansen
            skulle en räntesänkning få effekt. Därigenom skulle utgifterna
            för statsskuldens förräntning minska och vidare skulle statens
            utgifter för bostadsproduktionen kunna skäras ner. Utvecklingen
            av statens finanser under senare år visar starkt på behovet av
            en mera långsiktig planering av såväl utgifts- som inkomstsidan.
            Detta problem får en alltmera brännande aktualitet. Av gammal
            hävd fastställes statens budget för ett år i sänder. I äldre tider
            var det också fullt naturligt att statens ekonomi planerades på
            så kort sikt som ett år. Inom det enskilda näringslivet uppfattades
            året som den givna enheten för bokslut och redovisning av resultaten
            inom ett företag eller en rörelse. Den statliga verksamheten var
            av relativt ringa omfattning och några större förändringar av
            denna från år till år ägde inte rum. Ramen för statens verksamhet
            låg tämligen fast från det ena året till det andra. Beslut av
            statsmakterna, som sträckte sina ekonomiska verkningar många år
            framåt i tiden förekom knappast eller var i varje fall ytterst
            fåtaliga. Samhällsekonomien påverkades icke nämnvärt av statsbudgetens
            utformning. Något behov av långsiktsplanering av statens ekonomi
            gjorde sig således inte gällande. Dessa förutsättningar för budgetarbetet
            existerar emellertid inte längre. Den statliga verksamheten har
            sedan 1930-talet expanderat i allt hastigare takt. Särskilt under
            och efter det andra världskriget har denna expansion varit mycket
            stark. Icke mindre än en dryg fjärdedel av hela national- inkomsten
            passerar nu via statskassan, varför statens ekonomiska disposi-
            tioner mycket starkt påverkar landets hela ekonomiska liv. Statsbudgets-
            frågorna kan således inte längre betraktas som från de samhällsekono-
            miska frågorna isolerade problem. Tvärtom påverkar statsbudget
            och sam- hällsekonomi varandra mycket intimt. En följd av den
            statliga verksam-
          </p>
          <pb facs="riksdagen-motions-pdf/data/1959/mot_1959__ak__291/mot_1959__ak__291-005.pdf"/>
          <p>
            Molioner i Andra kammaren, nr 291 år 1959 5
          </p>
          <p>
            hetens utvidgning har blivit, att statsmakterna numera fattar
            beslut, vilkas ekonomiska verkningar sträcker sig långt fram i
            tiden. Detta gäller för ett flertal områden, särskilt socialförsäkringarna,
            bostadspolitiken, väg- väsendet, materialanskaffningen till försvaret
            och statens affärsdrivande verk, däri inbegripet de statliga aktiebolagen.
            Formellt fattas sådana beslut som bindande endast för det närmaste
            budgetåret men den fak- tiska räckvidden av besluten sträcker
            sig över mer eller mindre långa tidsperioder. Utgifterna för det
            första budgetåret kan ofta vara av en relativt blygsam storlek
            men sedan stiger de successivt. Även om besluten i statsrättslig
            mening binder statsmakterna för ett enda hudgetår blir de i realiteten
            bindande för lång framtid. Visserligen måste nya beslut fattas
            för varje år angående de utgifter, som det ursprungliga beslutet
            för med sig, men på grund av automatiken i utgiftsstegringarna
            kan dessa succes- siva beslut i regel icke föregås av någon realprövning
            av utgiftssummans storlek. Statsmakterna är faktiskt bundna av
            det första beslutet. När den enskilde medborgaren skall göra upp
            sin egen budget, måste han först beräkna hur stora inkomster han
            kan tänkas få och sedan an- passa utgifterna därefter. Med någon
            förenkling av problemet kan man säga, att det för statens del
            förhåller sig tvärtom. Staten fastställer först sina utgifter
            och därefter överväger den på vilket sätt de erforderliga inkomsterna
            skall anskaffas. Staten — eller enligt grundlagens bud riks- dagen
            allena — har rätt att beskatta medborgarna, varför genom höjning
            av olika skatter medel alltid kan anskaffas, om de ordinarie inkomsterna
            inte räcker till för att täcka utgifterna. Så länge den statliga
            verksamheten var av blygsam omfattning kunde de skattehöjningar,
            som då och då måste företagas, hållas inom mycket snäva gränser.
            De inverkade inte nämnvärt vare sig på samhällsekono- mien i dess
            helhet eller på de enskilda personernas ekonomiska ställning.
            Numera föreligger helt ändrade förhållanden. Staten tar en avsevärd
            del av företagens och de enskilda personernas inkomst i anspråk
            genom be- skattningen och denna statliga andel av nationalinkomsten
            har på senare tid ständigt ökat. Man torde kunna säga, att skattebördan,
            sett i relation till nationalinkomsten, fördubblats på de senaste
            tjugo åren. Det säger sig självt att med denna utveckling förändringar
            i skattetrycket har en mycket väsentlig inverkan på nationens
            hela ekonomiska liv. Det blir frågor av yttersta vikt, inte bara
            hur högt skattetrycket är utan också hur skatteintäkterna fördelas
            på olika skatteformer. Relationerna mellan di- rekt och indirekt
            beskattning blir ett problem av väsentlig räckvidd.
          </p>
          <p>
            Beslut om uttagning av skatt enligt olika skatteförordningar,
            rörande såväl den direkta som den indirekta beskattningen, måste
            enligt nu gäl- lande regler fattas för varje särskilt budgetår.
            Skatteintäkterna anpassas i efterhand till det utgiftsbehov för
            det kommande budgetåret, som fast- ställts sedan de budgetberedande
            riksdagsutskotten slutfört behandlingen
          </p>
          <pb facs="riksdagen-motions-pdf/data/1959/mot_1959__ak__291/mot_1959__ak__291-006.pdf"/>
          <p>
            6 Motioner i Andra kammaren, nr 291 år 1959
          </p>
          <p>
            av statsbudgetens utgiftssida. Planeringen ifråga om inkomstsidan
            sträc- ker sig sålunda över endast ett enda år. I formell mening
            sträcker sig utgiftsplaneringen också över detta enda år, men
            denna planering blir bunden av automatiken i utgiftshöjningarna
            dels på grund av redan tidi- gare fattade, långsiktigt verkande
            beslut och dels på grund av föränd- ringar i befolkningsstrukturen
            m. m. Antalet folkpensionärer t. ex. växer för närvarande med
            ökade totalbelopp i folkpension som följd. Allt flera ungdomar
            söker sig till högre utbildning, vilket medför ökade kostnader
            för denna utbildning osv. En annan väsentlig omständighet måste
            också beaktas i detta samman- hang. Sedan 1930-talet har statsbudgeten
            också använts som ett instru- ment för att påverka konjunkturutvecklingen.
            Under efterkrigstiden har man vidare, utöver försöken till allmän
            konjunkturstyrning genom bud- geten, speciellt inriktat sig på
            att med budgetens hjälp söka bromsa inflationen. Tyvärr har detta
            inte givit tillfredsställande resultat, säker- ligen till stor
            del beroende på att planering av statens inkomster och utgifter
            på längre sikt icke kunnat ske. På 1930-talet resonerade man ungefär
            så, att statsverksamhetens genomsnittliga omfattning för fram-
            tiden skulle bli relativt konstant. Budgetens stomme skulle således
            från år till år vara given, medan däremot vissa delar såväl på
            inkomst- som på utgiftssidan skulle bli rörliga och alltefter
            konjunkturläget ändras från år till år. Detta gällde bl. a. utgifter
            för byggnads- och anläggningsarbeten, som antogs kunna i viss
            utsträckning uppskjutas från högkonjunktur till lågkonjunktur,
            och utgifter för att skapa sysselsättning, som måste bli högre
            under en lågkonjunktur. På inkomstsidan räknade man med att skatterna
            kunde sänkas under en lågkonjunktur och höjas under en hög- konjunktur.
            Utgångspunkten för det nämnda resonemanget var att låg- och hög-
            konjunkturer skulle normalt och tämligen regelbundet växla med
            var- andra så som skett under 1800-talet och de första årtiondena
            av inne- varande århundrade. Långsiktsplaneringen skulle alltså
            vara given från första början, det gällde bara att söka utjämna
            konjukturväxlingar, som antogs komma att upprepa sig tämligen
            regelbundet. Den ekonomiska utveckling, som ägt rum under efterkrigstiden,
            visar emellertid att den regelbundenhet i växlingen mellan hög-
            och lågkonjunkturer, som före- kom i äldre tider, numera är ett
            passerat stadium. Vi har haft en ihållande högkonjunktur efter
            kriget och de konjunkturavmattningar som före- kommit har varit
            av en annan art än tidigare. De har delvis berott på förändringar
            i näringslivets struktur och sådana förändringar torde bli allt
            vanligare i framtiden. Den snabba tekniska utvecklingen kommer
            sannolikt att i hög grad förändra betingelserna för näringslivet.
            En pla- nering av statens finanser på längre sikt blir därigenom
            mycket svår men den blir desto nödvändigare.
          </p>
          <pb facs="riksdagen-motions-pdf/data/1959/mot_1959__ak__291/mot_1959__ak__291-007.pdf"/>
          <p>
            Motioner i Andra kammaren, nr 291 år 1959 7
          </p>
          <p>
            Det går inte längre att fatta beslut om reformer, som kräver
            år från år ökade utgifter och sedan för vart och ett av dessa
            år genom nya skatteskärpningar skrapa ihop pengar för att få budgeten
            någorlunda i balans. Sådana skatteskärpningar för att täcka underskott
            i budgeten har på senare tid i den politiska agitationen camouflerats
            som skatter för vissa behjärtansvärda ändamål. Punktskattehöjningarna
            i fjol kal- lades försvarsskatter, fastän de pengar de gav användes
            för att täcka budgetunderskottet och ingalunda bokfördes som inkomster
            för täckning av utgifterna på försvarets huvudtitel. Denna camouflering
            tjänar ju en- dast till att förvirra begreppen. En bedömning —
            så detaljerad som möjligt — måste ske av den sanno- lika samhällsekonomiska
            utvecklingen och statens hela utgiftspolitik an- passas efter
            vad man anser staten kan ta i anspråk av näringslivets och de
            enskildas inkomster, utan att produktionen — grunden för allt
            ekono- miskt framåtskridande — därigenom hålles tillbaka. Omvänt
            måste också bedömas, vad statens egna ekonomisk-politiska åtgärder
            kan ha för effekt på produktionsutvecklingen. En hel mängd problem,
            som det här är omöjligt att närmare gå in på, anmäler sig i dessa
            avseenden men slut- satsen är klar: staten kan inte inskränka
            sig till att planera sina inkomster och utgifter för ett år i
            sänder, planeringen måste läggas på längre sikt. Hur långt fram
            i tiden den bör sträcka sig, kan givetvis diskuteras, men en femårsperiod
            torde vara det minsta. Då en långsiktsplanering av statens ekonomi
            skall läggas upp måste hänsyn tagas till såväl samhällsekonomiska
            som statsrättsliga och budget- tekniska synpunkter. Olika metoder
            eller kombinationer av metoder kan därvid komma ifråga. Inom den
            kommunala förvaltningen i vårt land har man gjort försök med s.k.
            rullande budgeter, vilket innebär att en kommun gör upp en finansplan
            för längre tid, exempelvis fem år. Efter det första året undersöker
            man hur utfallet har blivit och med ledning av detta resultat
            upplägges en plan för fem år framåt igen. Huruvida meto- den passar
            för statens budgetarbete får utredningen ge besked om. En tänkbar
            utväg kan vara att statens budget med samma rättsliga verk- ningar
            som den nuvarande ettårsbudgeten fastställes för en period av
            låt oss säga fem år. Det betyder alltså att de av riksdagen beviljade
            anslagen disponeras av Kungl. Maj:t för en tid av fem år mot ett
            år nu. Kungl. Maj:t blir under hela perioden bunden av de villkor
            riksdagen fäst vid anslaget. Med hänsyn till de snabba växlingarna
            i det ekonomiska livet torde en sådan metod emellertid vara alltför
            stelbent. Bättre torde vara att göra upp en finansplan för längre
            tid, av vilken statsmakterna icke rättsligt blir bundna, samtidigt
            som en budget med sådana verkningar liksom nu göres upp för ett
            år i sänder. Vid uppgörandet av ettårsbudgeten bör dock såväl
            inkomst- som utgiftssidan anpassas efter de förutsättningar, på
            vilka långtidsplanen bygger. När dessa förutsättningar mera väsentligt
          </p>
          <pb facs="riksdagen-motions-pdf/data/1959/mot_1959__ak__291/mot_1959__ak__291-008.pdf"/>
          <p>
            8 Motioner i Andra kammaren, nr 291 år 1959
          </p>
          <p>
            ändras, måste givetvis långtidsplanen också revideras. Givetvis
            kan även andra alternativa lösningar av budgetproblemet övervägas.
            Såväl över- som underbalanseringar av budgeten bör kunna företagas,
            beroende på hur den ekonomiska utvecklingen sker, men huvudsaken
            är att en för- nuftig planering kommer till stånd, så att statsmakterna
            inte ideligen ställs inför tvånget att genom mer eller mindre
            improviserade skatte- höjningar bringa budgeten i en med hänsyn
            till det ekonomiska läget godtagbar balans. I nuvarande ansträngda
            statsfinansiella läge är det nöd- vändigt att man, innan beslut
            fattas om nya kostnadskrävande reformer, undersöker vad reformerna
            kommer att kosta framdeles och hur de skall finansieras. En redovisning
            härför skulle helt säkert leda till återhåll- samhet med statens
            utgifter. Med hänvisning till vad som ovan anförts hemställer
            vi, att riksdagen måtte besluta att i skrivelse till Kungl. Maj:t
            hemställa om en planering på längre sikt av statens utgifter och
            inkomster.
          </p>
          <p>
            Stockholm den 27 januari 1959
          </p>
          <p>
            Gunnar Hedlund
          </p>
          <p>
            Nils G. Hansson Lars Eliasson S. G. W. Wahlund i Skegrie i Sundborn
            J. Onsjö C. 0. Carlsson Per Svensson i Bakeröd i Stenkyrka Anders
            Pettersson J. W. Pettersson S. Vigelsbo
          </p>
          <p>
            i Dahl i Norregård
          </p>
        </div>
      </div>
    </body>
  </text>
</TEI>
