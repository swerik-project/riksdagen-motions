<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--fk--00224">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__224/mot_1953__fk__224-001.pdf"/>
      <fw xml:id="i-Th47dXjV8miXnNYHNS6cro">
        Motioner i Första kammaren, nr 224. 15
      </fw>
      <div xml:id="i-CG48ahwMxQoUXy8p8MLkH3" type="motHeader">
        <div xml:id="i-7Rdj6uonh4Bjboo3fFG9ey" type="motTitle"/>
        <div xml:id="i-E5dVCS9cuDkVjeEUincBGP" type="motSubmissionInfo"/>
      </div>
      <div xml:id="i-Pu7cxbAbjDgNr3JR1kYepv" type="motBody">
        <div xml:id="i-Y6piWWv3QvSsVS6r3vywWh">
          <p xml:id="i-WZvfZQm1ax8EqJ7e5qP8TM">
            Nr 224.
          </p>
          <p xml:id="i-16mGgFCAB1H7oSj8xLrk1s">
            Av herr Hermansson, Herbert, m. fl., i anledning av Kungl. Maj:ts
            framställningar om vissa anslag till vägunderhåll och vägbyggnader.
          </p>
          <p xml:id="i-QQmjC4JFnZ7epgKtBMmnbT">
            I statsverkspropositionen, sjätte huvudtiteln, föreslår Kungl.
            Maj:t ett reservationsanslag av 7 500 000 kronor till bidrag till
            byggande av enskilda vägar, vilket innebär en ökning utöver anslaget
            för innevarande budgetår med 1 000 000 kronor. Enighet torde råda
            om att det enskilda vägnätet är av allra största be- tydelse inte
            bara för befolkningen i glesbygderna utan också för hela vårt
            näringsliv. Det allmänna vägnätets längd är 90 000 km. För det
            enskilda vägnätet kan icke någon exakt siffra anges, men det kan
            betecknas såsom sannolikt, att det enskilda vägnätet i vårt land
            till sin längd betydligt över- stiger det allmänna vägnätet. Jordbruksrationaliseringen
            har medfört ökade krav på vägarna, inte minst på de enskilda vägarna.
            De lastbilar, som nu användes för transport av t. ex. mjölk, spannmål,
            virke etc., liksom slakteriföreningarnas bilar för kreaturstransport,
            har stor bredd och höga hjultryck. Då denna trafik i stor utsträckning
            måste gå över de enskilda vägarna, blir kravet på dessas bärighet
            inte mycket mindre än vad gäller för de allmänna vägarna. Det
            säger sig självt, att utbyggnaden och förbättringen av det allmänna
            väg- nätet aldrig kan nå sin fulla ekonomiska kraft, om icke samtidigt
            det en- skilda vägnätet försättes i sådant skick, att det kan
            bära den trafik, som nödvändigtvis måste utväxlas med det allmänna
            vägnätet. Det är alltså av största betydelse, att det enskilda
            vägnätet upprustas och utbygges i så stor utsträckning som möjligt.
            På det hela taget gäller emellertid, att det enskilda vägnätet
            inte är av den beskaffenhet, som den ständigt ökade tra- fiken
            kräver. Detta är ett problem inte minst för de norra delarna av
            landet. Under sådana förhållanden måste vi finna det i statsverkspropositionen
            äskade anslaget av 7,5 milj. kronor till byggande av enskilda
            vägar otill- räckligt. Denna vår uppfattning styrkes vid en jämförelse
            med de i stats- verkspropositionen upptagna anslagen till nyanläggning
            och förbättring av allmänna vägar, för vilka ändamål äskats sammanlagt
            310 miljoner kronor. Detta förhållande kan icke sägas ge någon
            god bild av statsmakternas in- tresse av att lämna det enskilda
            vägnätet erforderlig hjälp. Statsbidraget till byggande av enskilda
            vägar har tyvärr inte räckt till att fylla de behov som förefunnits.
            Sökande till statsbidrag har strömmat till, men deras utsikter
            att få statsbidrag har inte varit tillfredsställande. Många har
            funnit situationen så utsiktslös, att de inte ens ansett det lönt
            att ansöka om stalsbidrag. Det bör i detta sammanhang betonas,
            att det ur kostnadssynpunkt i
          </p>
          <pb facs="riksdagen-motions-pdf/data/1953/mot_1953__fk__224/mot_1953__fk__224-002.pdf"/>
          <fw xml:id="i-4kJWUvqzU4fDF754poN6To">
            16 Motioner i Första kammaren, nr 224.
          </fw>
          <p xml:id="i-BmGqPXvhDTS5JR3yAHgqPr">
            regeln är betydligt mindre påfrestande att bygga enskild väg
            än allmän. De enskilda vägarna bygges av de berörda intressenterna
            själva. Härigenom undkommer man administrationskostnaderna, och
            dessutom kan förut- sättas, att arbetslönerna blir lägre, då vägen
            kommer arbetarna-intressen- terna själva till godo. Statens bidrag
            utgår för närvarande med högst 60 procent av de beräknade kostnaderna,
            i undantagsfall 75 procent, varav helt naturligt måste följa,
            att de enskilda söker hålla kostnaderna nere, för att icke deras
            egna utgifter skall behöva bli alltför tyngande. Eftersläpningen
            inom det enskilda vägnätet måste sägas vara betydande. För hela
            landet kan beräknas ett behov av omkring 73 miljoner kronor, om
            det enskilda vägnätet skall kunna utbyggas på ett någorlunda tillfreds-
            ställande sätt. Huvudparten härav gäller givetvis de nordligaste
            länen. Vid ett statsbidrag av 60 procent av de beräknade kostnaderna
            skulle alltså erfordras 45 miljoner. Det är enligt vår uppfattning
            nödvändigt, att anslaget till byggande av enskilda vägar för budgetåret
            1953/54 höjes utöver vad föredraganden äskat. Det måste vara möjligt
            att för detta ändamål anvisa 12 miljoner kronor, vilket skulle
            betyda, att eftersläpningen i det närmaste skulle kunna elimineras
            under en tid av fyra år, om det enskilda vägnätet kunde få räkna
            med statsbidrag i denna utsträckning. Detta innebär en förhöj-
            ning av det av föredraganden äskade anslaget med 4,5 miljoner
            kronor. Naturligtvis vill vi icke i nuvarande budgetsituation
            förorda någon utgifts- ökning utan att samtidigt ge anvisning
            om var de erforderliga pengarna skulle kunna inbesparas. Det är
            enligt vår uppfattning möjligt att spara in de härför nödvändiga
            medlen genom viss inknappning av anslagen till nyanläggning och
            förbättring av allmänna vägar och broar, särskilt under punkterna
            10 (Byggande av huvudvägar), 12 (Förstärkning och förbätt- ring
            av vägar), 13 (Vägbeläggningar) och 22 (Bidrag till byggande av
            vägar och gator). Med stöd av vad som ovan anförts får vi hemställa,
            att riksdagen vid behandling av statsverkspropositionen, sjätte
            huvudtiteln, måtte besluta att för budgetåret 1953/54 1) anvisa
            till Bidrag till byggande av enskilda vägar ett reservationsanslag
            av 12 miljoner kronor, att avräknas mot automobilskattemedlen;
            samt 2) nedsätta det under punkterna 10, 12, 13 och 22 i huvudtiteln
            äskade anslaget med det härför erforderliga beloppet av 4500 000
            kronor.
          </p>
          <p xml:id="i-Mnq9wdfrcDRWrMNytoRJRJ" type="date">
            Stockholm den 27 januari 1953.
          </p>
          <p xml:id="i-YMDFR8FViTLeNqVcyU3tJb" type="signatureBlock">
            Herbert Hermansson. Gustav Emil Andersson. Georg Carlsson. Fritiof
            Karlsson. John H. Johansson. Nils Franzén. Karl Persson. Ivar
            Nilzon.
          </p>
          <p xml:id="i-svPG3KZxPVX3kxYje33is">
            IDUNS TRYCKERI, ESSELTE, STHLM 53
          </p>
          <p xml:id="i-XVYN2jRviqdBj18eadNrqd">
            316107
          </p>
        </div>
      </div>
    </body>
  </text>
</TEI>
