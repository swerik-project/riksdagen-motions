<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01461">
  <teiHeader>
    <fileDesc>
      <titleStmt>
        <title>om åtgärder för att befordra en aktiv exportinriktad näringspolitik.</title>
        <author>av herrar Gadd och Palm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att befordra en aktiv exportinriktad näringspolitik.</title>
          <idno type="rdwebb">FW021461</idno>
          <rs type="number">1461</rs>
          <ref type="dokument_url_text">http://data.riksdagen.se/dokument/FW021461/text</ref>
          <ref type="dokument_url_html">http://data.riksdagen.se/dokument/FW021461</ref>
          <ref type="dokumentstatus_url_xml">http://data.riksdagen.se/dokumentstatus/FW021461</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2f1xutcwZ6wza71XUkaC3Z" type="signed"/>
        <correspContext corresp="i-2f1xutcwZ6wza71XUkaC3Z">
          <note type="signatory" corresp="i-7oBpdKNLc3LYD8YF1233E6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1461/mot_1973__1461-001.pdf"/>
      <fw xml:id="i-AnML2Yzb6NuPF1rQCRcYKP">
        Mot. 1973:1461 3
      </fw>
      <div xml:id="i-BHGVVEeb8hUAfPZszmZvwW" type="motHeader">
        <div xml:id="i-LjKsaYhETUyqX6UT4iTLpX" type="motTitle"/>
        <div xml:id="i-AmmvUw3cEaP5fk8V6Gbs8Q" type="motSubmissionInfo"/>
      </div>
      <div xml:id="i-5bCDMN2tReNt8aauL5piht" type="motBody">
        <div xml:id="i-9YgPPpokKa6AqorToFnZr8">
          <p xml:id="i-TGnd43i1S75rRbHXsdTEkb">
            Nr 1461
          </p>
          <p xml:id="i-EhQa1CU6stFB4XCoWWFwYd">
            av herr Gernandt om åtgärder för att befordra en aktiv exportinriktad
            näringspolitik.
          </p>
          <p xml:id="i-A33TMZCStBFLPdkqykkvG8">
            Den tekniskt framskjutna ställning på världsmarknaden som vårt
            land hade från sekelskiftets första del och fram till 1960-talet
            delas nu av många andra länder. Den mycket positiva patentbalans
            i förhållande till vår omvärld — som bl. a. skapades av grundläggarna
            till våra världskända industrier — har under senare tid förbytts
            i en negativ patentbalans. Hård konkurrens på världsmarknaden
            råder beträffande såväl produkttill- verkning som materialframställning.
            Den för dagen rådande situationen inom vårt industri- och näringsliv
            inger lätt dystra farhågor för framtiden. Att ställa förhoppningarna
            till att en kommande konjunkturuppgång skall underlätta det pressade
            svenska näringslivets återutveckling tyder på en viss optimism
            — men inte på idérikedom och handlingskraft. Varje enskilt industriland
            måste sannolikt med egna kraftfulla insatser bidraga till att
            skapa den konjunkturförbättring som man önskar. Detta bör naturligtvis
            helst ske genom samlade insatser av alla berörda parter inom landet.
            Även om flera olika uppfattningar råder beträffande en mångfald
            av vårt lands politiska frågor, så hör dock välståndsutveck- lingen
            och sysselsättningsfrågorna till de angelägenheter som alla vill
            värna om — även om det anses böra ske efter olika program. Oenigheten
            om lämpligaste metoder för näringslivets stimulans ger ogynnsamma
            tidsfördröjningar, och mycken tankemöda och kraft ägnas åt debatter
            och åtgärder grundade på näringspolitiska motsättningar. Under
            tiden tilltager konkurrenskraften i en industritillväxande omvärld
            — medan många små- och storföretagare i vårt land sviktar under
            olika ekonomiska påfrestningar och anställdas anställningstrygghet
            äventyras. De politiska lösningar i näringslivsbefrämjande syfte,
            som diskuteras, grundas på de vanliga politiska styrinstrumenten
            såsom direkta stödåt- gärder, räntesänkning, investeringsbidrag,
            skatteavdrag etc. Alla dessa åt- gärder är naturligtvis helt berättigade
            och mycket angelägna, men de har huvudsakligen symtomatisk verkan.
            Denna motion vill fästa uppmärk- samheten på ytterligare åtgärder.
          </p>
          <p xml:id="i-AEQwHxzAzYADeBpH2eEuav">
            Rationaliseringens inverkan
          </p>
          <p xml:id="i-DVWRUs2FjnGfmBpeJ8QGpL">
            Alltför många personer — inom myndigheter och näringsliv samt
            enskilda — tycks förvänta sig att näringslivets rationalisering
            skall lösa dess framtidsproblem. Höggradig rationalisering, som
            går mot alltmer utvecklad automatisering, kan sannolikt ge billigare
            och mer exakt tillverkade produkter — så långt är det riktigt.
            Men i den mån som sysselsättningstillfällena därigenom minskar
            uppstår samhälleliga nack- delar med rationaliseringen. Lyckligast
            vore kanske därför om rationalise-
          </p>
          <pb facs="riksdagen-motions-pdf/data/1973/mot_1973__1461/mot_1973__1461-002.pdf"/>
          <fw xml:id="i-22Fp1TLrYmswwAwkgSFBcs">
            Mot. 1973:1461 4
          </fw>
          <p xml:id="i-GHeurmtAWwE3MMy7AeQbFU">
            ringen kunde hållas inom lämpliga gränser och bl. a. koncentreras
            till de arbeten som innebär ogynnsam arbetsmiljö. Här är ett angeläget
            område för innovatörer, att ge uppslag till funktionella industrirobotar
            som kan avlasta mänsklig arbetskraft och fungera i för människor
            olämplig arbetsmiljö. Nu pågår nödvändigtvis stora rationaliseringssträvanden
            inom närings- livet. Men rationalisering sker även i alla andra
            industriländer — där man dessutom har lägre arbetskraftskostnader.
            De förhållandevis höga arbets- kraftskostnaderna i vårt land återkommer
            ju i alla produktionsled från råvaruhanteringen via transportleden
            och förpackningsindustrin m. m. fram till exportfärdig produkt.
            Vid jämförelse med övriga produktions- länder och handelsgemenskaper
            kommer vårt land därför — trots rationalisering — att ha bland
            de dyraste produkterna på världsmark- naden inom varuområdet ”traditionella
            produkter”, såsom kylskåp, cyklar, skor etc. Av den orsaken räcker
            det sannolikt inte med rationalisering enbart.
          </p>
          <p xml:id="i-8Ep9YM1PNLVec7eQ5Fz47n">
            Naturtillgångarnas betydelse
          </p>
          <p xml:id="i-8ZgUdLzKnNQeVjmgyvd7f7">
            Även om det inte tillför motionen något nyhetsstoff kan det ändå
            vara angeläget att fästa uppmärksamheten på den minskade nationella
            förmån som vårt lands naturtillgångar representerar i dagens läge.
            Vid en återblick på den passerade delen av 1900-talet måste erkännas,
            att vårt land och dess näringsliv har haft en oerhörd fördel framför
            många andra industrinationer genom våra rika naturtillgångar och
            vårt sätt att kunna utnyttja dessa. Andra industriländer har i
            stor utsträckning tvingats att importera råvaror till avsevärda
            materialkostnader. Resten av tillverk- ningskostnaderna har huvudsakligen
            varit arbetskraftskostnader och driftkostnader, bland annat för
            elkraft. I vårt land har skogen, malmen och elkraften kunnat utnyttjas
            utan importkostnader — men har däremot givit billig inhemsk råvara
            och drivkraft samt tillfört landet goda exportinkomster. I dagens
            läge kan följande synpunkter läggas på råvarutillgången och energiresurserna:
            a. Skogen och dess produkter har numera inte så gynnsamma säljmöjligheter
            till de priser som erfordras för att skogsbruket skall vara lönsamt.
            Avverknings- och transportkostnader m. m. är så höga att vissa
            skogsområden inte är avverkningsvärda. Viss utländsk priskonkurrens
            råder. b. Konsten att framställa kvalitetsstål är numera internationellt
            utbredd. Internationellt stål tillhandahålles till lågt pris på
            världsmark- naden. Svenskt stål och järnmalm har mycket svårt
            att konkurrera. Sedan miljövårdskostnaderna ”lagts ut” på tonpriset
            försämras ytterligare de svenska järnverkens konkurrenskraft.
            c. Elenergin, som till största delen går till de stora processindu-
            strierna, har hittills kunnat erhållas med inhemska kostnader
            genom tillgänglig och utbyggnadsvärd vattenkraft. Om det för den
            planerade
          </p>
          <pb facs="riksdagen-motions-pdf/data/1973/mot_1973__1461/mot_1973__1461-003.pdf"/>
          <fw xml:id="i-CK1q31FXKonXNRtEA4S4x9">
            Mot. 1973:1461 5
          </fw>
          <p xml:id="i-4d7wg1EVYhXnjCCsAL8soF">
            fördubblingen av energibehovet skall utnyttjas importerat oljebränsle
            eller importerat atombränsle, tillkommer härigenom ”nya” och kanske
            högre kostnader för elenergin. Med det anförda betvivlas inte
            att alla personer i ansvarig ställning är väl medvetna om dessa
            förhållanden, men en något pessimistisk påmin- nelse om våra naturtillgångars
            aktuella värde i förhållande till våra ”glansdagar” kan väl ändå
            anses vara berättigad.
          </p>
          <p xml:id="i-SW2SBPFpJaUHjBCqpTQrrF">
            Nya produkter
          </p>
          <p xml:id="i-VhAahcixFNTgSMQ1ecNUTD">
            Vad en tidigare motion i hithörande frågor (1972:1316) syftade
            på — utöver att bättre tillvarataga och stödja landets tekniskt
            kreativa förmågor — är att stimulera till produktion av nya, unika
            produkter. Då vårt land har svårigheter att konkurrera med billig
            arbetskraft är en av de återstående möjligheterna att försöka
            återvinna ställningen som en av de världsledande nationerna på
            teknikens och industrins område. Den möjligheten har vi ännu kvar
            inom landet med den skickliga personal inom alla kategorier som
            landet förfogar över — och med den ännu inte tillvaratagna idéproduktionsreserven
            som landets innovatörer utgör. De flesta industriländer kommer
            att konkurrera på världsmarknaden med rationellt och billigt framställda
            traditionella produkter. Industrin inom några länder, bl.a. USA,
            synes avse att satsa på nya, unika produkter — att försöka vara
            först på marknaden och ”sälja så länge som det går”. På detta
            sätt bör alltså vårt land kunna konkurrera med stor framgång.
            Inom området ”framtidsprodukter” finns på världsmarknaden ett
            oändligt produktområde för den som försöker ligga ett steg före.
            Om man bl. a. intresserar sig för den del av nu- och framtidsbehovet
            som finns inom de tekniskt lågutvecklade länderna och vill medverka
            till att dess invånare skall uppnå den materiella och industriella
            standard som de själva önskar — så uppenbaras även där oerhört
            stora tillverknings- behov. Här bör vårt land kunna deltaga i
            konkurrens med andra industriländer genom att försöka erbjuda
            eftertraktade och lämpligt marknadsanpassade produkter. I detta
            sammanhang är det angeläget att framhålla följande syn- punkter:
            Här avses inte att försöka göra osympatiska, ekonomiska förtjänster
            på tekniskt lågutvecklade länders bekostnad. Det avses inte att
            skapa konstlade behov i dessa länder för att gynna vårt eget näringsliv.
            I den mån uppsökande marknadsföring sker i sådana länder bör det
            ske i god samordning med kundlandets egna intressen att bygga
            upp en industri, som passar för landets egna förhållanden och
            önskemål. Det får nämligen förutsättas att de lågutvecklade länderna
            inte enbart önskar förvärva kunskap utan även behöver material,
            verktyg, maskiner m.m. för sin utveckling av industri, kommunikationsmöjligheter
            m. m. Uppsökande marknadsföring i dessa länder bör därför kunna
            uppfattas som ett ärligt erbjudande av svenska tjänster och önskvärda
            nyttigvaror i konkurrens med andra industriländers utbud.
          </p>
          <pb facs="riksdagen-motions-pdf/data/1973/mot_1973__1461/mot_1973__1461-004.pdf"/>
          <fw xml:id="i-FxB6JBudX3aRZh46Fg1fwm">
            Mot. 1973:1461 6
          </fw>
          <p xml:id="i-UQ6wL1F6X2ezuwokF2mrT1">
            Produktionens inriktning
          </p>
          <p xml:id="i-FQJZfuiD3nFsyZEAbnXVev">
            Hittillsvarande situation med avseende på svensk tillverkning
            och därpå följande försök till marknadsföring utomlands kan i
            viss mån karakteriseras av mera produktinriktning än marknadsinriktning.
            Detta innebär, att företag oftast tillverkar en för sin verksamhet
            och allmänna inriktning lämplig produkt som vanligen är anpassad
            för den svenska marknaden. Vid senare försök till export — som
            skulle tillföra företaget och landet valuta — befinnes det ofta
            att mycket stora marknader ej har intresse eller behov av ifrågavarande
            produkt. Med en uppsökande marknadsföring skulle produktionen
            för exportändamål i stället bli marknadsinriktad, varigenom den
            svenska marknadsföringen i respektive kundländer — såväl industri-
            som utvecklingsländer — skulle underlättas avsevärt och exportvolymen
            därmed öka. Ovan antydd uppsökande marknadsföring har landets
            små och medelstora företag svårt att utföra i egen regi. Man är
            hänvisad till förekommande utländska handelshus samt till handelskammare,
            handels- sekreterare jämte inhemska organ och organisationer.
            Dessa olika organ kan i nuvarande organisationsformer inte fungera
            på ovan angivet sätt — särskilt med avseende på teknisk marknadssondering
            och återförande till svensk industri av erfarenheter, behov, kravspecifikationer
            m. m. inom respektive marknader.
          </p>
          <p xml:id="i-Mpr1EFT8Cmv5KpZhZscoL8">
            Påbörjade och planerade statliga åtgärder
          </p>
          <p xml:id="i-QUFYQvHkqy8s7bwXCnVLwP">
            Inrättandet av Sveriges exportråd var en betydande satsning på
            landets utlandsrepresentation i handelsfrågor. Vidare tyder handelsdepartemen-
            tets information angående ny industripolitisk verksorganisation
            (1972-05-29) på ytterligare aktiviteter och samordning av de industri-
            och handelspolitiska verksamheterna. Med riktig och för ett fritt
            svenskt näringsliv välvilligt inriktad planering av verksamheten
            vid Sveriges exportråd, statens industrikolle- gium m. fl. organ,
            bör dessa kunna vara till mycket god nytta för handel och industri.
            Några synpunkter på riktlinjerna för utlandsrepresentationen med
            avseende på handels- och marknadsföringsfrågorna må dock anföras:
            Den nuvarande organisationen — utanför landet — är uppbyggd och
            dimensio- nerad för att utföra av svenskt näringsliv beställd
            utrednings- och marknadsföringshjälp — dvs. att på givna uppdrag
            försöka marknadsföra vissa svenska produkter. Däremot kan ifrågasättas
            om den nuvarande — i huvudsak merkantilt inriktade personalen
            — kan utnyttjas för den form av ”uppsökande” verksamhet som motionen
            förespråkar. Härtill synes det vara lämpligare med tekniskt skolad
            personal — gärna med innovativ läggning. För detta talar även
            det faktum att svenska exportprodukter i allt väsentligt är teknologitunga
            produkter. Ett mindre antal av de svenska handelssekre- terarna
            är tekniskt utbildade, och dessa — jämte de tekniska attachéerna
          </p>
          <pb facs="riksdagen-motions-pdf/data/1973/mot_1973__1461/mot_1973__1461-005.pdf"/>
          <fw xml:id="i-CthzNuw4UXpxUNEsGmFVoR">
            Mot. 1973:1461 7
          </fw>
          <p xml:id="i-JrxtCUY1UsG4P5H1ass7jM">
            vid ambassaderna i fem framstående industrinationer — representerar
            den tekniska kvalitén men långtifrån den erforderliga kvantiteten.
            Det bör vara både önskvärt och möjligt att bygga ut den svenska
            tekniska utlandsrepresentationen — inte minst i samverkan med
            Ingenjörsveten- skapsakademien — bl. a. för att fånga upp nya
            produkter och produkt- idéer. I detta sammanhang är det intressant
            att skärskåda de ekonomiska anslagen till några verksamheter som
            anknyter till sysselsättningsläget. Av akuta nödvändighetsskäl
            är AMS:s drift- och bidragsbudget för närvarande cirka 4 miljarder
            kronor för den socialpolitiska verksamhet som bedrives. De utlandsriktade,
            operativa åtgärder som avses hjälpa näringslivet att exportera
            — och därmed skapa arbetstillfällen — kostar cirka 30 miljoner
            kronor. (Proposition 1973:1, bilaga 12, s. 23—36.) Mot bakgrunden
            av det gamla uttrycket ”alla produkter som säljs har tillverkats
            — men långt ifrån alla produkter som har tillverkats säljs” bör
            det vara berättigat att begära en mera aktiv näringspolitisk verksamhet
            med avsevärd utökning av representationen på de platser där viktiga
            säljmarknader finns. För undvikande av missförstånd påpekas att
            det här inte avses att upprätta försäljningsorganisationer. Förslagsvis
            kan man i stället använda benämningen ”organ för marknadsstudier”.
          </p>
          <p xml:id="i-Uk2LW67GWJTAaQgCxmwD63">
            Teknisk hjälp från samhället
          </p>
          <p xml:id="i-Q4DiMitrpmUDSyY2nsbM3u">
            Otaliga exempel visar att ett fritt näringsliv är det mest effektiva
            och dynamiska sättet att driva tillverkning och handel inom de
            flesta fackområden. Men det är också lika säkert att ett antal
            funktioner måste samordnas och samadministreras — ofta genom staten
            eller lokala samhällsfunktioner. Var gränsen mellan enskild verksamhet
            och samhälls- insatser skall gå råder de mest skilda uppfattningar
            om. De stora företagen är vanligen relativt välförsörjda i fråga
            om forskning, konstruk- tionsarbete, marknadsföring m. m. De små
            och medelstora företagen har det betydligt svårare i de flesta
            avseenden. De företag som anmäler behov av tillgängliga centrala
            resurser bör därför ges möjligheter att få detta som en hjälp
            att bibehålla sysselsättningseffekten under ekonomiska lågkon-
            junkturer. Vad gäller forskning, materialkännedom, utprovningsresurser
            och liknande funktioner bör statliga resurser härför ställas till
            näringslivets förfogande till lägsta möjliga kostnad för de små
            företagen och med korta ”leveranstider”. Det är orimligt att små
            företag skall kunna satsa tid och pengar på utredningar som vanligen
            ligger utanför deras kompetensom- råde. Deras huvudsakliga uppgift
            är ju att producera och därmed hålla de anställda sysselsatta.
            För ovan angiven verksamhet bör även högt kvalificerade myndigheter
            och försöksanstalter kunna inordnas i närings- livsbefrämjande
            verksamhet. I mån av tid bör alltså exempelvis flyg- tekniska
            försöksanstalten, statens provningsanstalt, FOA, högskolorna m.
            fl. utnyttjas för detta. I en för näringslivet svår tid kan denna
            hjälp till
          </p>
          <pb facs="riksdagen-motions-pdf/data/1973/mot_1973__1461/mot_1973__1461-006.pdf"/>
          <fw xml:id="i-5a5M1zAPXjxTfLE5W4b1GV">
            Mot. 1973:1461 8
          </fw>
          <p xml:id="i-BgohLG8Xhz2NQvDCE6n2Qe">
            näringslivet vara viktigare — för att kunna bibehålla sysselsättningen
            — än vissa andra pågående arbeten av forsknings- eller provningskaraktär.
            Härtill erfordras god samordning av alla landets resurser. Forskningsverksamheten
            i övrigt inom landet, inom näringsliv och institutioner, har givetvis
            sitt stora värde. Men huvuddelen av forsknings- arbetet inriktas
            vanligen på selektiva målobjekt som alltför sällan resulterar
            i tillverkningsvärda konstruktioner, som snabbt kan komma den
            allmänna sysselsättningen till del. En del av forskningsresultaten
            hamnar kanske i arkivpärmar för framtida bruk, då resultatet kan
            anses vara moget för praktisk användning inom industrin. Det når
            alltså inte fram till verkstädernas maskiner så särskilt snabbt.
            Mycket av forsknings- resultaten resulterar i årsvisa förbättringar
            inom traditionella produkter från den etablerade storindustrin
            — och det ger i allmänhet inte något ökat antal arbetstillfällen.
            Det finns dock en stor mängd forskningsresultat som efter lämplig
            anpassning kan utnyttjas för tillverkning. Oftast ligger emellertid
            rappor- terna på viss distans från industrin och är inte praktiskt
            tillgängliga. På lämpligt sätt bör därför forskningsresultaten
            — där så bedömes vara lämpligt — ställas till näringslivets förfogande
            så snabbt som möjligt under eventuellt erforderlig grad av konfidentiell
            handläggning.
          </p>
          <p xml:id="i-S2eEbU6cUiLRjpkknU6Rne">
            Idébank och teknisk dokumentationscentral
          </p>
          <p xml:id="i-JW5ttHMzK6YbA8pvFDEpWt">
            Utöver ovan diskuterade forskningsresultat torde det för närvarande
            finnas ett stort antal tillverkningsvärda objekt inom landet.
            Personer i aktningsvärd ställning vid högskolor, övriga institutioner
            och inom näringslivet räknar dem i tusental. Det rör sig om uppfinningsidéer,
            konstruktioner etc. av såväl patentskyddad som inte patenterad
            karaktär. Inom detta rika urval bör kunna utsorteras tillverkningsobjekt
            som passar för olika verksamhetstyper inom landet. Enbart på patent-
            och registre- ringsverket finns oerhört stora informationsmängder
            lagrade. Det är emellertid förhållandevis svårt för de mindre
            företagen att på ett tillräckligt enkelt sätt utnyttja befintliga
            register. Med modern datateknik kommer inte bara den ordinarie
            verksam- heten vid patent- och registreringsverket att kunna ske
            enklare och snabbare. Det bör därutöver vara möjligt att ge värdefull
            service till landets näringsliv med avseende på val av tillverkningsobjekt.
            En teknisk idébank (eller annan lämplig benämning) bör därför
            snarast upprättas vid detta verk eller på annan plats. I dessa
            dataregister kan — med lämplig kodifiering — införas objekt enligt
            följande exempel: 1. Grundidéer till enkla eller mer komplicerade
            objekt (bl. a. idéer med framtidsvärde). 2. Mera utarbetade och
            ev. utprovade idéer och konstruktioner. 3. Helt tillverkningsfärdiga
            objekt, t. o. m. med ritningar och kalky- ler. 4, Förteckning
            över de svenska företag som vill anknyta till detta
          </p>
          <pb facs="riksdagen-motions-pdf/data/1973/mot_1973__1461/mot_1973__1461-007.pdf"/>
          <fw xml:id="i-7hrDCaDdFQDCLx8c4hxbVH">
            Mot. 1973:1461 9
          </fw>
          <p xml:id="i-4EjneGzab67vuWahJiNjNf">
            centralregister med redogörelse för tillverkningsresurser m.
            m. S. Förteckning över aktuella tillverkningsbehov för distribution
            inom landet, t. ex. legoarbeten till större industri. 6. Förteckning
            över tänkbara tillverkningsbehov för export (enligt punkten Marknadsföring
            nedan). 7. Vissa erforderliga patenthandlingar och uppgifter.
            8. Hänvisning till värdefulla och idégivande tidningsartiklar
            m. m. i svensk och utländsk press.
          </p>
          <p xml:id="i-VDV2nFkVzmayFLRWDFiNHQ">
            Det kan invändas att uppfinnare, konstruktörer m. fl. vill utnyttja
            det konkurrensfria samhällets möjligheter att egenhändigt exploatera
            tillverk- ningsvärda idéer, i stället för att leverera dessa till
            en databank. Detta skulle givetvis stå var och en fritt. Men med
            kännedom om dagens situation i dessa avseenden kan just en sådan
            idébank verkligen leda till exploatering, idéutnyttjande och därmed
            ekonomisk ersättning. Redan den oerhörda mängd idéer och patent
            m. m. som till dags dato är kända, förtjänar att göras mera lättillgängliga
            och därmed användbara då objekten kan identifieras och presenteras
            med tidsenliga metoder. Registret bör inte ha alltför offentlig
            karaktär utan ges ett visst industriskydd. Svenska företag och
            enskilda bör dock enligt lämpliga bestämmelser ha tillgång till
            för respektive bransch nödiga uppgifter. Idébanken kan lämpligen
            samplaneras och samordnas med den dokumentationscentral och datoranläggning,
            som avses disponeras för behandling av utländska varuförfrågningar,
            och kan även i huvuddragen anknyta till försöksverksamheten med
            det s. k. samarbetsinitiativet. En annan snabbt arbetande dokumentationscentral
            huvudsakligen avsedd för patentärenden bör upprättas vid, eller
            i anslutning till, patentverket. Det förefaller som mycket kan
            göras för att effektivera patentutred- ningsförfarandet och därmed
            minska den långa tiden vid patentansök- ningar.
          </p>
          <p xml:id="i-JxBrmygZdwbujhdKTnoLe1">
            Marknadsföring och marknadsstudier
          </p>
          <p xml:id="i-EDufpPoMt1rQAp1bMaVrra">
            De små och medelstora företagen som saknar utlandsrepresentation
            utnyttjar de befintliga exportserviceorganisationerna för sin
            marknads- föring. De större företagen har i större utsträckning
            egna resurser för utlandsverksamheten. De uppdrag som tilldelas
            de utländska handels- kamrarnas personal genomföres helt säkert
            mycket tillfredsställande — men enligt tidigare resonemang räcker
            det inte med enbart denna beställda uppdragsverksamhet. Om därför
            tekniskt inriktad personal — gärna av innovativ karaktär — avdelas
            för mera uppsökande verksamhet inom aktuella länder, skulle säkert
            en avsevärd mängd tillverkningsvärda objekt kunna tillföras svensk
            industri. Detta gäller även inom utvecklings- länder, varav ett
            antal förefaller att ha vissa ekonomiska resurer eller lämpliga
            bytesvaror samt — inte minst — en egen strävan till anskaffning
            av nyttoprodukter för fortsatt utveckling av egen industriell
            verksamhet.
          </p>
          <pb facs="riksdagen-motions-pdf/data/1973/mot_1973__1461/mot_1973__1461-008.pdf"/>
          <fw xml:id="i-PpTNtWAYTfA5hRCa3KSHRe">
            Mot. 1973:1461 10
          </fw>
          <p xml:id="i-9YDVci6eimLLdPBfwKpgi6">
            Marknadsundersökare av angivet slag bör alltså vara mer tekniskt
            utbildade och inriktade än de vanligen merkantilt utbildade handels-
            sekreterarna. Det bör dessutom vara personer som är mycket välutbildade
            och välrekommenderade med avseende på förmågan att fullfölja tanke-
            gången i uppdraget: Vad kan svensk industri producera för just
            den aktuella marknaden? Med lämplig personal, som kan ”lånas”
            från svenskt näringsliv och kontraktanställas för några år, är
            det mycket sannolikt att ett avsevärt antal tillverkningar kan
            tillföras svenskt näringsliv. Härvid bör möjligheten till visst
            råvaruutbyte även beaktas i högre grad än hittills. Utgångspunkten
            för hela ovanstående resonemang är att världens totala behov av
            industriprodukter, i såväl i- som u-länder, är så stort att ingen
            sysslolöshet skulle behöva finnas i vårt land — under förutsättning
            att vi hittar de rätta säljbara produkterna. Dessa latenta behov
            måste vi — i likhet med vissa andra industriexpanderande länder
            — gå ut i världen för att själva uppsöka genom tekniska marknadsstudier,
            vilkas resultat åter- föres till hemlandet via de ordinarie kommunikationskanalerna.
            Efter bearbetning sker lämpligen uppdatering i idébankens register
            och utbud till näringslivet. Genom ovan skisserade åtgärder kan
            lämpligt utrustade svenska företag — med anmälda sysselsättningsbehov
            — ges möjlighet till produktval samt nödig hjälp till produktutveckling
            m. m. Slutligen sker marknadsföring i resp. länder med hittillsvarande
            metoder. För att uppmuntra och underlätta säljverksamheten av
            svenska produkter på utomeuropeiska marknader bör den mindre industrin
            ges möjlighet att erhålla långsiktiga krediter till detta ändamål.
            Att på föreslaget sätt samordna funktioner inom stat och näringsliv
            samt föranstalta om ytterligare ökad utlandsrepresentation är
            förhållan- devis omfattande åtgärder men sannolikt nödvändiga
            åtgärder för att det svenska näringslivet skall kunna upprätthålla
            erforderlig sysselsättnings- grad. Alla anhängare av fri företagsamhet
            reagerar kanske mot den ökade centralstyrning som landet kan tänkas
            få i det skisserade läget. Men en förståndig regering inser förhoppningsvis
            att ett fritt näringsliv — med lämpligt statligt stöd — är vida
            överlägset något statligt företag inom alla handels- och industribranscher.
            Någon hårdare styrning eller maktöver- tagande från statens sida,
            med avseende på företag som ansluter sig till det skisserade systemet,
            måste därför inte nödvändigt förutsättas. Det är alltså angeläget
            att framhålla att det här inte är fråga om styrning i någon form
            eller grad. Det är i stället en — kanske mycket snart nödvändig
            — samordnings- och servicefråga för att hjälpa svenskt näringsliv
            att fungera lättare och ge de anställda större anställningstrygghet.
            Motionens innehåll avser i hög grad sysselsättningsbefrämjande
            åtgär- der, vilket i sista hand berör landets löntagare och dessas
            arbetstillfällen. I den mån de föreslagna åtgärderna befinns vara
            värda att genomföra, helt eller delvis, bör inga invändningar
            resas från löntagarnas sida om kostnaderna för genomförandet till
            lämplig omfattning föreslås att lånas ur AP-fonden. Till driftkostnaderna
            bör viss del tillskjutas av de företag som utnyttjar organisationens
            tjänster.
          </p>
          <pb facs="riksdagen-motions-pdf/data/1973/mot_1973__1461/mot_1973__1461-009.pdf"/>
          <fw xml:id="i-WLUesyHE9psWBQh4UaiFcn">
            Mot. 1973:1461 11
          </fw>
          <p xml:id="i-AqoSBuhgP4GdTwBPEwMbF6">
            Motionsförslag
          </p>
          <p xml:id="i-A7usWxLCLwezD7xey3uabo">
            I den alltmer hårdnande världskonkurrensen räcker det inte att
            enbart avvakta en eventuellt kommande högkonjunktur. De av regeringen
            planerade åtgärderna — bl. a. tillskapandet av statens industrikollegium
            — är sannolikt åtgärder i rätt riktning. Men det är nödvändigt
            att gå ännu något längre — och göra det omedelbart. Under hänvisning
            till det anförda föreslår jag att riksdagen i syfte att snarast
            komma till rätta med den besvärliga konjunktursituationen — och
            inför de av rege- ringen planerade åtgärderna med samma syfte
            — i skrivelse till Kungl. Maj:t uttalar sig i motionens inriktning
            med följande delförslag: 1. utse och anvisa för småföretagare
            lättillgängliga, snabba och prisbilliga utprovnings- och rådgivningsresurser,
            bl. a. befint- liga anstalter och institutioner; 2. inrättandet
            av en idébank (eller annan lämplig benämning) i avsikt att snabbt
            och effektivt kunna återfinna och hantera tekniska idéer, forskningsresultat
            och projekt till nytta för svenskt näringsliv; 3. inrättandet
            av en effektiv dokumentationscentral för patent- frågor och övriga
            frågor av teknisk och vetenskaplig art i nära anknytning till
            kungl. patent- och registreringsverket; 4. ytterligare utökande
            av den planerade utlandsrepresenta- tionen med tekniskt inriktad
            personal av hög kapacitet för att i uppsökande syfte undersöka
            vad svenskt näringsliv kan producera och leverera till aktuella
            marknader samt i övrigt fånga upp nya produkter och produktidéer;
            samt 5. långsiktig kreditgivning på lämpliga villkor till mindre
            företag att användas för väl planerade och dokumenterade försälj-
            ningsåtgärder på utomeuropeiska marknader.
          </p>
          <p xml:id="i-EJuHurwyY3jqei4gs1DK59" type="date">
            Stockholm den 26 januari 1973
          </p>
          <div xml:id="i-7omTekRzFUZZ6ATrPNSQeP" type="signatureBlock">
            <list xml:id="i-DpAWhwtDN8gvKkZq2Bzj22">
              <item xml:id="i-JGb4mzhzZscM1WLHaFKXe6" who="i-7oBpdKNLc3LYD8YF1233E6" type="signature">
                ANDERS GERNANDT (c)
              </item>
            </list>
          </div>
        </div>
      </div>
    </body>
  </text>
</TEI>
