<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0211/mot_200001_MJ_0211-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            22
          </p>
          <p>
            2000/01 mnr: MJ211 pnr: mp525
          </p>
          <p>
            Motion till riksdagen 2000/01:MJ211
          </p>
          <p>
            av Gudrun Lindvall (mp)
          </p>
          <p>
            Strutsfarmning
          </p>
          <p>
            Förslag till riksdagsbeslut
          </p>
          <p>
            Riksdagen = tillkännager för regeringen som sin mening = att
            strutsfarmningen i landet bör avvecklas.
          </p>
          <p>
            Inledning
          </p>
          <p>
            Under förra motionstiden skrev jag en motion om struts. Det finns
            skäl att utveckla den i år. Strutsfarmning är en relativt ny företeelse
            i Sverige. Det finns cirka 200 uppfödare och åtta godkända slakterier.
            För drygt ett år sedan kom Jordbruksverket äntligen med förslag
            på föreskrifter för strutshållningen. Men efter remisstiden är
            de föreskrifter man nu presenterat en klar försämring.
          </p>
          <p>
            Problem att ha vilda djur i hägn i fel klimat
          </p>
          <p>
            Kunskapen om strutsens naturliga liv är liten, trots att strutsar
            farmats i mer än hundra år i Sydafrika, och farmningen har i Sverige
            medfört en hel del problem. Vårt kalla och fuktiga klimat är inte
            vad strutsarna är anpassade till. Fukten och kylan gynnar svamp-
            och bakterieinfektioner i lungor och ögon. I strutsens naturligt
            varma och torra ökenklimat dör farliga smittämnen, men i Sverige
            blir en stor del av äggen uttorkade eller infekterade med svamp.
            Ibland dör embryot på ett sent stadium, och när ägget öppnas kan
            ungen vara helt täckt med svampväxt. I ett regnigt klimat, med
            lera och jord istället för sand, ökas risken betydligt. När kycklingarna
            går utan sina föräldrar lär de sig inte vad som är bra och inte
            bra att äta. Eftersom det inte finns krav på beväxt mark i hägnen
            är det enligt uppgift inte ovanligt att strutsar dör av avmagring
            eller förstoppning efter att ha ätit olämpliga föremål eller lera
            och gödsel. Dessutom är en isig mark lätt att halka på för de
            tunga strutsarna. Det har
          </p>
          <pb facs="riksdagen-motions-pdf/data/200001/mot_200001_MJ_0211/mot_200001_MJ_0211-0002.pdf"/>
          <p>
            2000/01:MJ211
          </p>
          <p>
            23
          </p>
          <p>
            även hänt att strutsar panikrusat in i stängsel och väggar och
            dött. Bristen på motion i hägnen har givit defekter på skelettet.
          </p>
          <p>
            Transporter och slakt också problemfyllt
          </p>
          <p>
            Strutsarna far även illa vid transporterna till slakterierna
            och transportfordonen är inte anpassade till djuren. Förra året
            rapporterade slakteriet i Sävsjö att strutsar vid flera tillfällen
            fastnat och strypt sig under transporter vid slakt.
          </p>
          <p>
            De nya föreskrifterna håller inte måttet
          </p>
          <p>
            I de nya föreskrifterna har uppenbarligen Jordbruksverket lagt
            sig platt för näringens krav. I remissförslaget krävdes att strutsar
            upp till ett års ålder skulle ha 7,5 m? inomhus och 250 m? utomhus
            per fågel att röra sig på och en totalyta av minst 1000 m?. Men
            branschen satte sig emot detta och i de föreskrifter som nu kommit
            finns inga måttföreskrifter alls kvar. Det ska utredas. Likaså
            får man till 2003 på sig för att göra stallar och hägn säkra för
            strutsarna, trots att verket skriver att strutsar måste ses som
            vilda djur, lättstressade och svåra att hålla i fångenskap. Valhäntheten
            kan — om man vill vara positiv — tolkas som att verket är medvetet
            om svårigheten att hålla struts i fångenskap.
          </p>
          <p>
            Behövs ännu ett köttdjur i Sverige?
          </p>
          <p>
            Är det verkligen nödvändigt med en ny djurart för köttproduktion
            i Sverige? I vanliga fall blir en struts 50-60 år, men vid farmning
            dödas de efter cirka 1 år mekaniskt med bultpistol eller i några
            fall med el. Köttet, som marknadsförs som extra fettsnålt, är
            inte det enda man använder. Skinn och fjädrar är värdefullt och
            exklusivt, av äggen gör man prydnadsföremål. Men med tanke på
            alla problem som varit förknippade med farmningen måste man verkligen
            ifrågasätta om strutsen ska finnas i ett land med Sveriges klimat.
            Jordbruksverkets valhänta hantering av skötselföreskrifter visar
            att farmningen är mycket svår att få att harmoniera med Sveriges
            djurskyddssyn. Det enda rätta vore att stoppa importen av strutsar
            och avveckla strutsfarmningen i landet.
          </p>
          <p>
            Stockholm den 29 september 2000 Gudrun Lindvall (mp)
          </p>
        </div>
      </div>
    </body>
  </text>
</TEI>
