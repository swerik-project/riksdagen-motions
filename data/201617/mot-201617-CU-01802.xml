<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-01802">
  <teiHeader>
    <fileDesc>
      <titleStmt>
        <title>Krav på tillgänglighet vid nybyggnation</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1802 av Karin Svensson Smith (MP)</title>
          <idno type="rdwebb">H4021802</idno>
          <rs type="number">1802</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4021802/text</ref>
          <ref type="dokument_url_html">http://data.riksdagen.se/dokument/H4021802</ref>
          <ref type="dokumentstatus_url_xml">http://data.riksdagen.se/dokumentstatus/H4021802</ref>
          <ref type="docx">http://data.riksdagen.se/fil/98584390-1780-4FC9-974B-022B4FB7E411</ref>
          <ref type="pdf">http://data.riksdagen.se/fil/866DDDCC-61F2-443E-9BAD-FE2637C05231</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9b8eL15WWrVs2yCkqawV5b" type="signed"/>
        <correspContext corresp="i-9b8eL15WWrVs2yCkqawV5b">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-RP3GzEDVd68BTBuyDUbPtk" type="submitted">
          <date when="2016-10-04"/>
          <time when="17:06:00"/>
        </correspAction>
        <correspAction xml:id="i-Sm3QfSzvSrWtDFyet7nhP6" type="reviewed">
          <date when="2016-10-12"/>
        </correspAction>
        <correspAction xml:id="i-FHZtuqjPUbgJzvAeZVXEFJ" type="referred">
          <date when="2016-10-14"/>
        </correspAction>
        <correspAction xml:id="i-GCurEHGGj82HJfZi3ZiWfy" type="assigned">
          <date when="2018-02-20"/>
          <time when="11:42:32"/>
        </correspAction>
        <correspContext corresp="i-GCurEHGGj82HJfZi3ZiWfy">
          <ref type="assignedTo">Civilutskottet</ref>
        </correspContext>
        <correspAction xml:id="i-EWtjuJPJUiawQWUKoZ5dxZ" type="behandlas_i"/>
        <correspContext corresp="i-EWtjuJPJUiawQWUKoZ5dxZ">
          <ref type="uppgift">2016/17:CU15</ref>
          <ref type="ref_dok_id">H401CU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E46xq1VwneL7jHSjUJSVg6" type="motHeader">
        <div xml:id="i-ELEqR4rbuth6Yg3iMpM6Xt" type="motTitle">
          Motion till riksdagen 2016/17:1802 av Karin Svensson Smith (MP)
          Krav på tillgänglighet vid nybyggnation
        </div>
      </div>
      <div xml:id="i-NHCAu9fJcPhMdyJvzPirkU" type="motBody">
        <div xml:id="i-5qr1FuWo5ewhfe84464Qca" type="motProposal" subtype="förslag">
          <head xml:id="i-CB82qmmsLugWDmnNDsRDbC">
            Förslag till riksdagsbeslut
          </head>
          <list xml:id="i-KuKoagW95swB9LR8RXJ7GF">
            <item xml:id="i-FowypzK1NA8tRnvyXhcJfL" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma med ett förslag till ändring i PBL som
              ska förtydliga att kommuners planmonopol är förenat med ett ansvar
              att garantera tillgänglighet i vid mening till och från övrig
              infrastruktur vid nybyggnation i stället för enbart parkeringsplatser
              och tillkännager detta för regeringen.
            </item>
          </list>
        </div>
        <div xml:id="i-8e1oqXVLerzCjKkDF87wa7" type="motContent">
          <head xml:id="i-UCfNxe7t8NZobPfmpa65up" type="h1">
            Motivering
          </head>
          <p xml:id="i-6pXT4gQspTZNVguK7e5yfF">
            Kommunal parkeringspolitik som ställer krav på minimital av parkeringsplatser
            vid nybyggnation ökar byggkostnader och subventionerar indirekt
            privatbilism. För att bidra till sänkta byggkostnader och för
            att främja hållbar stadsutveckling måste initiativ tas för att
            kommunala krav inte ska tvinga fram kostsamma parkeringslösningar
            utan istället öka bebyggelsers tillgänglighet genom att fokusera
            på andra frågor än parkeringsplatser.
          </p>
          <p xml:id="i-CjRa5scLz6MGdwU2i8nfa5">
            Krav på minimiantal av parkeringsplatser innebär att åsidosätta
            gängse marknadslogik att en försäljare/producent gör en affärsmässig
            bedömning av efterfrågan och anpassar utbudet därefter. Istället
            tvingas byggherrarna – oftast – anlägga fler parkeringsplatser
            än vad som efterfrågas. Detta är av många skäl oerhört ouppskattat
            av byggherrar och näringsliv, eftersom det fördyrar produktion
            och hyresnivåer och innebär ett ingrepp i äganderätten och företagens
            självbestämmande.
          </p>
          <p xml:id="i-AjTh7eXbBZq9kwwKzCdPVa">
            Att många kommuner dessutom kräver att parkering ska lösas inom
            kvartersmark tvingar ofta fram dyra garagelösningar under husen.
            Varje enskild parkering i ett garage under övrig bebyggelse beräknas
            kosta mellan 250 000 och 400 000 kronor. Då dessa kostnader sällan
            eller aldrig avspeglas i parkeringsavgifterna är det omöjligt
            för byggherrarna att få ekonomi i parkeringsplatserna. Följden
            blir att kostnaderna belastar hyresnivåer och bostadsrättspriser
            för alla som flyttar in i huset, oavsett om de äger en bil eller
            inte. Därmed uppstår en omfördelning från personer som inte äger
            bil till de som äger bil.
          </p>
          <p xml:id="i-DXkNkJgZczKYM8X3Ro2A5j">
            Samtidigt är det inte heller ett bra alternativ att lösa kommunernas
            parkeringskrav utanför kvartersmark eftersom den lösningen tvingar
            fram en oerhört ineffektiv markanvändning med alla negativa följder
            det får på täthet, stadsmiljöer och dagvattenhantering. Även ur
            ett ekonomiskt hänseende är det oerhört ineffektivt.
          </p>
          <p xml:id="i-XEuPcboUmswcTVg4Nj9bEE">
            En generell princip är att marknadsingrepp alltid måste legitimeras
            av samhällsnyttan ingreppet medför. När det gäller kommunalt framtvingade
            parkeringslösningar kan vi se att det medföljs av påtagliga konsekvenser
            oavsett hur de praktiskt löses. Samtidigt är resultatet av minimikraven
            oftast ett överflöd av parkeringsplatser. Samhällsnyttan kan därmed
            med rätta ifrågasättas.
          </p>
          <p xml:id="i-4MgYNvxFPiHFpZqBMJeBdH">
            Ett alternativ till att ställa minimikrav vore att kommuner skulle
            tillämpa en marknadsbaserad parkeringspolitik, som helt enkelt
            hade inneburit att investeringar i parkeringsanläggningar hade
            föregåtts av lönsamhetskalkyler. Detta är inte synonymt med att
            det skulle bli parkeringsbrist utan att överflödet av parkeringsplatser
            hade minskat samt att de som inte har bil inte skulle tvingas
            subventionera andras parkeringsplatser. Det kan dock betonas att
            detta inte på något vis ifrågasätter nödvändigheten att ställa
            krav på handikapparkeringar.
          </p>
          <p xml:id="i-Tbai9Dyo84Hde53B6Ek8ak">
            Samtidigt finns det ett stort samhällsintresse i att tillgången
            till kommunikationer ska vara stor och rättvist fördelat. Detta
            kan handla om tillgången till kollektivtrafik, cykelparkeringar,
            lastplatser bilpooler, handikapparkeringar, lastcykelpooler, etc.
            Att kommuner ställer krav på tillgänglighet kan därmed anses vara
            motiverat, dock under förutsättningen att tillgängligheten inte
            enbart mäts i antalet parkeringsplatser.
          </p>
          <head xml:id="i-SjkwyKgnaLk9cXHJoWMcdr" type="h2">
            Juridisk bakgrund
          </head>
          <p xml:id="i-A4RU9M37jn89DxCj5KBtJZ">
            I lagtext finns ett stycke som påverkar parkeringsanläggning
            i samband med nybyggnation. I PBL (2010:900) 8 kap. 9 § fastställs
            att ”en obebyggd tomt som ska bebyggas ska ordnas på ett sätt
            som är lämpligt med hänsyn till stads- eller landskapsbilden och
            till natur- och kulturvärdena på platsen. Tomten ska ordnas så
            att […] 4. det på tomten eller i närheten av den i skälig utsträckning
            finns lämpligt utrymme för parkering, lastning och lossning av
            fordon”. Det är dock kommunen som i detaljplan kan bestämma vad
            som är parkering i ”skälig utsträckning” och vad som är ”i närheten”
            av tomten (8 kap. 13 §).
          </p>
          <p xml:id="i-GYtjnypD3AXo7jczd58ri9">
            Det är dock viktigt att poängtera att det i PBL idag inte står
            att en kommun måste ha miniminivåer för parkering. Istället är
            de en rest från 1950-talets parkeringsutredning som föregick statliga
            parkeringsnormer. Lagen idag lyder att det är kommunen som genom
            planmonopolet har möjlighet att styra bil- och cykelparkeringens
            omfattning, uppåt eller nedåt för en viss nybyggnad av ett hus.
            Trots det tolkas oftast lagen som att kommuner måste ställa krav
            på miniminivåer, vilket i sin tur legitimerar höga p-tal.
          </p>
          <p xml:id="i-DDofJpWznRviuFAHT5vHF9">
            Hur parkeringskraven tillämpas skiljer sig från kommun till kommun.
            I framstående kommuner används flexibla p-tal som kan pressas
            ned till låga nivåer genom olika former av mobilitetsåtgärder
            från byggherrens sida. Det kan röra sig om tillgång till lastcykel-
            och bilpooler, gratis kollektivtrafikkort liksom andra s.k. mobility
            management-åtgärder. Men det är mycket ovanligt att bygglov beviljas
            för projekt helt utan parkeringslösning (mig veterligen har det
            för flerbostadshus enbart skett vid ett enda tillfälle det senaste
            halvseklet). I andra kommuner används fasta p-tal som fastslår
            att exempelvis 1 parkering måste anläggas per nybyggd bostad oavsett
            storlek och läge i kommunen. Gemensamt har de därmed att minimikrav
            tillämpas.
          </p>
          <head xml:id="i-CCrPjboqsenuBv6LnMu9N4" type="h2">
            Förslag
          </head>
          <p xml:id="i-5KyHRF5RZWZT5HUHTbeWLQ">
            Med tanke på regeringens ambition att öka byggtakten för bostäder,
            hålla byggkostnader låga samt att främja hållbara resvanor finns
            det starka motiv att från statligt håll vidta åtgärder för att
            verka för att parkeringsanläggning sker på marknadsmässiga grunder
            och inte är framtvingade av kommuner med följden att byggnation
            fördyras och privatbilismen subventioneras. Emellertid är parkeringsfrågor
            genom det kommunala planmonopolet till syvende och sist en kommunal
            angelägenhet, vilket innebär att staten främst kan arbeta för
            att förbättra förutsättningarna för kommuner att tillämpa en marknadsbaserad
            parkeringspolitik.
          </p>
          <p xml:id="i-NeTKCVHGRU3EiuwtyMTZiS">
            Formuleringen i PBL om att ”det på tomten eller i närheten av
            den i skälig utsträckning finns lämpligt utrymme för parkering,
            lastning och lossning av fordon” tolkas som tidigare nämnt ofta
            som att kommuner har en skyldighet att garantera ett visst utbud
            av p-platser. Aspekterna att kommunerna själva kan definiera ”i
            närheten” och ”skälig utsträckning” förbises ofta. Detta hindrar
            ett marknadsbaserat parkeringsutbud. Det finns därmed starka skäl
            att ändra formuleringen och förtydliga att kommunerna inte innehar
            detta ansvar.
          </p>
          <p xml:id="i-8GHmQHemJpiS5d9ksvsLWP">
            Med bakgrund i ovanstående anförda argument föreslår jag att
            PBL (2010:900) 8 kap. 9 § fjärde stycket ändras från den nuvarande
            formuleringen att ”det på tomten eller i närheten av den i skälig
            utsträckning finns lämpligt utrymme för parkering, lastning och
            lossning av fordon” till formuleringen att ”det på tomten eller
            närheten av den erbjuds erforderlig tillgänglighet i skälig omfattning”.
            Därigenom skulle lagen både förbättra möjligheten för kommuner
            att tillämpa en marknadsbaserad parkeringspolitik samtidigt som
            det skulle bli tydligt att kommuners planmonopol är förenat med
            ett ansvar att garantera tillgänglighet i vid mening till övrig
            infrastruktur och bebyggelse snarare än enbart parkeringsplatser.
          </p>
        </div>
        <div xml:id="i-J3fRfru9QCwkt3e2S1M1Yj" type="signatureBlock">
          <list xml:id="i-X1S2feveszAUmhtqpMDViW">
            <item xml:id="i-NvZXKrpHg7KanDBG7aPL81" type="signature">
              Karin Svensson Smith (MP)
            </item>
          </list>
        </div>
      </div>
    </body>
  </text>
</TEI>
