<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02354">
  <teiHeader>
    <fileDesc>
      <titleStmt>
        <title>Gårdsförsäljning ska tillåtas</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2354 av Kerstin Lundgren (C)</title>
          <idno type="rdwebb">H6022354</idno>
          <rs type="number">2354</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022354/text</ref>
          <ref type="dokument_url_html">http://data.riksdagen.se/dokument/H6022354</ref>
          <ref type="dokumentstatus_url_xml">http://data.riksdagen.se/dokumentstatus/H6022354</ref>
          <ref type="docx">http://data.riksdagen.se/fil/9DF7D64E-288F-4FF1-A2B2-2D19930BF7F7</ref>
          <ref type="pdf">http://data.riksdagen.se/fil/94F72B73-310D-4CE9-87C5-A26CE26F232A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5CH5BNZAszsPDRwN8N6L9T" type="signed"/>
        <correspContext corresp="i-5CH5BNZAszsPDRwN8N6L9T">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-SSc7pGfZFpaibas1Dqgr1t" type="submitted">
          <date when="2018-11-29"/>
          <time when="16:24:48"/>
        </correspAction>
        <correspAction xml:id="i-HtEJbX55c5MJ5WjPpR3gJc" type="reviewed">
          <date when="2018-11-29"/>
          <time when="16:58:57"/>
        </correspAction>
        <correspAction xml:id="i-Hr21tSuDiLQmDNRE9jBcDc" type="referred">
          <date when="2018-12-05"/>
        </correspAction>
        <correspAction xml:id="i-8MbuEYNiDYz6bbmxqNEKZx" type="assigned">
          <date when="2019-06-12"/>
          <time when="09:11:11"/>
        </correspAction>
        <correspContext corresp="i-8MbuEYNiDYz6bbmxqNEKZx">
          <ref type="assignedTo">Socialutskottet</ref>
        </correspContext>
        <correspAction xml:id="i-Ad4t342mdrwSUdfcmpbNoB" type="behandlas_i"/>
        <correspContext corresp="i-Ad4t342mdrwSUdfcmpbNoB">
          <ref type="uppgift">2018/19:SoU10</ref>
          <ref type="ref_dok_id">H601SoU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU10</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2354 av Kerstin Lundgren (C) Gårdsförsäljning
          ska tillåtas
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-J3fACmGAfE86tdN8g6E7kN">
            Förslag till riksdagsbeslut
          </head>
          <list style="ol">
            <item xml:id="i-4eCYQUxnWnzDjKpDWWLTyd">
              Riksdagen ställer sig bakom det som anförs i motionen om gällande
              utredning för att senast från den 1 januari 2020 tillåta gårdsförsäljning
              av öl och vin för att stärka förutsättningarna för matföretagande
              och jobb på landsbygden och tillkännager detta för regeringen.
            </item>
            <item xml:id="i-GHezcnrBwsSGcaXp7ntTeq">
              Riksdagen ställer sig bakom det som anförs i motionen om att
              som en del av utredningen om gårdsförsäljning godkänna försöksverksamhet
              så som begärts av regionfullmäktige i Skåne och tillkännager detta
              för regeringen.
            </item>
            <item xml:id="i-2Tobk1Ap3WZsucGWp64Nci">
              Riksdagen ställer sig bakom det som anförs i motionen om att
              utredningen även ska ges direktiv att utreda reglerna i syfte
              att underlätta mikrobryggeriernas möjligheter att bidra till kretsloppet
              i stället för deponier och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UhVWZjpmhDEWqj5AYBXK5k" type="h1">
            Motivering
          </head>
          <p xml:id="i-WRdFM68oF58inV13ubNFks">
            De senaste decennierna har inneburit en kraftig framväxt av svenska
            mikroproducenter. Bara bryggerier finns det nu ungefär 250 stycken,
            vilket kan jämföras med 1990-talets början då bryggerierna var
            runt 20 till antalet. Men det är också destillerier, musterier
            och vingårdar som växer fram, varav många utgör populära besöksmål
            med visningar och provningar. Många är dessutom små producenter
            som inte har de ekonomiska möjligheterna att sälja sina produkter
            på Systembolaget.
          </p>
          <p xml:id="i-Qe5ASEcsJg9Ps7FsdixHTw">
            Sverige har sedan EU-inträdet haft undantag för Systembolagets
            monopol. Det har länge hävdats att undantaget skulle vara oförenligt
            med försäljning direkt från producent till konsument. Sedan 1995
            kombinerar dock Finland och sedan förra året även Norge detaljhandelsmonopol
            på alkohol – alko- respektive vinmonopolet – med gårdsförsälj­ning.
            Trots att båda ingår i EU:s inre marknad.
          </p>
          <p xml:id="i-HV6DxPZoYRoUg6osfcEnGi">
            Två statliga utredningar har gjorts om gårdsförsäljning, den
            första 2009 som en del av översynen av alkohollagen. Utredaren
            valde då att inte lägga fram ett förslag, efter­som gårdsförsäljning
            skulle kunna stå emot EU-kravet på likabehandling av utländska
            producenter. Året därpå presenterades dock en utredning om specifikt
            gårdsförsäljning, som också lade fram ett förslag förenligt med
            EU:s krav. EU-kommissionen har också i ett skriftligt svar på
            en fråga gett samma besked. Det verkar alltså inte finnas några
            större hinder för Sverige att införa gårdsförsäljning, om det
            görs på rätt sätt.
          </p>
          <p xml:id="i-EBc2HXmXoAbCEWjmWr4Yfs">
            Finland har två decennier av erfarenheter som inte visar på några
            folkhälsopolitiska kriser av den valda vägen. Sedan den 1 juli
            2016 är det fritt fram att köpa dryck som vin, cider eller mjöd
            direkt från gården. Om man bor i Norge. Det gör att Sverige nu
            står ensamt kvar bland våra grannländer och som det enda landet
            i hela EU där gårdsförsälj­ning är förbjudet.
          </p>
          <p xml:id="i-JvQDCHzhdPVvm6Tk7vgCg5">
            Sedan 2012 har norska producenter kunnat ansöka om en licens
            för att sälja alkohol­haltiga drycker, men endast upp till 4,7
            %. Det har inte upplevts som ett hot vare sig mot vinmonopolet
            eller folkhälsan. Nu har norska producenter fått utökad rätt att
            sälja drycker med en alkoholhalt upp till 22 % och maximalt 15
            000 liter om året. Det rör fruktvin och cider samt drycker gjorda
            på bär, kvistar och sav. Att kunna sälja direkt från gården betyder
            mycket för mindre producenter som kämpar med små marginaler. Det
            är betydelsefullt för turismen på landsbygden i Norge.
          </p>
          <p xml:id="i-DG71i16dfrA2BDBR2L2Zn5">
            Självklart har även svenska lantbruksföretag stora möjligheter
            att utveckla turist­profilen och stärka Sverige som upplevelseland
            och matland, både för hemmamark­naden och för utlandsturism. Det
            finns en stark trend att handla närproducerade produkter och då
            inte minst mat. Mikrobryggerierna fördjupar och breddar bilden
            av Sverige som matland. Mathantverket synliggörs även genom att
            allt fler öppnar gårdsförsäljning. Det bidrar i sin tur till en
            levande landsbygd. En lång rad produkter vidareförädlas och blir
            genom kombinationsföretagande med t.ex. restaurang och butik sålda
            på gården. I många andra länder förstärks landsbygdsturismen av
            möjligheterna att prova på och uppleva såväl landskap som mat
            och dryck – att prova på den lokala mångfalden.
          </p>
          <p xml:id="i-4SFySs5kSJtsQuhN8PiHzt">
            Genom SOU 2010:98 visades att det var möjligt att öppna Sverige
            för gårdsförsälj­ning av öl och vin och samtidigt värna Systembolaget.
            Det var möjligt att förena med EU-lagstiftningen. Tyvärr har utredningen
            ännu inte lett fram till något resultat, oberoende av regering.
          </p>
          <p xml:id="i-EVAqkYhQYbphdAPY5Zpcad">
            Regionfullmäktige i Skåne har begärt av regeringen att Skåne
            ska få utgöra försöks­län för gårdsförsäljning. Det råder alltjämt
            delade meningar om vad konsekvensen skulle bli av gårdsförsäljning.
            Det kunde därför som en del i uppfyllandet av riksdagens beslut
            om att godkänna gårdsförsäljning vara möjligt att snabbt pröva
            och godkänna det förslag som regionfullmäktige begärt. Det skulle
            självklart även kunna gälla för andra regioner.
          </p>
          <p xml:id="i-SDAmq8uiBrenmcozKZUxCR">
            Riksdagens tillkännagivande om att godkänna gårdsförsäljning
            och begära en utredning för att klarlägga hur det ska ske i samspel
            med Systembolagets monopol måste skyndsamt tillsättas. Den avgående
            regeringens dröjsmål är ett tecken på ointresse. Av det skälet
            måste riksdagen förnyat kräva en utredning med sikte på beslut
            som kan träda i kraft senast den 1 januari 2020.
          </p>
          <p xml:id="i-FXveKKWSoNoJi2MVLzaBqE">
            I den utredning som ska tillsättas bör även frågan om att underlätta
            för mikrobrygge­rierna att medverka till kretsloppet utan kostsam
            byråkrati klaras ut. De stora brygge­rierna torkar idag restprodukten,
            den s.k. draven, för att sälja som t ex djurfoder. För de små
            bryggerierna saknas den möjligheten och då återstår antingen en
            hög kostnad för ett godkännande från Jordbruksverket att få leverera
            eller ren deponi. Restprodukten blir snabbt förstörd om den inte
            torkas så för mikrobryggerierna gäller avsättning i närområdet.
            Utredningen bör se över reglerna för hur mindre mängder av drav
            ska kunna överföras till kretsloppet utan särskilt tillstånd eller
            genom ett enklare tillståndsförfarande.
          </p>
        </div>
        <div type="motSignatures">
          <list>
            <item xml:id="i-KceB3nxUekPef5qeWRQ66b" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
