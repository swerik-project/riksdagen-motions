<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00385">
  <teiHeader>
    <fileDesc>
      <titleStmt>
        <title>Den svenska kollektivavtalsmodellen</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den svenska kollektivavtalsmodellen</title>
          <idno type="rdwebb">GY02A385</idno>
          <rs type="number">A385</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A385/text</ref>
          <ref type="dokument_url_html">http://data.riksdagen.se/dokument/GY02A385</ref>
          <ref type="dokumentstatus_url_xml">http://data.riksdagen.se/dokumentstatus/GY02A385</ref>
          <ref type="doc">http://data.riksdagen.se/fil/1342E2CE-0F76-461A-A04D-00BDE7182634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HNXWyTRS56knbiSGM26dkt" type="signed"/>
        <correspContext corresp="i-HNXWyTRS56knbiSGM26dkt">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-WGVwKDXkagyWLgWx3KHt8K">
          <date when="2010-10-29"/>
        </correspAction>
        <correspAction type="submission" xml:id="i-JtiEbYyVUsZyExW6b2aLmx">
          <date when="2010-10-27"/>
        </correspAction>
        <correspAction type="transfer" xml:id="i-6baGiJXz9yv9CBLQoWHzHC">
          <date when="2010-10-26"/>
        </correspAction>
        <correspAction type="assigned" xml:id="i-6aUQAfUuR4p5S6dvJ4QJ36"/>
        <correspContext corresp="i-6aUQAfUuR4p5S6dvJ4QJ36">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4T6Z2evYBuAgT2Q5k2voAM">
            Förslag till riksdagsbeslut
          </head>
          <list style="ol">
            <item xml:id="i-2afHHdZTWKoptP6mpXDDct">
              Riksdagen tillkännager för regeringen som sin mening vad som
              anförs i motionen om att riva upp lex Laval.
            </item>
            <item xml:id="i-BvAwZGGd6m7imyyw6rczmq">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              långsiktigt utveckla och stärka den svenska kollektivavtalsmodellen.
            </item>
            <item xml:id="i-Mz9k6Tm8poacZtNDw7WiNJ">
              Riksdagen tillkännager för regeringen som sin mening vad som
              anförs i motionen om att införa en regel om att en arbetsgivare
              som hävdar att löner och villkor är godtagbara ska bekräfta tillämpningen
              av dessa genom ett avtal med arbetstagarorganisationen.
            </item>
            <item xml:id="i-TrMYMwUGKgMxWP7jQad9cP">
              Riksdagen tillkännager för regeringen som sin mening vad som
              anförs i motionen om ett krav på att utstationerande företag ska
              registrera sin närvaro och ha en behörig representant i Sverige.
              1
            </item>
            <item xml:id="i-GNG7qdvzV8Xb1JZpmD7H7p">
              Riksdagen tillkännager för regeringen som sin mening vad som
              anförs i motionen om att lagen om offentlig upphandling bör förändras
              i syfte att motverka social dumpning. 2
            </item>
            <item xml:id="i-6Hgd7sbbnxbfQnfe7R2ata">
              Riksdagen tillkännager för regeringen som sin mening vad som
              anförs i motionen om att Sverige ska ratificera ILO:s konvention
              94.
            </item>
            <item xml:id="i-FKGXMnj8kqG7QfYpK1ihRK">
              Riksdagen tillkännager för regeringen som sin mening vad som
              anförs i motionen om behovet av ett juridiskt bindande socialt
              protokoll på EU-nivå. 3
            </item>
            <item xml:id="i-Ge58KGrD7M6rnGYJBC3S2c">
              Riksdagen tillkännager för regeringen som sin mening vad som
              anförs i motionen om att utstationeringsdirektivet bör revideras.
            </item>
            <item xml:id="i-XZ8vJFaV1Bcm52MxeEjuKv">
              Riksdagen tillkännager för regeringen som sin mening vad som
              anförs i motionen om att Sverige i samband med nästa fördragsändring
              bör kräva juridiskt bindande garantier för den svenska kollektivavtalsmodellen.
              3
            </item>
          </list>
          <p xml:id="i-XoiANUh6p6v2ydvyfstenB">
            1 Yrkande 4 hänvisat till NU.
          </p>
          <p xml:id="i-Js4spJ657FLAdgwZqX7hqK">
            2 Yrkande 5 hänvisat till FiU.
          </p>
          <p xml:id="i-8zdja2dRg7ATcojwZVgZoW">
            3 Yrkandena 7 och 9 hänvisade till UU.
          </p>
        </div>
        <div type="motContent">
          <head type="h1" xml:id="i-To6hxwmWEK2wCEmfEa32ZF">
            Motivering
          </head>
          <p xml:id="i-BnXmfAwxvZutsYvoh3timC">
            Kampen för kollektivavtal på svenska arbetsplatser handlar om
            att alla arbetstagare ska behandlas lika. Alla som arbetar i Sverige
            ska garanteras rimliga löner och arbetsvillkor, oavsett varifrån
            de kommer. Kollektivavtalens viktigaste funktion är att förhindra
            underbudskonkurrens. Löntagare ska inte tävla om arbetstillfällen
            med lägre löner och sämre arbetsvillkor. Seriösa företag ska inte
            konkurreras ut av oseriösa. Förhandlings­rätten, rätten att fritt
            teckna kollektivavtal och konflikträtten ska alltid värnas. Det
            är en förutsättning för att den svenska kollektivavtalsmodellen
            ska kunna utvecklas och stärkas.
          </p>
          <p xml:id="i-JiStmG8B2ADV2P2QDk8JE2">
            Regeringen borde omedelbart efter EG-domstolens Lavaldom den
            18 december 2007 ha reagerat till försvar för den svenska kollektivavtalsmodellen,
            men den valde att avstå. Inte heller under det svenska ordförandeskapet
            i EU under andra halvåret 2009 lyfte regeringen ett finger för
            att värna förhandlings- och konflikträtten och rätten att fritt
            teckna kollektivavtal.
          </p>
          <p xml:id="i-3bupkaBzZWRerv6cyZBeLf">
            I stället valde regeringen att genomdriva anpassningar av den
            svenska lagstiftningen som på flera punkter går längre i inskränkningen
            av de fackliga rättigheterna än vad EG-domstolens dom kräver.
            Detta är vi starkt kritiska till och därför bör lex Laval i nuvarande
            form rivas upp. Detta bör riksdagen som sin mening ge regeringen
            till känna.
          </p>
          <p xml:id="i-5VoPzLM9dQnTAXjHwDPcga">
            Längre fram i motionen presenteras ett antal konkreta lagstiftningsförslag
            som syftar till att stärka de fackliga rättigheterna och den svenska
            kollektivavtalsmodellen.
          </p>
          <p xml:id="i-Q7LE3qiKixPqV9i3nYh6Uq">
            En utredning där arbetsmarknadens parter ingår bör tillsättas
            i syfte att hitta långsiktiga lösningar som utvecklar och stärker
            den svenska kollektivavtals­modellen. Detta bör riksdagen som
            sin mening ge regeringen till känna.
          </p>
          <p xml:id="i-V7uWMnFS9yhdTabRAuut1D">
            Frågan behöver också lyftas fram och behandlas på EU-nivå. I
            det sammanhanget bör rättsutvecklingen inom Europarådet uppmärksammas.
            I en serie nya domar har Europa­domstolen enligt konventionen
            om mänskliga rättigheter fastslagit att förhandlingsrätten och
            rätten att vidta stridsåtgärder tillhör föreningsrätten. Det är
            därför sannolikt att de inskränkningar i förhandlings- och stridsrätten
            som den svenska lex Laval innebär strider mot Europakonventionen
            så som den uttolkas av Europadomstolen.
          </p>
          <p xml:id="i-EhYYNUtZsUjiERKgjwZVrR">
            ILO är FN:s organ för arbetsmarknaden och består av representanter
            från regeringar, arbetsgivare och fackförbund. ILO har åtta s.k.
            kärnkonventioner som behandlar de grundläggande spelreglerna på
            arbetsmarknaden, som förbud mot slav- och barnarbete samt skydd
            för förenings-, förhandlings- och konflikträtt. ILO:s expertkommitté
            menar nu att EU-domstolens domar om Laval och Viking Line kränker
            föreningsfriheten. Det är konvention 87, en av kärnkonventionerna,
            som ILO anser att EU bryter mot.
          </p>
          <p xml:id="i-Nie1hB6kTzW2PwN1L2DSYB">
            ILO-kommittén konstaterar att det kan finnas begränsningar i
            rätten att vidta stridsåtgärder för att undvika irreparabla eller
            fullkomligt oproportionerliga skador för tredje man, men att det
            aldrig har varit avsikten att det ska behövas en intresseavvägning
            med hänsyn till etableringsfrihet eller frihet att tillhandahålla
            tjänster. Det är just det som Lavaldomen handlar om.
          </p>
          <p xml:id="i-FWeZyKHvMqQdAkor8GcvX2">
            EU-domstolen anser t.o.m. att det är oacceptabelt att en arbetsgivare
            ska behöva sätta sig i förhandlingar om kollektivavtal med en
            facklig organisation då det gör det mindre attraktivt för arbetsgivaren
            att etablera sin verksamhet. ILO-kommittén påpekar också att det
            överhängande hotet om ruinerande skadeståndskrav som blivit möjligt
            i ljuset av Laval- och Viking Line-domarna skapar en situation
            där de fackliga organisationerna inte kan utöva sina rättigheter
            enligt konvention 87.
          </p>
          <p xml:id="i-5PJBLh9BzxsKW4Pe711ZEX">
            Lex Laval kommer nu att granskas av ILO:s expertkommitté. Den
            svenska regeringen är i år skyldig att rapportera till ILO om
            tillämpningen av kärnkonventionerna om föreningsfrihet och förhandlingsrätt.
            Med tanke på ställningstagandet i fråga om EU-domstolens Lavaldom
            är det högst troligt att ILO:s expertkommitté anser att lex Laval
            medför att Sverige inte längre lever upp till sina åtaganden gentemot
            ILO.
          </p>
          <p xml:id="i-SV63QnyEF5gVygUgL17W9P">
            Det finns alltså all anledning för den svenska regeringen att
            agera proaktivt och göra sitt yttersta för att se till att Sverige
            uppfyller sina internationella åtaganden vad gäller skydd för
            föreningsfriheten.
          </p>
          <head type="h2" xml:id="i-2nqkbcZbzyFTG5gJSUxroA">
            Lex Laval
          </head>
          <p xml:id="i-3BRdaGc38inQySPX36swdD">
            I och med de lagändringar som regeringen genomdrivit, och som
            började gälla den 15 april 2010, ska vissa förutsättningar vara
            uppfyllda för att de fackliga organisa­tionerna ska få vidta stridsåtgärder
            för att få till stånd ett kollektivavtal med ett utländskt företag
            som utstationerar arbetstagare i Sverige. De nya förutsättningarna
            för strids­åtgärder innebär bl.a. att de kollektivavtalsvillkor
            som fackföreningarna får ta strid för måste vara hämtade från
            ett svenskt centralt branschavtal och bara får avse minimilön
            eller andra minimivillkor på vissa områden exempelvis lön, arbetstid
            och semester. De fackliga organisationerna får inte vidta en stridsåtgärd
            om arbetsgivaren visar att de utstationerade arbetstagarna redan
            har villkor som är minst lika förmånliga som minimivillkoren i
            ett svenskt centralt branschavtal. Det krävs inte ens att arbetsgivaren
            har tecknat ett utländskt kollektivavtal. Regeringen gick längre
            än vad EU-rätten kräver och avskaffade lex Britannia också gentemot
            länder utanför EU/EES-området. Det innebär att kollektivavtal
            från hela världen, oavsett kvalitet och innehåll, nu kan tillämpas
            i Sverige. Det är en helt orimlig och opåkallad öppning för lönedumpning.
          </p>
          <p xml:id="i-dD6jwurjhsi1BtVSuFzM9">
            Den förändrade lagstiftningen har en rad allvarliga brister.
            Vänsterpartiet anser att den svenska kollektivavtalsmodellen,
            där fack och arbetsgivare förhandlar och gör upp om löner och
            villkor, även ska kunna tillämpas för utländska företag som bedriver
            verksamhet i Sverige. Rätten att kunna vidta stridsåtgärder är
            en förutsättning för att facket ska kunna få igenom sjysta villkor
            för arbetstagarna. Regeringen har nu begränsat denna rätt. En
            facklig stridsåtgärd mot en utländsk arbetsgivare som har utstationerat
            arbetstagare i Sverige får numera endast vidtas under strikt angivna
            förutsättningar. Detta är en historisk försämring av arbetstagarnas
            rättigheter. Vi menar att regeringen har gått längre än vad Lavaldomen
            kräver och i onödan försvårat för de fackliga organisa­tionerna
            att teckna kollektivavtal med utländska företag. Därmed har regeringen
            öppnat upp för illojal konkurrens, dumpade löner och sämre arbetsvillkor.
            Det ser vi dagligen exempel på. Ständigt nya rapporter når oss
            om hur människor som kommit hit för att arbeta tvingas acceptera
            usla löner och arbetsvillkor. Arbetsmiljön är ofta undermålig
            och bostadsförhållandena miserabla.
          </p>
          <p xml:id="i-7FRbWJdx4C8a8Q7asRQozu">
            Vi menar att regeringen inte har utnyttjat det nationella handlingsutrymme
            som finns enligt EU-rätten. Med en mer ambitiös agenda för likabehandling
            kan man göra mer för att skydda gästande arbetstagare och förhindra
            lönekonkurrens.
          </p>
          <p xml:id="i-69S5jirRqL5Ks1ZnuWkmQf">
            Vad som är att betrakta som minimilön i en medlemsstat fastställs
            i nationell rätt. I Danmark har man sagt att stridsåtgärdens begränsning
            är att utländska företag ska ha samma arbetskraftskostnader som
            ett inhemskt bolag i motsvarande situation. Danskarna har därmed
            utnyttjat sitt nationella handlingsutrymme. Vi är kritiska till
            att regeringen, genom en onödigt snäv tolkning av minimilönebegreppet,
            underlåtit att skydda gästande arbetstagare.
          </p>
          <p xml:id="i-Xzb7f37CXw78CZK3kTjiHf">
            Regeringen menar att det inte går att ställa krav på arbetsgivaren
            att utstationerade arbetstagare ska försäkras på samma sätt som
            svenska arbetstagare. Detta motiverar regeringen med att definitionen
            av minimilön i utstationeringsdirektivet inte innefattar sådana
            försäkringar. Enligt utstationeringsdirektivet omfattar den s.k.
            hårda kärnan även arbets- och anställningsvillkor som rör säkerhet,
            hälsa och hygien på arbetsplatsen, dvs. även försäkringar. I och
            med lex Laval löper utländska arbetstagare stor risk att arbeta
            oförsäkrade på svenska arbetsplatser. En arbetstagare som invalidiseras
            kan därför stå helt utan ersättning om det visar sig att dennes
            arbetsgivare inte kan betala skadestånd. Det är en fullständigt
            oacceptabel ordning. Försäkringskostnaderna är en del av arbetskraftskostnaden,
            och om utstationerande arbetsgivare inte behöver stå för denna
            kostnad innebär det att konkurrensen snedvrids på ett sätt som
            missgynnar inhemska företag. Vi menar att det i utstationeringsdirektivet
            finns ett nationellt handlingsutrymme som inte utnyttjats.
          </p>
          <head type="h2" xml:id="i-SLY3gWQevNau25Rmts8G28">
            Bevisregeln
          </head>
          <p xml:id="i-AFgoqnP8dMTvnVuupN2EuK">
            Enligt lex Laval får en stridsåtgärd inte vidtas om arbetsgivaren
            kan visa att löner och villkor minst ligger i nivå med minimivillkoren
            i de svenska kollektivavtalen. I praktiken är detta många gånger
            omöjligt för facket att kontrollera eftersom det nu räcker med
            att villkoren har sin grund i enskilda anställningsavtal eller
            utländsk lag. Begränsningarna gäller oavsett om arbetstagarna
            är medlemmar i det svenska facket eller inte. Detta är anmärkningsvärt
            eftersom ett sådant regelsystem mycket tydligt inkräktar på fackets
            grundläggande rättigheter att i förhandling och kollektivavtal
            ta till vara och företräda sina medlemmars intressen. Med den
            nu gällande bevisregeln blir det i praktiken omöjligt att upprätthålla
            kollektivavtalsregleringen gentemot gästande företag i Sverige.
          </p>
          <p xml:id="i-T4mTSnwfGMTtz4373DajJG">
            Det bör införas en regel om att en arbetsgivare som hävdar att
            löner och villkor är godtagbara ska bekräfta tillämpningen av
            dessa genom ett avtal med arbets­tagarorganisationen. Detta bör
            riksdagen som sin mening ge regeringen till känna.
          </p>
          <p xml:id="i-2oSRD2kag4CZGAX4a1YqXd">
            Utan ett kollektivavtal blir det i praktiken omöjligt att kontrollera
            löner och villkor. Det finns därmed ingen rättslig grund för facket
            att vidta stridsåtgärder. Utan kollektiv­avtal finns det heller
            ingen påföljd för den arbetsgivare som bryter mot sina skyldigheter.
          </p>
          <head type="h2" xml:id="i-JvdBYu5C6YXThrHExLwRW3">
            Behörig representant i Sverige
          </head>
          <p xml:id="i-5r2GGazUXkcEywB3Cowt3T">
            I samband med genomförandet av tjänstedirektivet ändrades filiallagen
            så att kravet på utländska företag som bedriver verksamhet i Sverige
            att ha en behörig representant i landet avskaffades. Det underminerar
            möjligheten för de fackliga organisationerna att teckna kollektivavtal
            och att utöva kontroll över löner och arbetsvillkor. Det står
            i strid med Sveriges skyldighet enligt ILO-konventionerna 98 och
            154 att främja kollektiva förhandlingar. Det är därför nödvändigt
            att kräva att utstationerande företag ska registrera sin närvaro
            och ha en behörig representant i Sverige. Detta bör riksdagen
            som sin mening ge regeringen till känna.
          </p>
          <head type="h2" xml:id="i-9WQweSVffznyTkEL2WrVuK">
            ILO-konventionerna och fackliga rättigheter
          </head>
          <p xml:id="i-JdJmA2oQJEKpDj26c7EwRP">
            Det borde vara självklart att offentliga arbetsgivare i sin upphandling
            anlitar företag som följer de etablerade spelreglerna på arbetsmarknaden.
            Vid offentlig upphandling ställs dock alltför sällan krav på kollektivavtal
            och respekt för de grundläggande mänskliga rättigheter som anges
            i ILO:s kärnkonventioner. Lagen om offentlig upphandling är bristfällig
            och behöver förändras i syfte att motverka social dumpning och
            i stället garantera goda löne- och anställningsvillkor hos leverantörer
            och underleverantörer. Detta bör riksdagen som sin mening ge regeringen
            till känna.
          </p>
          <p xml:id="i-EhsJt3yP9eHYVetbgseqW4">
            Konventionen slår fast att offentliga upphandlingar ska innehålla
            klausuler som garanterar arbetstagare löner, arbetstider och andra
            villkor som inte är mindre förmånliga än de som finns i kollektivavtal
            för arbete av samma slag i den bransch och i det område där arbetet
            utförs. En ratificering av ILO:s konvention 94 skulle, liksom
            ett krav på kollektivavtal vid upphandling, förbättra möjligheterna
            att motverka social dumpning eftersom företag som konkurrerar
            med hjälp av dåliga villkor för sin personal då utestängs från
            offentliga upphandlingar. En ratificering underlättar således
            upprätthållandet av goda löne- och anställningsvillkor i Sverige.
          </p>
          <p xml:id="i-5LFXqvzb6VitLmqpotQ73M">
            Med hänvisning till det anförda ska Sverige ratificera ILO:s
            konvention 94. Detta bör riksdagen som sin mening ge regeringen
            till känna.
          </p>
          <head type="h2" xml:id="i-Mndo5sQcGNKC2XDKUHN5jY">
            Insatser krävs också på EU-nivå
          </head>
          <p xml:id="i-PdcP5rcswYrBFTvQPaHhEk">
            När EU:s utstationeringsdirektiv antogs av EU-parlamentet och
            ministerrådet fanns en bred enighet om att direktivet skulle utgöra
            en lägsta nivå, ett golv, för de löne- och anställningsvillkor
            som kan krävas av ett värdland. EU-domstolen har i sina domar
            tolkat direktivet som ett tak domstolen har angivit en högsta
            nivå för vilka villkor som kan krävas av ett gästande företag.
            Denna tolkning innebär att utstationerad arbetskraft riskerar
            att utsättas för diskriminering och att arbetsmarknaden utsätts
            för en press nedåt mot lägre löner och sämre anställningsvillkor.
            Detta är en av anledningarna till de problem som nu har uppstått.
            Därför kräver vi att regeringen vidtar åtgärder på EU-nivå.
          </p>
          <p xml:id="i-HjpiueCqTf3M39vRGYnKS2">
            EU bör anta ett juridiskt bindande socialt protokoll, som tydliggör
            att grundläggande fackliga rättigheter såsom förhandlings- och
            konflikträtt samt rätten att teckna kollektivavtal gäller inom
            unionen. I det sociala protokollet ska det fastställas att grundläggande
            mänskliga rättigheter har företräde framför ekonomiska intressen.
            Detta bör riksdagen som sin mening ge regeringen till känna.
          </p>
          <p xml:id="i-4j9y5KaZnmCJNDxGFs6Yqn">
            Utstationeringsdirektivet bör även revideras i syfte att säkerställa
            karaktären av minimidirektiv så att likabehandling av löntagare
            kan garanteras. Detta bör riksdagen som sin mening ge regeringen
            till känna.
          </p>
          <head type="h2" xml:id="i-EBUS9ShfmsASjGYKLr4nGB">
            Permanent skydd för den svenska modellen
          </head>
          <p xml:id="i-HWgHiUx3DSQcfLk46btknh">
            Vänsterpartiet menar också att det vid nästa tillfälle det blir
            aktuellt med en fördragsändring, t.ex. i samband med att något
            nytt land beviljas inträde i EU, är dags att Sverige kräver juridiskt
            bindande garantier för den svenska kollektivavtalsmodellen. Det
            löfte som gavs i samband med Sveriges EU-inträde om att den svenska
            arbetsmarknadsmodellen inte skulle påverkas av medlemskapet måste
            ges juridisk och bindande status. Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-SekWjoVwDsLmQmqwA8GrBu">
              Josefin Brink (V)
            </item>
            <item xml:id="i-FdNGJaBuMTy13AmRC1fp2K">
              Ulla Andersson (V)
            </item>
            <item xml:id="i-PHPu2m7v4S8JkkhMqg22ke">
              Rossana Dinamarca (V)
            </item>
            <item xml:id="i-4W3bXi7K1ikTJUBoJLmaex">
              Christina Höj Larsen (V)
            </item>
            <item xml:id="i-4t8dGbJUZ5S4DGLzFSGPSw">
              Wiwi-Anne Johansson (V)
            </item>
            <item xml:id="i-TF4b2gdJMG5WbFv8hjFPAm">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
