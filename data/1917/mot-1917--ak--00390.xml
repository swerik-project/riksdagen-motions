<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00390">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__390/mot_1917__ak__390-001.pdf"/>
      <div xml:id="i-byyMSZd7V1yP6X8ihdsLr" type="motHeader">
        <div xml:id="i-FNqksW3d3Lx35fnRJggCka" type="motTitle"/>
        <div xml:id="i-Wns3oxJWh9ZvCrCvyXsGSU" type="motSubmissionInfo"/>
      </div>
      <div xml:id="i-KqbqQmDYMmuXPKV77zRBPA" type="motBody">
        <div xml:id="i-RZo39Wohxk2bSpKSKtwo6J">
          <p xml:id="i-FcXFT4MjzVaMjaUwHTrKvi">
            Motioner it Andra kammaren, Nr 390. 1
          </p>
          <p xml:id="i-Mm7HngxDPfcTt2zYUW3haf">
            Nr 390.
          </p>
          <p xml:id="i-Vnxc9bBp75AECPqc8Nrkqm">
            Av herr Hage m. fl., angående första kammarens avskaffande och
            införande av enkammarsystem.
          </p>
          <p xml:id="i-VPCKn7Mdme1HnkNjNFcWzD">
            1866 års författning firade under föregående år 50 årsdagen av
            sin tillvaro. Det var ej med några glädjekänslor, som den stora
            mängden av landets befolkning gick att fira detta minne. Ty erfarenheten
            från de gångna 50 åren har lärt den svenska nationens stora massa,
            att författ- ningsreformen ifråga, långt ifrån varit ägnad att
            i någon större mån giva majoriteten bland landets befolkning den
            större anpart av bestämmande- rätt, som man kunnat vänta sig skulle
            bli en småningom inträdande kon- sekvens av författningsändringen.
            Och dock ha under de år som gått vissa mindre påbyggnader skett
            på den en gång lagda grunden i avsikt att tillgodose den stora
            folkmajoritetens intresse mot det härskande mindre- talet. Men
            folkets stora massa står det oaktat, då det gäller lagstiftnings-
            arbetet, efter 50 års strider ännu långt från den maktställning,
            som denna majoritet har en ofrånkomlig naturlig rätt att intaga
            i egenskap av lik- värdiga medborgare i det svenska medborgaresambhället.
            Det behöver ej här pålysas, vilka orsakerna äro till detta fördröjande
            av utvecklingen fram mot en sundare och rättvisare fördelning
            av makten och bestämmanderätten i landet. Det kan vara nog att
            här endast peka på en av de väsentligaste grunderna härtill, nämligen
            att 1866 års riks- dagsordning genom tillskapandet av en första
            kammare med den oerhört starka maktbefogenhet, som genom författningarna
            tillerkänts densamma, lagt en grund för skyddandet av mindretalets
            intressen, en grund, som av detta mindretal av nationen utnyttjats
            på helt annat sätt och för till- godoseende av helt andra intressen
            än vad man från början avsåg med skapandet av en överhusrepresentation
            i vårt land. Man kan nämligen mycket bestämt påstå — detta påpekas
            bl. a. i en i dagarna utkommen broschyr av professor S. Wallengren
            i Lund — att Bihang till riksdagens protokoll 1917. 4 saml. 172
            häft. (Nr 390—391) 1
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-002.pdf"/>
          <p xml:id="i-LxGEC6GduBdJYwsNi7RxF2">
            2 Motioner i Andra kammaren, Nr 390.
          </p>
          <p xml:id="i-QRXDxFUm3Vh33JHNsMpUFW">
            grundlagsskrivarnes mening med skapandet av vår första kammare
            var att åstadkomma någonting helt annat än vad denna kammare i
            våra dagar utvecklat, sig till att bli. Man hade säkerligen tänkt
            sig, att första kam- maren skulle i största utsträckning bli en
            »intellektuell politisk elit&gt;, ett »&gt;de bästas råd», en
            senat av personer, framstående genom bildning, er- farenhet, sakkunskap
            och opartisk upphöjdhet över de kämpande krafterna inom samhället,
            och endast låtande sina beslut bestämmas av hänsynen till det
            helas bästa. Detta torde ha varit en väsentlig tankegång i grund-
            lagstiftarnes motivering till 1866 års riksdagsreform, evad den
            berörde första kammarens tillkomst. Men felet i denna tankegång
            var endast det, att lagstiftarne förbisett det faktum, att politiker
            med sådana upp- höjda egenskaper som de ovan uppräknade icke förekomma
            i någon över- flödande mängd inom de samhällskretsar, varifrån
            första kammarens ma- joritet måste bli rekryterad med användande
            av gällande valbestämmelser. Och därför har också första kammaren
            utvecklat sig till att bli något helt annat än som avsågs. Den
            har nämligen, som bekant, i stället övergått till att bliva uteslutande
            en politisk intresseorganisation för den större in- komsten och
            förmögenheten samt för storföretagareverksamheten och stor- kapitalismen
            samt den militära och civila byråkratin — en utveckling som säkerligen
            ansågs mindre tänkbar, då 1866 års grundlagsreform pla- nerades.
            Det är helt naturligt, att man under sådana förhållanden ej kan
            på- stå, att bildningen och sakkunskapen är alldeles särskilt
            representerad i första kammaren, så att denna kammare skulle äga
            förutsättningar för att kunna bättre bedöma föreliggande riksdagsfrågor
            än vad andra kammaren kan. Nej, säkerligen kan vem som helst,
            som är medlem av ett ordinarie utskott, konstatera, att sakkunskapen
            i allmänhet i frågor, som behandlas av riksdagen, är fullt ut
            lika mycket representerad inom utskotten på den sida av utskottsbordet,
            som är besatt med andra kammarens ledamöter, som på den andra
            sidan. Och ingen torde heller våga det påståendet, att ett opartiskt
            hänsyntagande till det helas bästa får diktera första kammarens
            ståndpunkttagande mera än andra kammarens. Alltså: första kammaren
            har tvärt emot grundlagsskrivarnes mening utvecklat sig till att
            bliva en ren politisk intresseorganisation för det mera välsituerade
            fåtalet inom samhället. Åt denna uppfattning, att så förhåller
            sig, har också redan tidigt efter representationsreformens genomförande
            givits uttryck i motioner och yttranden, syftande dels till reformering
            av kammaren dels till borttagande av densamma och åstadkommande
            av ett enkammarsystem. Vid så gott som varje riksdag från och
            med 1867 har också motionerats antingen för att direkt reformera
            första kammaren eller
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-003.pdf"/>
          <p xml:id="i-4AE2kqtW93Ydkq2Ea1h24x">
            Motioner i Andra kammaren, Nr 390. 3
          </p>
          <p xml:id="i-AJAErSzR9mw1gzfa66T9Up">
            också för att ändra de kommunala röstgrunder, som ligga till
            grund för denna kammares sammansättning. Och slutligen ha under
            de senaste åren framkommit motioner, syftande till borttagande
            av första kammaren och åstadkommande av ett enkammarsystem. Under
            debatterna kring dessa yrkanden har allt mera fastslagits från
            skilda partier och åskådningar, dels under debatterna i riksdagen
            dels också i pressen, att man har fullt klart för sig att första
            kammaren, från att vara avsedd till någonting helt annat, utvecklat
            sig till en oresonlig reaktionär intresseorganisation för de makter
            i samhället, som ej vilja taga de naturliga och ofrånkomliga konsekvenserna
            av vad nutidens ut- veckling bjuder. År 1894 t. ex. fastslog i
            ett uppmärksammat anförande den liberale ledamoten i andra kammaren
            på stockholmsbänken lektorn Magnus Höjer, att första kammaren
            »småningom blivit och utvecklat sig allt mera till det nästan
            oöverstigliga hindret för varje sunt reformarbete i svenska riksdagen»
            — yttrandet fälldes i en debatt, föranledd av en mo- tion av andra
            kammarens nuvarande vice talman herr Daniel Persson i Tällberg,
            vilken yrkade vissa reformer med avseende på första kammaren.
            Sanningen i detta under tidernas lopp i hundratals olika versioner
            från framstegsvänligt håll upprepade påståenden har också understrukits
            genom första kammarens gärningar, sådana de utformat sig ända
            från slutet av adertonhundrasextiotalet ända in på de sista dagarna
            som förflutit av denna riksdag. Här möta upp bland frågor som
            avslagits av första kammaren massor av folkkrav, framburna och
            med övertygelse omfattade av en över- väldigande majoritet av
            landets medborgare, noggrant genomdiskuterade ute bland folket,
            i pressen och i riksdagen, genomarbetade av sakkunniga personer,
            stående i överensstämmelse med den allmänna tidsandan och mogna
            att genomföras sedan flera år tillbaka. Men första kammaren har,
            trots allt, sagt nej. Här möta upp folkkrav, sådana som ett framåtskridande
            på nykter- hetslagstiftningens väg, ett krav, som även i dess
            mest moderata form av- visats av första kammaren. Här kan anföras
            frågan om åstadkommande av en tillfredsställande expropriationslagstiftning,
            som allt hitintills av- visats av herrehuset. Frågan om en social
            arrendelag, avsedd att skydda små arrendatorer, torpare m. fl.
            har avslagits. Rösträttsbestämmelserna bibehållas med hjälp av
            denna första kammare fortfarande vid en for- mulering, som utestänger
            tusentals och åter tusentals oförvitliga med- borgare, kvinnorna,
            från medbestämmanderätt i statens angelägenheter och reducerar
            andra medborgares inflytande genom den graderade kommunala rösträtten
            till ett minimum, under det att samtidigt i våra grannländer,
            Norge, Danmark och Finland dessa frågor avancerat framåt till
            lösning
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-004.pdf"/>
          <p xml:id="i-C4yxsWbkuscoARZXv1Astr">
            4 Motioner i Andra kammaren, Nr 390.
          </p>
          <p xml:id="i-MFVjMmXBUkdWseJwwSBKxy">
            efter folkmajoritetens önskningar och förhoppningar. Vårt land
            har alltså, tack vare denna första kammarens hållning, blivit
            i detta avseende en mörk fläck på kartan, placerad mitt emellan
            en samling stater med folk- frihetens ljusare färg, där folket
            kunnat genomdriva ej obetydliga steg fram mot demokratiska styrelsereformer
            och författningar. Och med den vind som nu blåser även i förut
            reaktionära stater, ligger det ej utom möjlighetens område att
            ett alltjämt i fortsättningen första kammarstyrt Sverige, till
            slut kommer att bli reaktionens och den politiska efterbliven-
            hetens enda eller nästan enda utpost i Europa. Men vidare! Första
            kammaren har avslagit en mångfald sociala lag- stiftningsuppslag,
            avsedda att skydda arbetarklassen mot överansträngning och hälsovådliga
            anordningar. Och i en del fall har kammaren ej ens velat vara
            med om en utredning av hithörande spörsmål. På den sociala lagstiftningens
            område har kammaren visserligen varit med om en ålder- domspensionering
            och bidragit till en revidering av olycksfallsersättnings- lagen.
            Men i bägge fallen har herrehuset genom sitt motstånd medverkat
            till att göra dessa bägge lagar så ofördelaktiga och ineffektiva
            som möj- ligt för dem, som skulle få någon nytta av desamma. På
            folkundervisningens område har första kammaren avslagit en ut-
            redning rörande förbättrande av folkskoleundervisningen på landsbygden
            — man skulle annars tycka att en kammare, som skulle vara en repre-
            gentation för bildningen, borde framför allt ha sympatier för
            att medverka till bildningens spridande i landet. Men kanske detta
            avslag bäst karak- täriserar kammaren. Reaktionära makter ha i
            alla tider fruktat en stigande folkupplysning. Vid avgörande av
            skattefrågor har kammaren alltid lagt sin röst för en sådan skattepolitik,
            som avsett att lägga dryga bördor på de mindre väl situerade i
            samhället och skona de ekonomiskt burgna. Och då det gällt löneregleringsfrågor,
            har första kammarens majoritet alltid varit till finnandes på
            den sida, där man velat tillgodose de större inkomsttagarne och
            trycka ner de mindre i fattigdom och försakelse. Och slutligen,
            då folkets djupa massa velat framföra offentligt sina protester
            och bekymmer på grund av en sådan dominerande första kammarpolitik
            här i landet, så har första kammaren bland annat genom att motsätta
            sig ett grundlags- fästande av församlingsfriheten men även genom
            röstande för skärpta strafflagar och undantagslagar för arbetare
            och småfolket i samhället visat, huru den finner, att en »&gt;»intellektuell
            politisk elit&gt; bör handla för att tillgodose hela landets intressen.
            I full överensstämmelse med denna allmänna läggning har också
            första kammaren blivit ett bålverk för reaktionens förnämsta stöd,
            militarismen.
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-005.pdf"/>
          <p xml:id="i-BXpRRAAdzFozxWu5mn8VXJ">
            Motioner i Andra kammaren, Nr 390. 5
          </p>
          <p xml:id="i-VhuEL1MhgKHGyNHPFcgRFq">
            Den har energiskt medverkat till att vräka över landets befolkning
            de tryckande militärbördorna och den är den farligaste fienden
            till freds- strävandena i vårt land. Det skulle taga ett allt
            för stort utrymme att här skriva första kam- margärningarnas historia.
            Men detta torde ej heller vara nödvändigt. Den stora majoriteten
            av landets befolkning behöver ej en sådan klarläg- gande framställning
            för att känna och fatta, huru betryckande och hän- synslös denna
            första kammarpolitik i verkligheten varit och är. Denna majoritet
            av folket torde säkerligen med känsla och övertygelse instämma
            med motionären vid 1914 års senare riksdag, herr Lindhagen, då
            han målar första kammarens gärningar och kammarens insatser i
            svensk poli- tik på följande sätt: &gt;När man besinnar, vad denna
            institution verkat i vårt politiska liv, hur gryende förhoppningar
            kommit till korta inför densamma, hur mycket ärligt arbete i landet
            blivit fruktlöst på grund av dess oböjliga motstånd, hur lidandet
            lämnats ohjälpt och orättvisorna upprätthållits, hur alla unga
            tankar slagits till döds mot dessa murar av omedgörlighet, då
            kan man ej tycka annat än att tiden bör vara mogen för höjandet
            av ett allvarligt krav på att en sådan institution måste bort.
            Principiella frågor berörande framstegsarbetet stupa i stort och
            även ofta i smått på motståndet, och en hel generation får ofta
            ligga i oavlåtlig strid inbördes, innan en stor oundgänglig sak
            kommit fram till någon avsevärd bråkdel av sin lösning. Framstegen
            få glädja sig över framgångar i andra kammaren, även dessa mödosamt
            genomkämpade, särskilt under det nedslående intrycket av första
            kammarens tillvaro. Dylika ämnen äro dock endast illusioner, när
            fram- gången i andra kammaren förintas av medkammarens veto.&gt;
            Men även från högerflygeln av det socialdemokratiska partiet ljuder
            anatemat över första kammaren, fastän man där ej fullt tager konsekven-
            serna av sin uppfattning. Så till exempel skriver nuvarande socialdemo-
            kratiska partisekreteraren Gustav Möller i tidskriften Tiden om
            första kam- marens politik följande: »Den (första kammaren) kämpar
            ej med de goda skälens rätt utan brukar hänsynslöst sin makt för
            att enkelt avfärda och giljotinera de bäst motiverade och sedan
            årtionden av en betydande folkmajoritet energiskt krävda reformer.
            Den har endast ett bestämt mål: att stärka och befästa kapitalismens
            herravälde och att, så långt den kan, öka förtrycket, tvånget
            och beroendet för de breda lagren.&gt; Sådana omdömen från socialdemokratiskt
            håll, sammanställda med vad gom redan 1894 uttalades i andra kammaren
            från liberalt håll och sedan ofta upprepats, giva oförtydbart
            vid handen, att allt vad politiska fram-
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-006.pdf"/>
          <p xml:id="i-6yQ9a3NbFMWmNPdrhpm79j">
            6 Motioner i Andra kammaren, Nr 390.
          </p>
          <p xml:id="i-VufjouMhNgnEpw3ic6M66a">
            stegsrörelser heter i detta land ser i första kammaren ett bestämt
            hinder för allt andligt och kulturellt framåtskridande, på samma
            gång som man på denna kammares skuldkonto uppför orsakerna till
            den politiska efter- blivenhetens neslighet, som kännetecknar
            vårt land och som åstadkommer, att man i politiskt hänseende ej
            kan placera landet i den rangklass av kulturstater, som Sverige
            i andra hänseenden har rätt bli inordnat uti. Ty, man kan naturligtvis
            ifrågasätta, om ett land, där den politiska folk- friheten hunnit
            så kort väg mot sitt förverkligande, som i vårt land, i alla avseenden
            är en kulturstat. Kravet på ett nedslående av första kammarens
            maktställning måste under sådana förhållanden bli allt mera högljutt
            och pockande. Men ett sådant nedslående kan ske endast på en väg,
            nämligen genom åstad- kommande av ett enkammarsystem och borttagande
            av första kammarin- stitutet ur vår konstitution, varom även motioner
            förut tvenne gånger väckts i svenska riksdagen, nämligen dels
            1912, dels vid 1914 års senare riksdag. De andra vägarna, som
            kommit fram i debatten, till exempel förslaget om en reformerad
            första kammare vald på mera demokratiska grunder än den nuvarande
            eller projektet med en senat av sakkunniga eller något dylikt,
            kunna aldrig stå i hel och full överensstämmelse med den demokratiska
            parlamentarismens gamla krav, att all makt i ett land skall vara
            samlad i folkets kammare. Tvåkammarsystemet, i vilken form det
            än uppehålles, är för övrigt dyrbart och opraktiskt därigenom
            att varje fråga skall behandlas på två ställen. Det har överlevat
            sig självt. I Norge till exempel, där enkammarsystem med viss
            modifikation råder, lärer man, enligt vad som uppgivits, ej kunna
            uppdriva någon högerman, som skulle falla på den idén att förorda
            ett tvåkammarsystem. Ett klart och koncist uttryckande av denna
            tankegång, att alla slag av tvåkammar- system äro otillfredställande
            och att endast enkammarsystemet är det, som från verkligt demokratisk
            ståndpunkt kan gillas, gavs vid 1913 års riks- dag av herr Rikard
            Sandler i andra kammaren, vilken motiverade skälen för sin uppfattning
            på följande sätt: »Jag skall inskränka mig till att helt kort
            angiva, att jag finner bägge de två former av tvåkammarsystem,
            som man närmast har anled- ning att tänka på i den aktuella politiska
            debatten, från min synpunkt otillfredsställande, både det tvåkammarsystem,
            vilket vi för närvarande ha och) som är karaktäriserat av kamrarnes
            grundolika politiska kynne, och det tvåkammarsystem, som man kan
            tänka sig få, då man lägger bägge kamrarna på fullt demokratisk
            grundval. Jag finner bägge otillfredsstäl- lande, det ena därför,
            att det är ett farligt hinder för utvecklingen, det andra därför,
            att det är ett onödigt dubbelkammarsystem. Nu kan man
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-007.pdf"/>
          <p xml:id="i-REnFxNq8VTQzwpjmWrA5UN">
            Motioner i Andra kammaren, Nr 390. 7
          </p>
          <p xml:id="i-SX3ghdF4RKNKsSRS6XqJ3x">
            tänka sig en tredje form av tvåkammarsystem, lagd på den grundvalen,
            att man tillskapar en kammare, som på alldeles särskilt sätt skulle
            repre- sentera sakkunskap och fackkunskap. Det är ett tvåkammarsystem,
            som jag för min del skulle ha åtskilliga sympatier för. Men mig
            förefaller det, som om det skulle stöta på mycket stora praktiska
            svårigheter att genomföra ett sådant system, och därtill kommer,
            att man för detta ända- måls vinnande kanske har en bättre väg
            att gå genom att vidare utveckla de kommitté- och rådsinstitutioner,
            som under den senaste politiska utveck- lingen redan ha fått så
            stort inflytande. Under sådana förhållanden måste jag för min
            del falla tillbaka på enkammarsystemets tankegång.» Trots detta,
            har dock under de tider av reaktion, som utmärkt de senaste åren,
            även från socialdemokratiskt håll framförts kravet på bibe- hållandet
            av ett tvåkammarsystem och att man hädanefter bör koncentrera
            sig på en reformering av de kommunala rösträttsbestämmelserna,
            framför- allt på ett borttagande av den 40-gradiga skalan. Men
            om en första kammare, vald med användande av sådana reformerade
            rösträttsbestämmel- ser — alltså ungefärligen desamma, som ligga
            till grund för andra kam- marens sammansättning — kan man med
            skäl liksom herr Sandler säga, att det blir ett onödigt dubbelkammarsystem,
            för vilket icke kunna an- föras de ringaste motiv. Trots detta
            har inom den svenska socialdemo- kratin tvåkammarsystemet vunnit
            understöd, samtidigt som man försöksvis även från socialdemokratiskt
            håll framkastat tanken på ett tvåkammar- system med en första
            kammare av sakkunniga experter. Framföraren av detta projekt —
            herr G. Möller — anser, att ett förnuftigt tvåkammar- system är
            en bättre form för ett fullt demokratiskt styrelsesätt än ett
            enkammarsystem. Denna tanke har emellertid ett ganska stort släkttycke
            med den gamla odemokratiska uppfattningen, att folket är okvalificerat
            att självt fullt och helt bestämma över ett lands öden. Detsamma
            kan sägas om förslagställarens uppfattning att garantier i form
            av en första kam- mare äro nödvändiga för att det ej skall genomföras
            förhastade reformer utan fast vilja därom hos nationen. Herr Möller
            erinrar om, att till och med i Norge med dess enkammarförfattning
            finnas dylika garantier bland annat i form av stortingets uppdelning
            på ett lagting och ett odelsting vid behandling av en del viktigare
            frågor. Häremot kan då sägas, att en så lindrig form av tvåkammarsystem
            som i Norge — det är för övrigt knappast något tvåkammarsystem
            — skulle möjligen kunna accepteras även av en definitiv anhängare
            av enkammarsystem. Men däremot kan man ej vara med om att understödja
            funderingar på en första kammare av sakkunniga. Man kan nämligen
            säga, att den fruktan för förhastade beslut, som detta projekt
            vilar på, är synnerligen omotiverad i synnerhet
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-008.pdf"/>
          <p xml:id="i-9xUeXHmp5yzFusP5j2GKuu">
            8 Motioner i Andra kammaren, Nr 390.
          </p>
          <p xml:id="i-MbrA5cfTVB98bVdYv2KcKp">
            i vårt land och med vårt folks skaplynne. Erfarenheterna från
            andra kam- marens verksamhet giva ej heller något stöd åt en sådan
            förmodan som den, att folkviljans organ måste ha en broms på sig,
            om nationen ej skall förolyckas i de brådstörtade och omogna reformernas
            utförsbacke. Men även om en sådan sakkunniginstitution kunde accepteras,
            så vore det väl naturligare och mera praktiskt att med fastslående
            av enkammar- systemet utöka andra kammaren med ett mindre antal
            experter, valda efter vissa grunder och representerande sakkunskap
            på vissa områden av statslivet — en sådan reformväg är ju ej alldeles
            oprövad inom det mo- derna europeiska statslivet. Men även en
            sådan åtgärd torde vara all- deles obehövlig, då det är ett känt
            faktum, att andra kammaren redan nu inom sina led räknar — förutom
            sakkunniga som genom ett långt liv mitt ibland de djupa leden
            bland folket förvärvat en ingående sakkunskap rörande dessa människors
            behov och önskningar — även representanter för den tekniska sakkunskapen
            på snart sagt alla områden av samhälls- livet — och därtill kanske
            en sakkunskap av högre och värdefullare slag, då densamma genom
            sysslandet med en mängd olika statsangelägenheter ofta avslipats
            den kantighet och ensidighet, som ofta vidlåder en sådan fack-
            sakkunskap, som dag ut och dag in sysslar endast med en detalj
            i det stora maskineriet och därför lätt bringas att se de speciella
            detaljfrågorna utan sammanhang med det hela. En hastig titt i
            riksdagens matrikel skall klargöra detta påstående, att andra
            kammaren inom sig omfattar en representation av sakkunskap på
            nästan alla tänkbara områden av samfundslivet. Detta torde också
            i någon mån bero på tillkomsten av den proportionella valmetoden,
            som åstadkommit nödvändighet för valledarne inom de olika partierna
            att fram- föra kandidater från olika intresse- och yrkesgrupper
            för att samla röster vid de politiska valen. Men trots detta kan
            det ju inträffa, att på någon eller några områden sakkunskapen
            icke finnes representerad inom den folk- valda kammaren. Men detta
            torde ej hava någon betydelse, då under alla förhållanden tillfälle
            finnes för resp. riksdagsutskott och även för den enskilde riksdagsmannen
            att genom yttrande från sakkunniga, genom före- drag av sådana
            och genom användande av sakkunniga sekreterare inom ut- skottet
            vid vissa frågors bearbetning inhämta all den speciella insikt,
            som står att erhålla. Och slutligen bör det erinras därom, att
            resp. propo- sitioner till riksdagen, yttranden med anledning
            av motioner m. m. äro utarbetade av sakkunniga. Och erfarenheten
            tills dato lär också, att riksdagen och icke minst andra kammaren
            vid sina beslut alltid tagit myc- ket stor hänsyn — säkerligen
            i många fall allt för mycken — till dessa. Därom är dock intet
            ont att säga, att sakkunskapen får säga sin mening.
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-009.pdf"/>
          <p xml:id="i-LQ8GpUc5RFhAuDmsgH2gKQ">
            Motioner i Andra kammaren, Nr 390. 9
          </p>
          <p xml:id="i-VFZxJQXTZBQ6EKEQDNY8pn">
            Men däremot måste ett yrkande, som går ut på att inrymma särskild
            re- presentationsrätt åt sakkunskapen, alltid vara ett krav, stående
            i motsatt ställning mot en demokratisk åskådning, då den innebär
            en inkompetens- förklaring för den på vanliga demokratiska vägar
            genom politiska val klar- lagda folkviljan. Öch dessutom måste
            ju dessa sakkunnige alltid bli en högergaranti. Har man för övrigt
            ej anledning antaga, att denna sak- kunnige-kammare, som ifrågasatts,
            skulle komma att utveckla sig till att bli en första kammare av
            ungefär samma kypne som den nuvarande? Jo, förvisso. Ty det var
            ju dock så, som förut påvisats, att detta nu existe- rande herrehus
            också tillskapades av ungefär liknande motiv, som de som här ovan
            framlagts. Man tänkte sig ju 1866 få en högre bildningens, sakkunskapens
            och det upphöjda sambhällsintressets kammare, men man fick ett
            den hänsynslösaste storkapitalismens politiska intresseorgan.
            Då man konstaterat den högre sakkunskapens intressegemenskap med
            reaktio- närt samhällsbevareri och storkapitalistisk intressepolitik
            har man skäl att misstänka, att en ifrågasatt första kammare av
            sakkunnige så småningom skulle bli en av demokratin i landet nästan
            lika hatad institution som den nuvarande första kammaren och detta
            även om denna nya sakkunnige- senat skulle tillerkännas mindre
            maktbefogenhet, så att den ej kunde hur länge som helst undanskjuta
            och slå ned nödvändiga reformer i landet. Huru skulle för övrigt
            denna första kammare vara sammansatt? För- slagsställaren säger,
            att man i första hand kunde tänka sig, att universi- teten och
            högskolorna samt lärarekåren m. fl. skulle bli representerade
            i densamma. Vid denna upplysning av förslagsställaren börjar man
            att få en svag misstanke om att denna nya sakkunnigeinstitution,
            som väl fort- farande skulle ha 150 medlemmar liksom den nuvarande
            första kammaren, komme att få en viss likhet med den tyska beslutandeorganisation,
            om vilken man en gång skrev en smädestrof — vilken med gillande
            i något sammanhang upprepades av tidningen »Socialdemokraten»&gt;
            för någon tid sedan — »Hundertfänfzig professoren, Vaterland du
            bist verloren»&gt;.
          </p>
          <p xml:id="i-VxBADkQcmj6bNZa4uNZ7D9">
            Ja, säkerligen! Det egna landet och dess demokrati räddas ej
            genom ett överhus av 150 sakkunniga professorer — detta ord taget
            i dess mera vidsträckta bemärkelse. För demokratin i landet finnes
            endast en väg att gå, vilken klarlägges i orden: Bort med första
            kammaren, men inga högergaran- tier av något slag i dess ställe!
            Inga bärande motiv finnas numera för att sådana garantier som
            ett tvåkammarsystem måste finnas i den svenska konstitutionen.
            Om man nämligen utgår från att första kammaren är tillkom- Bihang
            till riksdagens protokoU 1917. 4 saml. 172 häft. (Nr 390—391)
            2
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-010.pdf"/>
          <p xml:id="i-PHKtmpF1mFRXJ8saLLiCwY">
            10 Motioner i Andra kammaren, Nr 390.
          </p>
          <p xml:id="i-JDTaUyyeLiSwcqymNTvT7A">
            men bl. a. för att utgöra en garanti för att mindretalsgrupperna
            ej skulle fullständigt åsidosättas, så kan det med rätta anmärkas,
            dels att det finnes sedan gammalt i den svenska konstitutionen
            en mångfald garantier av olika slag, ägnade att utgöra ett skydd
            för de minoritetsintressen, som första kammaren är avsedd att
            bevaka, dels ock att i och med den proportio- nella valmetodens
            tillkomst ytterligare en garanti skapats i detta hän- seende.
            Ett uttryck för detta förhållande, att kravet på enkammarsystem
            ytterligare vuxit i styrka och befogenhet genom den proportionella
            val- metodens tillkomst, gavs av den första socialdemokratiska
            partikongress, som sammanträdde efter det proportionella valsättets
            grundlagsfästande. Nämnda kongress uttalade sig nämligen nästan
            enhälligt för att enligt dess mening borde »ett demokratiskt styrelsesätt
            konsekvent leda till en- kammarsystem och i all synnerhet efter
            införandet av proportionella val». I övrigt kan man säga, att
            den grundval och de förutsättningar, på vilka hela tvåkammarsystemet
            en gång uppbyggdes, nu äro borta. Arvodeslös- heten i första kammarens
            huvudsakliga väljareorgan, landstingen, är i huvud- sak borta,
            arvodeslösheten i första kammaren är helt borttagen, proportionella
            val ha kommit till både till riksdagen och landstingen, valbarhetsvillkoren
            till första kammaren ha ändrats och slutligen har under den tid,
            landstingen existerat, man allt mera börjat finna, — med rätt
            eller orätt — att lands- tingens egenskap att vara länsorganisationer
            avsedda att handlägga en mängd praktiska frågor av opolitisk art
            är svår att förena med tingens egenskap att vara politiska valorganisationer
            till första kammaren. De, som ha en dylik uppfattning, ha all
            anledning att påyrka första kammarens bort- tagande och en övergång
            till enkammarsystem. De grunder och förutsättningar, som möjligen
            i en gången tid — bl. a. en lägre kunskapsnivå och bristande kännedom
            om de politiska spörs- målen hos de djupa folkleden — ansågos
            kunna i någon mån motivera ett tvåkammarsystem med en stark första
            kammare, finnas ej längre. Kravet att övergå till ett enkammarsystem
            har därför från år till år vuxit till en så- dan styrka, att detsamma
            måste tillgodoses. Det finnes politiska reformer, — och dit kan
            man räkna denna reformfråga — som en makthavande klick kan förhindra,
            men som det likväl är mera klokt för denna klick att i tid börja
            tillmötesgå. All klok statskonst under gångna tider har erkänt
            san- ningen i detta påstående. Och där man ej frivilligt insett
            denna sannings giltighet, har det ibland inträffat, att utvecklingen
            på ett hårdhänt sätt inpräglat sanningen hos de maktägande. Dessa
            maktägande måste nu in- se, att tidsförhållandena nu äro helt
            annorlunda än under de tider, då förstakammarbildningarna i en
            del länder skapades. Förstakammarbild-
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-011.pdf"/>
          <p xml:id="i-2oj7fzPuNdKzFKnb2PqeHa">
            Motioner i Andra kammaren, Nr 390. 11
          </p>
          <p xml:id="i-MypQQpmBXLHnhzx1tLbb1X">
            ningarna härleda sig nämligen från tiderna för övergång från
            envälde till konstitutionell monarki eller från klassrepresentation
            till folkrepre- sentation. Motståndet och fördomarne krävde då
            i den nya representa- tionen något vederlag eller en anordning,
            i vilken de kunde hoppas bibe- hålla något av det gamlas ande
            och maktutövning. I de ovan åberopade motionerna i andra kammaren
            om införandet av ett enkammarsysten ut- trycktes detta så, att
            första kammaren är en ärftlig belastning på vår författning. Man
            finner däremot hurusom vid nyorienteringar inom politiken på de
            sista tiderna större möjligheter föreligga för ett folk att kunna
            lösgöra sig från dessa band. Den engelska författningen har nyligen
            förmått till en början avskudda sig överhusets absoluta veto.
            Den unga finska för- fattningen tog till och med språnget från
            en fyrståndsrepresentation till enkammarsystem, för vilken senare
            representationsform senator Mechelin avgav en utförlig motivering.
            Det påstås också av initierade personer, att den tillämnade ryska
            författningen under inga förhållanden kommer att upptaga en förstakammarbildning.
            Det voro lyckligt, om folken nu kunde börja befria sig från både
            den ena och den andra författningsinstitutionen, som kvarstår
            såsom minnes- märken av forna tiders privilegier, maktgrupperingar
            och folkförtryck. Må vi i stället gå fram mot statsformer, som
            möjliggöra politisk, ekonomisk och andlig frihet eller med andra
            ord jämna vägarne för alla fram till frihet, bröd och självansvar.
          </p>
          <p xml:id="i-H4k9aoMZabQGPPDfKD5fiS">
            Men huru och efter vilka linjer skall en reform fram mot enkammar-
            system ske? Så frågade reservanterna Branting m. fl. i konstitutions-
            utskottets utlåtande år 1912. På denna fråga kan det vara nog
            hänvisa till vad förut sagts, att i denna motion påyrkas enkammarsystem
            utan att samtidigt några högergarantier av något slag tillskapas.
            Alltså vårt yrkande är endast, att man utesluter första kammaren
            ur vår konstitution och vidtager de förändringar av redaktionell
            innebörd, som därav påkallas. Det blir andra kammaren, som får
            ensam behörighet och myndighet i stället för att det förut var
            två kamrar med samma behörighet och myn- dighet, och riksdagsordningens
            övriga riktlinjer bibehållas oförändrade — såvida ej denna reform
            kan ske samtidigt med en allmän demokratisering av hela den svenska
            författningen.
          </p>
          <pb facs="riksdagen-motions-pdf/data/1917/mot_1917__ak__390/mot_1917__ak__390-012.pdf"/>
          <p xml:id="i-8PpVeRXxtvZ8jMhQkV7sqh">
            12 Motioner i Andra kammaren, Nr 390. Med hänvisning till vad
            ovan anförts vilja vi alltså hemställa, att riksdagen ville principiellt
            uttala sig för första kammarens avskaffande och införande av ett
            enkammar- system samt hos Kungl. Maj:t begära ett förslag till
            de
          </p>
          <p xml:id="i-VuzpAKn4c91dCunWRHBSgp">
            ändringar i grundlagarna som för en sådan tankes för- verkligande
            erfordras.
          </p>
          <p xml:id="i-X1pGRYHaKHswcR5eeeqMco">
            Stockholm den 30 mars 1917.
          </p>
          <p xml:id="i-FGpnGMGDg87f6QYMp3K1XP">
            Ernst Hage. Carl Lindhagen. Thure Widlund. Christian Ericson.
            C. 0. Johansson. Ivar Vennerström.
          </p>
          <p xml:id="i-61Ksdz6gQzVtTH62ECGqDK">
            C. Winberg.
          </p>
        </div>
      </div>
    </body>
  </text>
</TEI>
