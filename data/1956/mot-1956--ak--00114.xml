<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00114">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__114/mot_1956__ak__114-001.pdf"/>
      <fw xml:id="i-esRHRjxZE26DEvSXC4ndD">
        12 Motioner i Andra kammaren, nr 114 år 1956
      </fw>
      <div xml:id="i-QnCpnH6MqohF2v7PqMc3Ye" type="motHeader">
        <div xml:id="i-HyFJrZZgCLpuYJ9yi8pNHM" type="motTitle"/>
        <div xml:id="i-AG2VGcTRGU5vkm8wZBUhJ8" type="motSubmissionInfo"/>
      </div>
      <div xml:id="i-Cnf5dp9Qg2riJLAizUHKUC" type="motBody">
        <div xml:id="i-SCbmqkaAyMyGEce945DsEe">
          <p xml:id="i-LhEy5V2anCrXR3kY4USmnR">
            Nr 114
          </p>
          <p xml:id="i-4tW7UNJeJo3JiAxVDkjKgD">
            Av herr Dahlén m. fl., om inrättande av en samarbetsnämnd för
            planläggningen av den högre undervisningen, särskilt yrkesundervisningen
            och den vetenskapliga fackutbild- ningen.
          </p>
          <p xml:id="i-9wTpS1Jny3PYfh1uRGoVnT">
            Behovet av en prognosverksamhet för de yrken som kräver speciell
            fack- utbildning har med åren gjort sig alltmer gällande. Orsakerna
            härtill är bland annat följande. För det första har kravet på
            speciella kunskaper och färdigheter vuxit i takt med vårt sambhällslivs
            utveckling. De nya förutsättningarna för åtgär- der på skilda
            områden kräver bättre utbildad arbetskraft. Detta gäller för både
            offentlig och enskild verksamhet. Denna utveckling medför i regel
            krav på längre utbildning än tidigare. Därav följer detta, att
            de krav som ställes från näringsliv och offentliga institutioner
            på tillgång på arbetskraft blir svårare att effektuera. Bättre
            överblick av utbildningsresurserna blir redan av denna anledning
            aktuell. Därtill kommer för det andra, att vi inte har outtömliga
            personella resur- ser att tillgodose kraven på arbetskraft. Beräkning
            av hur tillgången på spe- cialutbildad arbetskraft förhåller sig
            till hela arbetskraftstillgången blir därför nödvändig. Sedan
            dessa prognoser utarbetats ställes statsmakterna inför problemet
            om avvägningen av olika utvidgningsbehovs tillgodoseende. 1949
            års arbetskraftsutredning har arbetat med dessa spörsmål och fram-
            lagt vissa förslag. Utredningens resultat kan sammanfattas i fyra
            punkter. 1. Arbetskraftsutredningen har sökt att lösa de vanskliga
            metodproblem som föreligger beträffande prognosarbete inom den
            offentliga sektorn. 2. Prognoser framlägges för efterfrågan och
            tillgång på utbildad arbets- kraft inom de största delarna av
            den offentliga verksamheten. 3. För det kontinuerliga arbete som
            blir nödvändigt föreslås inrättande av en fristående sektion inom
            arbetsmarknadsstyrelsen. 4. Förslag framlägges också till inrättande
            av en samarbetsnämnd för frågor rörande den fackutbildade arbetskraftens
            problem för såväl närings- livet som den offentliga verksamheten.
            Arbetskraftsutredningen preciserar sammanfattningsvis nämndens
            upp- gifter och organisation på följande sätt. Nämnden bör bland
            annat tjäna som kontakt- och samarbetsorgan mel- lan de centrala
            myndigheterna på undervisningens och arbetsmarknadens
          </p>
          <p xml:id="i-5xttWeoCiqQBFWY5zsCAuH">
            område. Dess huvuduppgift skall emellertid vara att till ledning
            för de pla- nerande myndigheterna och statsmakternas prövning
            av anslagsäskanden
          </p>
          <pb facs="riksdagen-motions-pdf/data/1956/mot_1956__ak__114/mot_1956__ak__114-002.pdf"/>
          <fw xml:id="i-EwmEJtu8AoJnE4m9uBVdjP">
            Motioner i Andra kammaren, nr 114 år 1956 13
          </fw>
          <p xml:id="i-QucTun7yUHS7vkkwuNsnY5">
            m. m. klargöra de omständigheter som behöver beaktas för att
            åstadkomma en ändamålsenlig utbyggnad och inriktning av det offentliga
            undervisnings- väsendet. I viss mån blir nämnden därför på sitt
            område en parallell till de samordnande och planerande organ som
            på vissa andra områden befunnits erforderliga under senare tid,
            t. ex. samarbetsdelegationen och nämnden för ekonomiska stabiliseringsåtgärder.
            Till nämndens arbetsuppgifter kommer att höra bland annat sådana
            spörs- mål som förändringarna i antalet ungdomar som efterfrågar
            fortsatt under- visning — utöver den obligatoriska skolans ram
            — tillströmningen till oli- ka utbildningsanstalter, dessas kapacitet,
            erforderliga utbyggnader och den ändamålsenliga inriktningen av
            dessa med hänsyn till utvecklingstendenser- na på arbetsmarknaden,
            personal- och investeringsbehov m. m. Nämnden måste sålunda söka
            skaffa sig en allsidig fortlöpande överblick såväl av ut- vecklingen
            inom undervisningsväsendet som av utvecklingen på arbetsmark-
            naden vad beträffar tillgång och efterfrågan på fackutbildad arbetskraft.
            Därvid bör det material som insamlas och ställes till förfogande
            av den för- ordade utredningssektionen i arbetsmarknadsstyrelsen
            kunna tjäna som led- ning. Ett nära samarbete mellan nämnden och
            denna sektion förutsättes så- lunda. Till fullföljande av sin
            uppgift bör nämnden årligen utarbeta och till Kungl. Maj:t inge
            en rapport över utvecklingen dels inom undervisningsvä- sendet,
            med särskilt beaktande av yrkesundervisningen och den vetenskap-
            liga fackutbildningen, dels på arbetsmarknaden från de synpunkter
            som nämnden har att beakta samt i anslutning härtill ange de riktlinjer
            som en- ligt dess mening bör iakttagas för att undervisningsväsendet
            på ett rationellt sätt skall kunna tillgodose de anspråk som kan
            väntas komma att ställas på det. Härjämte bör nämnden handha de
            övriga uppgifter som överlämnas till den av Kungl. Maj:t. Nämndens
            organisation. Det är viktigt att nämnden får en självständig och
            auktoritativ ställning. Ordförande och ledamöter bör därför utses
            av och vara direkt underställda Kungl. Maj:t. Nämnden synes lämpligen
            böra kny- tas till ecklesiastikdepartementet. Som ovan framhållits
            skall nämnden bland annat tjäna som ett kontakt- och samarbetsorgan
            mellan myndigheterna på undervisningens och arbets- marknadens
            områden. I nämnden bör därför till en början ingå dels chefen
            för arbetsmarknadsstyrelsen, dels företrädare för olika delar
            av undervis- ningsväsendet. Sålunda synes universitetskanslern
            eller någon av honom föreslagen universitetsman jämte en företrädare
            för de fackhögskolor, som ej hör under universitetskanslersämbetet,
            böra ingå som ledamöter i nämn- den. Skolöverstyrelsen och överstyrelsen
            för yrkesutbildning torde böra fö- reträdas av sina chefer eller
            av dessa föreslagna befattningshavare. Det är emellertid med hänsyn
            till den befattning nämnden skall ha med den översiktliga planläggningen
            av undervisningsväsendet viktigt, att nämn- den får en vidare
            förankring än fallet skulle bli om i denna inginge endast företrädare
            för undervisningsorganen och arbetsmarknadsstyrelsen. Fram- för
            allt synes det betydelsefullt att nämnden redan genom sin sammansätt-
            ning har en nära kontakt med såväl den offentliga verksamhetens
            som det enskilda näringslivets synpunkter på utbildningsspörsmålen,
            och företrä- dare för student- och arbetstagarorganisationerna
            kan tillföra nämnden värdefull sakkunskap. Vi förordar därför
            att nämnden kompletteras med ytterligare fyra leda- möter. Av
            dessa synes två böra utgöras av företrädare för den offentliga
            förvaltningen och det enskilda näringslivet och därför utses efter
            hörande
          </p>
          <pb facs="riksdagen-motions-pdf/data/1956/mot_1956__ak__114/mot_1956__ak__114-003.pdf"/>
          <fw xml:id="i-AGSgPGU9NEfyUCoGTwsykB">
            14 Motioner i Andra kammaren, nr 114 år 1956
          </fw>
          <p xml:id="i-EVSasiydUhJr7X94GMneux">
            av bl. a. näringslivets organisationer och kommunförbunden, medan
            övriga två ledamöter närmast bör företräda den utbildade eller
            under utbildning varande arbetskraftens synpunkter på utbildningsspörsmålen.
            Av sistnämn- da två ledamöter torde den ene lämpligen böra företräda
            den akademiskt utbildade arbetskraften och utses efter hörande
            av bland annat Sveriges för- enade studentkårer och Sveriges akademikers
            centralorganisation, medan den andre företräder mera allmänna
            arbetstagarintressen och tillsättes efter hörande av LO och TCO.
          </p>
          <p xml:id="i-8tqwn58iPbq7HnBRmqAVny">
            Remissinstanserna har med något enstaka undantag godtagit utredning-
            ens förslag. Svenska arbetsgivareföreningen har sålunda bland
            annat yttrat:
          </p>
          <p xml:id="i-EXu8ueHoBFm9FEdoRwoyKy">
            Ur allmänna synpunkter torde det vara av vikt att den rådande
            bristen på arbetskraft kunde balanseras i så stor utsträckning
            som möjligt. Situa- tionen på arbetsmarknaden kräver en samlad
            överblick av rekryteringsun- derlaget och behovet inom olika kategorier
            under en period framåt på skilda områden. Dessa beräkningar måste
            sedan i sin tur ligga till grund för plane- ring av utbildningsmöjligheterna.
            Det kan förtjäna påpekas att planering av utbildning kräver synnerligen
            stora penningbelopp, vare sig den avser lägre eller högre utbildning.
            Om det tillskapas ytterligare något organ, som kan beräknas medverka
            till en samordning och allmän överblick av detta fält och som
            i sin tur kan leda till förnuftigare planering, torde kostnaderna
            för ett sådant organ vara försvinnande små i förhållande till
            de stora belopp som det hela rör sig om.
          </p>
          <p xml:id="i-NMQh6UuR3MMLR8pa6YRgDU">
            Landsorganisationen hänvisar i sitt yttrande inledningsvis till
            att LO ställde sig avvisande till studentsociala utredningens
            förslag av år 1947 om ett prognosinstitut för intellektuell arbetskraft.
            LO fortsätter:
          </p>
          <p xml:id="i-PwT1KHh1LZ3QWVSoWiut76">
            Arbetskraftsutredningen har vid sin undersökning gett vid handen
            att be- hovet av kvalificerad arbetskraft inom den offentliga
            sektorn kommer att kraftigt öka under närmaste decennier. Man
            kan också utgå ifrån att samma ökade behov kommer att framträda
            inom den enskilda sektorn. — — — LO vill i den förändrade situationen
            tillstyrka förslaget om inrättandet av en central samarbetsnämnd,
            liksom även förslaget om att inom arbets- marknadsstyrelsen upprätta
            en fristående sektion för yrkes- och utbild- ningsstatistiska
            undersökningar och prognoser. Viktigast av dessa organ syns samarbetsnämnden
            vara (kurs. här). För att utbildnings- och under- visningsfrågorna
            över huvud ska kunna lösas på ett någorlunda tillfreds- ställande
            sätt under den period då de stora ungdomskullarna hårt pressar
            på, måste samhällsorganen visa stor handlingskraft. En icke ringa
            grad av välplanerad improvisation måste också förutsättas. Kvalificerad
            arbetskraft inom näringslivet måste mer än vad som i dag sker
            kopplas in för medver- kan vid lösningen av utbildningsfrågorna.
            Ett intimt samarbete mellan nä- ringslivet och skol- och undervisningsväsendet
            måste tillskapas, så att alla resurser kan utnyttjas. En möjlig
            utväg är att teknisk utbildning samt ock- så handels- och kontorsutbildning
            organiseras vid större och medelstora fö- retag för att på det
            sättet åstadkomma en avlastning för samhällets utbild- ningsorgan.
          </p>
          <p xml:id="i-13wH6BauuW5ZusnfXS2JHk">
            Landsorganisationen ifrågasätter om inte en något större representation
            borde beredas de organisationer som verkar inom näringslivet och
            på arbets- marknaden. Svenska arbetsgivareföreningen har delvis
            likartade synpunk- ter.
          </p>
          <pb facs="riksdagen-motions-pdf/data/1956/mot_1956__ak__114/mot_1956__ak__114-004.pdf"/>
          <fw xml:id="i-6ZPyH7u7h6DDBR7Wjmda4M">
            Motioner i Andra kammaren, nr 114 år 1956 15
          </fw>
          <p xml:id="i-A4Ed7eaopRw6gdUMC4dhuJ">
            De enda remissinstanser som haft speciella invändningar mot nämndens
            sammansättning är statskontoret och universitetskanslern. Dessa
            instanser anser att ett statsråd bör anförtros ledningen av utredningsarbetet.
            Univer- sitetskanslern tillägger, att dessa frågor är av sådan
            art att de bör hand- läggas inom regeringen. Departementschefen
            ansluter sig till uppfattningen att ett statsråd bör leda arbetet
            och anför vidare, att man bör avvakta 1955 års universitetsut-
            redningsarbete innan samordningsfrågan tas upp till behandling.
            Vad gäl- ler det senare argumentet bör följande anföras. 1955
            års universitetsutrednings verksamhetsområde är, i förhållande
            till den del av arbetsmarknaden där fackutbildad personal användes,
            av starkt begränsad räckvidd. Utanför utredningens undersökningar
            ligger teknisk utbildning, lägre såväl som högre, lägre handelsutbildning,
            huvuddelen av kommunikationsverkens utbildning, socialvårdens
            personal, utbildningen av sjuksköterskor, barnmorskor och skötarpersonal.
            Under sådana förhållanden synes det obefogat att avvakta vad universitets-
            utredningen kan komma att föreslå beträffande utbildningskapaciteten.
            En samarbetsnämnd kommer att få många stora och omedelbara arbetsupp-
            gifter, som inte behöver föregripa universitetsutredningens arbete.
            Därtill kommer att man inte kan tänka sig att nämnden på kort
            sikt skall kunna åstad- komma preciserade förslag över hela arbetsmarknaden
            av fackutbildat folk. Det krävs åtskillig tid att arbeta sig in
            i de olika frågeställningarna för de vitt skilda arbetsområden
            det här är fråga om. Vi förordar därför att en nämnd tillsättes
            nu. Vad sedan frågan om nämndens ställning beträffar, enkannerligen
            om den skall arbeta med ett statsråd som ordförande eller om,
            som arbetskraftsut- redningen föreslagit, chefen för arbetsmarknadsstyrelsen
            skall leda arbetet, kan olika synpunkter anföras. Det har i olika
            remissvar påvisats vilken grannlaga uppgift ett organ av denna
            karaktär kommer att få. Prognosresultaten kommer sällan att vara
            så entydiga att inte svåra avvägningsfrågor uppstår. Man måste
            ta ställning till tänkbara utvecklingslinjer, grader av berättigade
            anspråk från verksam- heten som konkurrerar om en begränsad arbetskraftstillgång
            liksom tur- ordningen i utbyggnadstakten för olika utbildningsanstalter.
            Allt detta är lika svåra som känsliga spörsmål. Självfallet är
            att regering och riksdag i sista hand får ta ställning till och
            svara för dessa frågor. Men det är utom- ordentligt angeläget,
            att representanter för olika myndigheter och organi- sationer,
            på det sätt arbetskraftsutredningen föreslagit, får möjlighet
            göra sig hörda, innan den slutliga avvägningen fastställes. Detta
            kan givetvis ske även i en nämnd där ett statsråd är ordförande.
            Mot ett arrangemang av denna art talar dock följande. Det är angeläget
            att dessa frågor behandlas med så stor offentlighet som möjligt.
            Man får vara beredd på att kritik ofta kommer att framföras mot
          </p>
          <pb facs="riksdagen-motions-pdf/data/1956/mot_1956__ak__114/mot_1956__ak__114-005.pdf"/>
          <fw xml:id="i-PsgsrVyVVAaeRmDt1Ny4j6">
            16 Motioner i Andra kammaren, nr 114 år 1956
          </fw>
          <p xml:id="i-XDhHw86DKm5JLpMPFMztpb">
            de resultat en nämnd kommer till. &gt;Dirigering av arbetskraft»
            är ett myc- ket ömtåligt område, och det är därför nödvändigt
            att den offentliga debat- ten ges goda möjligheter att diskutera
            dessa ting och därmed påverka ut- gången innan statsmakterna tar
            ställning. Om ett statsråd bleve ordförande skulle de ställningstaganden
            som denne kommer till i nämnden i rätt hög grad binda en regering.
            Det synes oss inte minst ur regeringens synpunkt vara av värde
            att få bestämma sig först sedan den offentliga debatten fått göra
            sig gällande. En nämnd under ordförandeskap av t. ex. chefen för
            ar- betsmarknadsstyrelsen synes av denna anledning vara att föredraga.
            Sedan nämnden fattat sitt beslut blir det möjligt att få en mera
            allsidig debatt in- nan slutliga ställningstaganden behöver tagas.
            En samarbetsnämnd av den karaktär arbetskraftsutredningen föreslagit
            bör därför tillsättas. Det bör ankomma på Kungl. Maj:t att överväga
            om en utökning av representationen från näringsliv och löntagarorganisationer
            bör företagas. Med hänvisning till det anförda hemställes, att
            riksdagen måtte i skrivelse till Kungl. Maj:t hemstäl- la, att
            en samarbetsnämnd för planläggningen av den högre undervisningen,
            särskilt yrkesundervisningen och den ve- tenskapliga fackutbildningen,
            tillsättes i huvudsaklig över- ensstämmelse med vad arbetskraftsutredningen
            föreslagit, samt att riksdagen uttalar att kostnaderna för nämndens
            verk- samhet måtte bestridas av medel från anslaget under 8:e
            hu- vudtiteln: Kommittéer och utredningar genom sakkunniga.
          </p>
          <p xml:id="i-EoUmivYNXf3xmGavYgGT29" type="date">
            Stockholm den 24 januari 1956
          </p>
          <div xml:id="i-L6QXYnKHXXpNZqZLNgQYXD" type="signatureBlock">
            <list xml:id="i-SK1iDpL42rwEdiskZ61iBB">
              <item xml:id="i-JAZy3BpT6dc3vAUmyUW5vB" who="unknown" type="signature">
                Olof Dahlén Frans Severin Leif Cassel
              </item>
            </list>
          </div>
          <p xml:id="i-EaBrxQUzF1wYT713BCLfk">
            560168 Stockholm 1956. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
