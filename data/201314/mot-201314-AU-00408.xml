<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00408">
  <teiHeader>
    <fileDesc>
      <titleStmt>
        <title>Akutinsatser vid kraftig ökning av kommuners flyktingmottagande</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Akutinsatser vid kraftig ökning av kommuners flyktingmottagande</title>
          <idno type="rdwebb">H102A408</idno>
          <rs type="number">A408</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A408/text</ref>
          <ref type="dokument_url_html">http://data.riksdagen.se/dokument/H102A408</ref>
          <ref type="dokumentstatus_url_xml">http://data.riksdagen.se/dokumentstatus/H102A408</ref>
          <ref type="doc">http://data.riksdagen.se/fil/185CA470-464D-4862-9832-482A4D9CAA35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8cFKifWeGNSVW1RgvJ1C6p" type="signed"/>
        <correspContext corresp="i-8cFKifWeGNSVW1RgvJ1C6p">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction type="numbering" xml:id="i-XHhitQ5dLHxpd4eYAEhNZA">
          <date when="2013-10-08"/>
        </correspAction>
        <correspAction type="submission" xml:id="i-CTx6qq72MEc6qQcrsDVqzp">
          <date when="2013-10-04"/>
        </correspAction>
        <correspAction type="transfer" xml:id="i-JrE3dWNndoWjrm4ns3nhzm">
          <date when="2013-10-04"/>
        </correspAction>
        <correspAction type="assigned" xml:id="i-QaHjK2pfciKaDRuiAt7k7L"/>
        <correspContext corresp="i-QaHjK2pfciKaDRuiAt7k7L">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EsSd6jTtsLEJHfJbBjB289">
            Förslag till riksdagsbeslut
          </head>
          <p xml:id="i-BAb5rq2sPsF3iRWiPxGipT">
            Riksdagen tillkännager för regeringen som sin mening vad som
            anförs i motionen om vikten av att säkerställa solidariteten även
            vid särskilda toppar i flyktingmottagandet i Sverige.
          </p>
        </div>
        <div type="motContent">
          <head type="h1" xml:id="i-K9QhUzCCtiSZsfTPLhpTYC">
            Motivering
          </head>
          <p xml:id="i-PtwACcwmqNswrwUMN2pjCS">
            Vid utgången av 2011 beräknade FN-organet UNHCR att 42,5 miljoner
            människor var på flykt till följd av pågående och nya konflikter.
            80 % av dessa människor finns idag i utvecklingsländerna och enbart
            20 % i de utvecklade. Av flyktingarna levde 15,2 miljoner med
            stöd av FN:s organ i någon form. En del fick hjälp till nystart
            i något land, främst USA. Men de flesta sökte på egen hand och
            bland dessa mottog Sydafrika den största gruppen följt av USA
            och Frankrike.
          </p>
          <p xml:id="i-JPGsYRBcVQ8FiMKj1BTG78">
            Sverige ingår i Schengen men ska inom den ramen verka offensivt
            för att utveckla en mer human och solidarisk flyktingpolitik.
            Självklart ska det svenska mottagandet ligga i framkant. Vi har
            en tradition av både solidaritet och öppenhet mot omvärlden att
            värna och vårda.
          </p>
          <p xml:id="i-XvBNeaMkgHEk3TG3UPmGep">
            Det svenska flyktingmottagandet har genomgått betydande förändringar
            under senare år. Det gäller inte minst den alltmer effektiva prövningen
            av asylskäl, rätten till att få stanna. Detta är välkommet för
            det har minskat de orimligt långa tider som förut gällde när den
            enskilde levde i osäkerhet med långvariga tider på anläggningsboende
            eller hos släkt och vänner. Denna förändring minskar effekten
            av att någon hinner rota sig till följd av boendet under väntetiden
            och den omdebatterade rätten till så kallat eget boende.
          </p>
          <p xml:id="i-EEkixs8iWv6WRBBq6BHyia">
            Regeringen lade i budgeten för 2013 förslag till en rad nya förbättringar
            i syfte att förbättra nyinflyttade individers möjligheter i det
            svenska samhället. Alldeles för många människor har fastnat i
            ett utanförskap till följd av gamla regler, ekonomiska incitament
            och byråkrati. I budget 2014 förstärks det prestationsbaserade
            ersättningssystemet och det välkomnar jag. Men, det går inte att
            bortse ifrån att vid en kris som det fruktansvärda som nu sker
            i Syrien så kan det medföra att vissa kommuner möter särskilda
            utmaningar, som Södertälje. Människor söker sig till människor
            och miljöer där man kan känna trygghet. Det är i högsta grad naturligt.
            Men, samtidigt innebär det extra påfrestningar som staten också
            solidariskt måste ta. Det kan i akuta lägen krävas särskilda resurser
            för att möta dessa tillfälliga toppar i flyktingmottagandet. Vi
            har sett vilka konsekvenser det annars kan få för människor och
            kommuner. Låt oss för människornas skull hoppas på ett slut på
            inbördeskriget i Syrien, på frihet och demokrati. Men om de omfattande
            övergrepp som nu sker i Syrien skulle leda till en kraftigt ökad
            tillströmning av flyktingar från området torde det i sin tur medföra
            en orimlig situation för de människor som i statens ställe svarar
            för mottagandet i sina hem. Det riskerar leda till särskilda svårigheter
            för barnen i de familjer som åtar sig det nationella åtagandet
            för människor som söker och får en fristad i Sverige. Bristen
            på bostäder i hela landet gör ju att det egna boendet inte blir
            en verklighet för nyanlända.
          </p>
          <p xml:id="i-PRaerrqmtC9g3yUZJfukFP">
            Det är självklart så att det blir vissa kommuner som Södertälje
            vilka särskilt berörs, de kommuner där släkt, vänner eller bekanta
            bor. Om dessa kommuner ska kunna möta de särskilda ansträngningar
            som följer av en eventuell snabb tillväxt, av trångboddhet och
            av skolor m.m. så krävs ett särskilt statligt ansvar utöver dagens
            eftersläpande effekter i skatteutjämningen. Regeringen bör i samråd
            med kommunerna ta fram ytterligare åtgärder och åtaganden för
            att Sverige ska kunna leva upp till ett humant och solidariskt
            flyktingmottagande.
          </p>
        </div>
        <div type="motSignatures">
          <list>
            <item xml:id="i-G7dVbMknrNkgFqmYWMXA9H">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
