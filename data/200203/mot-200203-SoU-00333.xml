<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SoU-00333">
  <teiHeader>
    <fileDesc>
      <titleStmt>
        <title>Nationell handlingsplan för rökavvänjning</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell handlingsplan för rökavvänjning</title>
          <idno type="rdwebb">GQ02So333</idno>
          <rs type="number">So333</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GQ02So333/text</ref>
          <ref type="dokument_url_html">http://data.riksdagen.se/dokument/GQ02So333</ref>
          <ref type="dokumentstatus_url_xml">http://data.riksdagen.se/dokumentstatus/GQ02So333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XNpMhwLXhJ7oJzrUEjMut1" type="signed"/>
        <correspContext corresp="i-XNpMhwLXhJ7oJzrUEjMut1">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-B6k1cUXmfWouDxJoBL6iwH" type="referral">
          <date when="2002-10-30"/>
        </correspAction>
        <correspAction xml:id="i-MqAnZjiQQLarQrNcBq7iro" type="dismissal">
          <date when="2002-10-30"/>
        </correspAction>
        <correspAction xml:id="i-TMYHRpoHMmQn1QehftZEWT" type="submission">
          <date when="2002-10-23"/>
        </correspAction>
        <correspAction xml:id="i-3fcVtKTB8msdqcPVyMBS7A" type="assigned"/>
        <correspContext corresp="i-3fcVtKTB8msdqcPVyMBS7A">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_So_0333/mot_200203_So_0333-0001.pdf"/>
      <div xml:id="i-RvEmCCmYzkf7nVYS7uJ8xb" type="motHeader">
        <div xml:id="i-Vub9MHCZozHhMMpnmKkVrT" type="motTitle"/>
        <div xml:id="i-8wwqdUz97DFhrVBq9UF6dK" type="motSubmissionInfo"/>
      </div>
      <div xml:id="i-F5rws9uGDybzEi6oEwPDj5" type="motBody">
        <div xml:id="i-L9ZghQ1Yy5X4uxwSfS5rxJ">
          <p xml:id="i-CLsVUb78Y7aywvhM4KfC79">
            18
          </p>
          <p xml:id="i-FFyDATSyjb1ZKQZMVtZuDM">
            2002/03 mnr: So333 pnr: kd698
          </p>
          <p xml:id="i-LEHxq4H6iAyFSabkwsQ4Ae">
            Motion till riksdagen 2002/03:S0333
          </p>
          <p xml:id="i-YSUnQfAvK4jc7vjbaW19CJ">
            av Mikael Oscarsson (kd)
          </p>
          <p xml:id="i-8WV4FA8vuazzi2tDmdfCrR">
            Nationell handlingsplan för rökavvänjning
          </p>
          <p xml:id="i-TE7LBYzuCQd2MFHN6fi5wd">
            Förslag till riksdagsbeslut
          </p>
          <p xml:id="i-9PNkB8MayVZyC9MpvXxe6Y">
            Riksdagen begär att regeringen lägger fram förslag till en nationell
            handlingsplan för rökavvänjning i enlighet med vad som anförs
            i motionen.
          </p>
          <p xml:id="i-Bt7Nd2irt9qgK8c8DSFi4p">
            Motivering
          </p>
          <p xml:id="i-N5xyqpfn1owdFn3j9KtD2q">
            Att röka är en av de absolut största hälsoriskerna. Idag röker
            mer än var femte svensk och en fjärdedel av dessa kommer redan
            i medelåldern att dö på grund av sin rökning. Totalt kommer mer
            än en halv miljon rökare att dö i förtid om de inte slutar i tid.
            Har vi råd att inte hjälpa dem? Vi vet idag att 115 000 människor
            i Sverige mellan 16 och 54 år röker varje dag. Vi vet också att
            90 26 av dem började röka som tonåringar. Och tyvärr vet vi också
            att hälften av dem som började röka som tonåringar kommer att
            dö i förtid av sin rökning. Det betyder ca 520 000 människor som
            idag är yngre än 55 år. Vi vet också att de flesta inte dör en
            plötslig död. Sjukdomar i hjärta och blodkärl är absolut vanligast.
            Nästan vart tredje dödsfall i cancer orsakas av rökning. Dessa
            sjukdomar har ofta utdragna och plågsamma förlopp som pågår i
            många år med stort lidande för den sjuke och hans/hennes familj.
          </p>
          <p xml:id="i-Wu31AaFr1ZpYhHYwQBfwm7">
            Sjukvårdspersonal har stora möjligheter
          </p>
          <p xml:id="i-4qd7k3u5oWG3c28utQnxNf">
            De allra flesta av rökarna i Sverige kommer de närmaste åren
            att som patient träffa en läkare, sköterska, tandläkare eller
            tandhygienist. Det betyder att personalen inom hälso- och sjukvården
            har stora möjligheter att rädda liv och hälsa på rökande patienter.
            Under ett års tid passerar uppskattningsvis
          </p>
          <pb facs="riksdagen-motions-pdf/data/200203/mot_200203_So_0333/mot_200203_So_0333-0002.pdf"/>
          <p xml:id="i-8YqNFhAr7ERy98wyp8csmr">
            2002/03:S0333
          </p>
          <p xml:id="i-MDjJQdswEPkJ5snABNzfJ1">
            19
          </p>
          <p xml:id="i-TV5PDArPSnzfAqHSk6PEgU">
            250 000 patienter som är bekymrade över sin rökning en vårdcentral
            eller ett sjukhus. Statens beredning för utvärdering av medicinsk
            metodik (SBU) presenterade för några år sedan en rapport som granskade
            resultatet av olika metoder för att sluta röka. Den visade att
            rådgivning från läkare och sjukvårdspersonal är en både enkel
            och effektiv metod. Men sjukvården är idag inte särskilt bra på
            den här typen av enkel generell rådgivning till rökare. Mindre
            än hälften av patienterna fick frågan om de rökte vid sitt senaste
            läkarbesök och bara var fjärde hos tandläkare enligt en aktuell
            svensk enkät.
          </p>
          <p xml:id="i-Ews5E6AV48sszFmiu7fXL">
            Ekonomi — kostnad och vinster
          </p>
          <p xml:id="i-HsHyz8xtnqKLE64feN8MEx">
            Svenska staten får in ca 8,5 miljarder kronor varje år i tobaksskatt
            (förutom moms på tobaksförsäljningen). Samtidigt satsar staten
            10 miljoner kronor på tobaksförebyggande åtgärder, och landstingen
            anslog sammanlagt 15 miljoner kronor för att hjälpa människor
            att sluta röka. För samhället är de rökrelaterade kostnaderna
            mycket stora. Av de svenskar som nu är yngre än 55 år kommer mer
            än en halv miljon att förlora många år av inkomst och kräva många
            års avancerad sjukvård, sjukskrivningar och förtida pensioner.
            80 procent av alla hjärtinfarkter hos människor under 50 år orsakas
            av rökning. Var femte rökare drabbas av kronisk bronkit och kan
            inte andas på egen hand. Vart tredje dödsfall i cancer orsakas
            av rökning. Nio av tio som drabbas av förträngningar i benens
            blodkärl är rökare, eller före detta rökare. Enligt en artikel
            i Vetenskap &amp; Praxis uppskattas kostnaden per räddat år av
            liv med hjälp av rådgivning till 5 000-15 000 kronor. Varje räddat
            livsår med nikotinpreparat kostar 30 000 till 80 000 kronor. Detta
            kan t ex jämföras med kostnaden 150 000-200 000 kronor för behandling
            av högt blodtryck. Beloppen kan också jämföras med den vedertagna
            kostnaden för livsbefrämjande trafiksäkerhetsåtgärder. Den uppgår
            till 14 miljoner kronor per räddat liv. Och svenska staten satsar
            tillsammans med landstingen knappt 25 miljoner kronor för att
            hjälpa människor att sluta röka! Få förebyggande åtgärder skulle
            bevisligen kunna rädda så många liv och spara så mycket lidande
            som just rådgivning och hjälp att sluta röka.
          </p>
          <p xml:id="i-Xuh2j8n4Wc1QvTTRgMY8x5">
            Jämförelser med England
          </p>
          <p xml:id="i-BYKSKNPjYffw4ZfQZyvvHC">
            I England beräknas 120 000 dödsfall per år bero på rökningsrelaterade
            sjukdomar, vilket kostar det engelska samhället 20 miljoner SEK
            per år. Nu har Englands regering nyligen kommit ut med ett ”White
            Paper on Tobacco — Smoking kills” där man tillkännager att man
            satsar mer än 100 miljoner pund (ca 1,3 miljarder svenska kronor)
            de närmaste tre åren för att hjälpa den engelska befolkningen
            att sluta röka.
          </p>
          <pb facs="riksdagen-motions-pdf/data/200203/mot_200203_So_0333/mot_200203_So_0333-0003.pdf"/>
          <p xml:id="i-Su1mxFG5MVWyxpQkbL6osH">
            Det engelska ”Health Education Authority” presenterar riktlinjer
            och rekommendationer till alla som möter patienter i sjukvården
            att de rutinmässigt ska: 1) fråga patienten om han/hon är rökare;
            2) råda rökaren att sluta; 3) erbjuda hjälp, råd och stöd och
            4) följa upp hur det går. Dessutom fastslås att NRT, nikotinersättningsterapi,
            rutinmässigt ska rekommenderas till rökare som vill ha hjälp att
            sluta. Målet är att antalet rökare i England ska minska med minst
            75 000 årligen genom den nationella strategin för rökavvänjning.
            Några av de brittiska satsningarna:
          </p>
          <p xml:id="i-QjFgo4EAzKacYiEtEGd5HF">
            « Höjning av tobaksskatten. Aktioner mot tobakssmuggling. Utökad
            rådgivning till ett belopp motsvarande 700 miljoner svenska kronor.
            e Fri nikotinersättning till de mest utsatta grupperna. « Utökat
            samarbete mellan läkemedelsindustrin och apoteken. 600 miljoner
            svenska kronor på tre år satsas på en speciell hälsokampanj.
          </p>
          <p xml:id="i-KKH2BLb42prZR3hYNtAci1">
            Jämförelse med Norge
          </p>
          <p xml:id="i-KwkZzLiviyJSJoVNYjTERA">
            I Sverige satsar vi försiktigt med 90 extra miljoner fördelat
            på tre år samtidigt som vår nordiska granne satsar hela 100 miljoner
            per år i fem år. Detta har den norska regeringen beslutat under
            2002. Målet är att halvera andelen rökare bland norska ungdomar
            fram till år 2006. Höjda cigarettpriser, licensiering av tobakshandlare
            och återkommande mediekampanjer med skrämmande innehåll blir de
            vapen som ska användas för att nå målet. Alltså satsar norska
            regeringen ca 500 kr per rökare, jämför med vår svenska satsning
            som är ca 70 kronor per rökare.
          </p>
          <p xml:id="i-SBBM5hmZpY62Q7wDVE8pcQ">
            Trender i Sverige
          </p>
          <p xml:id="i-5Wnqxv4ej78WEyypyCHt9q">
            Det är stora skillnader mellan samhällsklasser vad det gäller
            rökningen. Rökning är nu dubbelt så vanligt bland arbetare som
            bland högre tjänstemän. Fler och fler välutbildade män slutar
            att röka, medan rökningen ökar kraftigt bland lågutbildade kvinnor.
            Allra mest röker kvinnor i norra Sverige och i Stockholm. Det
            är betydligt vanligare att kvinnor röker än att män gör det.
          </p>
          <p xml:id="i-FwUqdVeWeXd6G3ZTkPJF5g">
            Negativa effekter på samhällsekonomin
          </p>
          <p xml:id="i-7QbGA69NURUQewZdb7oc9A">
            Tobaksbrukets negativa effekter påverkar även den = svenska samhällsekonomin
            negativt.
          </p>
          <p xml:id="i-EJucuWCMATjgC39CrjkbdP">
            2002/03:S0333
          </p>
          <p xml:id="i-GJStXLkXMn1wXweFShfFdh">
            20
          </p>
          <pb facs="riksdagen-motions-pdf/data/200203/mot_200203_So_0333/mot_200203_So_0333-0004.pdf"/>
          <p xml:id="i-BwScPZL8ueTYNqgj3vWHYd">
            2002/03:S0333
          </p>
          <p xml:id="i-RVNjQwHdJXCvqSh9wTZ274">
            21
          </p>
          <p xml:id="i-UoM8MiBj9DUDuxuWq2xm6i">
            Institutet för hälso- och sjuvårdsekonomi i Lund gjorde 1981
            en beräkning av tobakens negativa effekter på ekonomin. Dessa
            siffror uppdaterades 1991 av Lars M. Ramström, forskningschef
            på Institutet för tobaksstudier. Enligt dessa beräkningar slår
            tobakens hälsoskadliga effekter igenom i produktionen genom att
            ett stort antal arbetsdagar går förlorade. Människor i arbetsaktiv
            ålder tvingas sjukskriva sig till följd av rökrelaterade sjukdomar,
            många av dessa dör i arbetsför ålder och andra förtidspensioneras.
            Bortfallet på grund av dödsfall och förtidspensioner motsvarar
            tillsammans 28 850 arbetsår och antalet sjukskrivningsdagar på
            grund av rökrelaterade sjukdomar motsvarar 9 miljoner sjukpenningdagar.
            Sammanlagt, enligt detta sätt att räkna, minskade detta produktionsbortfall
            Sveriges bruttonationalprodukt (BNP) med 9,7 miljarder kronor
            1991. Dessutom drabbas det offentliga av de sjukvårdskostnader
            som orsakas av behandlingen av rökrelaterade sjukdomar. Dessa
            kostnader uppskattades till runt 1 miljard kronor 1991. Dessutom
            tillkommer kostnader för sjukpenning och förtidspensioner.
          </p>
          <p xml:id="i-6vBzT8rVLWaqpxN9DEWcg7">
            Resurser i Sverige
          </p>
          <p xml:id="i-PkdKXCKWTefh3L5SyFuLQw">
            Bakom ”Sluta-röka-linjen” som startade för ett år sedan står
            Apoteket AB, Cancerfonden, Folkhälsoinstitutet och Hjärt-Lungfonden.
            Rökavvänjningskurser finns också att tillgå på en rad orter i
            landet. Men det är inte tillräckligt. Det krävs ökade resurser
            både i form av tid och pengar. Sjukvården har idag varken tid
            eller resurser — och heller inte tillräcklig kunskap för att kunna
            bedriva en effektiv rökavvänjning, som rekommenderas i SBU-rapporten.
            Rapporten visar att en kort och strukturerad rådgivning från vårdpersonal
            till rökare är ett effektivt sätt att minska rökandet. Flera vetenskapliga
            studier pekar på att en tydlig, konsekvent och personligt anpassad
            rådgivning är en kostnadseffektiv och framgångsrik metod för rökavvänjning.
            Sjukvården är idag inte tillräckligt bra på den här typen av generell
            rådgivning till rökare. Mindre än hälften av patienterna fick
            vid sitt senaste läkarbesök frågan om de rökte och bara var fjärde
            hos tandläkaren enligt en svensk enkät. En anledning är att det
            vanliga samtalet är en underskattad metod och att sjukvårdspersonalen
            inte tror på sin förmåga att kunna påverka. Tidsbrist är en annan
            orsak. Vad som krävs är tydliga riktlinjer, ändrade attityder
            och nya rutiner. Regeringen bör ges i uppdrag att återkomma till
            riksdagen med en nationell handlingsplan för rökavvänjning.
          </p>
          <p xml:id="i-Y674296qkLnBDvdii6PFUg">
            Stockholm den 21 oktober 2002
          </p>
          <p xml:id="i-W2F53mCSLANVAZMXKY1vJH">
            Mikael Oscarsson (kd)
          </p>
        </div>
      </div>
    </body>
  </text>
</TEI>
