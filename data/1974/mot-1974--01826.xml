<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01826">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:107 angående intrång i Abisko nationalpark.</title>
        <author>av herr Takman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:107 angående intrång i Abisko nationalpark.</title>
          <idno type="rdwebb">FX021826</idno>
          <rs type="number">1826</rs>
          <ref type="dokument_url_text">http://data.riksdagen.se/dokument/FX021826/text</ref>
          <ref type="dokument_url_html">http://data.riksdagen.se/dokument/FX021826</ref>
          <ref type="dokumentstatus_url_xml">http://data.riksdagen.se/dokumentstatus/FX021826</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DdyiKZeQSyfXYFMNFHEJvj" type="signed"/>
        <correspContext corresp="i-DdyiKZeQSyfXYFMNFHEJvj">
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-8743Lhyk8SSNk8Ne84jigz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1826/mot_1974__1826-001.pdf"/>
      <fw xml:id="i-4jB2ZvjkhUpv7rHn2R9LYR">
        Mot. 1974:1826 2
      </fw>
      <div xml:id="i-QBByqGTRc6hnXSz6dXSqeF" type="motHeader">
        <div xml:id="i-V1oLD4m55TdGFtqo3oACRF" type="motTitle"/>
        <div xml:id="i-36AS8bNTJ6oXftnmuUwkMi" type="motSubmissionInfo"/>
      </div>
      <div xml:id="i-J54ViT4PmGKBeoNrGYmH4K" type="motBody">
        <div xml:id="i-AGgzsBRMeb9LzpqAKpS4a6">
          <p xml:id="i-61ocprexf8NQacfZoPXi1J">
            Motioner nr 1826— 1829 år 1974 Met 1974 1826— 1829
          </p>
          <p xml:id="i-NsL6MHkRe4httGCRYWga3Z">
            Nr 1826
          </p>
          <p xml:id="i-MwLmcSHJeqsjbSkWcMeKzx" type="titleString">
            av herr Takman m. fl. i anledning av Kungl. Maj:ts proposition
            1974:107 angående intrång i Abisko nationalpark.
          </p>
          <p xml:id="i-TdRLfZPQbM8tM72UjsFKfK">
            Propositionen 1974:107 gäller formellt det intrång i Abisko nationalpark
            som krävs för att bygga mellanriksvägen Kiruna— Narvik. Vägens
            längd inom själva nationalparken blir mindre än 6 km, och den
            areal som vägen med anläggningsarbeten i övrigt tar i anspråk
            beräknas omfatta 50 av na- tionalparkens 7 500 hektar. Vägen kommer
            på den svenska sidan att gå i nära anslutning till järnvägen och
            således i likhet med tidigare intrång beröra endast den nordligaste
            delen av nationalparken. I propositionen be- handlas dock inte
            det intrång som projektet kommer att medföra i hela sin sträckning
            — 132 km, från Kiruna till Riksgränsen — för Rautasvuoma sameby,
            som tre gånger tidigare drabbats mycket hårt när industrisamhället
            flyttat fram sina positioner. Mellanriksvägens positiva och negativa
            effekter kan i stort sett samman- fattas under tre rubriker: de
            ekonomiska och sociala verkningarna för Norr- botten och särskilt
            Malmfälten, verkningarna från forsknings- och natur- vårdssynpunkt
            och verkningarna för rennäringen och samernas existens som nationell
            minoritet. Opinionsyttringarna har haft ett starkt skiftande innehåll
            under de fyra fem decennier som vägprojektet diskuterats. När
            Abel Hedkvist och andra ledande talesmän för gruvarbetarna och
            den övriga befolkningen i Malm- fälten drev kraven för en väg
            mellan Kiruna och Narvik under 1930- och 1940-talen kom motståndet
            främst från de militära myndigheterna. Så sent som den 23 februari
            1965 förklarade dåvarande försvarsministern i ett in- terpellationssvar
            till Helmer Holmberg i Luleå att försvarsstaben ”yttrat att den
            nu aktuella vägen av militära skäl inte bör komma till stånd”.
            Forsknings- och naturvårdssynpunkterna tycks först på senare tid
            ha gjort sig gällande i debatten. Och ringa eller ingen hänsyn
            har i ansvariga instanser tagits till samebefolkningens oro och
            krav. De ekonomiska vinsterna av en väg mellan Kiruna och Narvik
            är svår- beräknade. Den svensk-norska arbetsgrupp som behandlade
            dessa aspekter konstaterade i sitt betänkande den 23 januari 1967
            att det från ren lön- samhetssynpunkt inte är motiverat att bygga
            vägen. Den skulle komma att betyda ”en viss stimulans genom den
            marknadsutvidgning den innebär” Man nämnde en sannolik införsel
            till Norrbotten av fisk och fiskprodukter från Norge samt en utförsel
            av sågade trävaror och andra skogsprodukter
          </p>
          <p xml:id="i-R75qZxZdHzS6EG5joL7FT">
            I Riksdagen 1974. 3 saml. Nr 1826— 1829
          </p>
          <pb facs="riksdagen-motions-pdf/data/1974/mot_1974__1826/mot_1974__1826-002.pdf"/>
          <p xml:id="i-6591ko8mYWwig2Y2gUPS8k">
            från Sverige. Men arbetsgruppen fann det dock ”helt osannolikt
            att tra- fikvolymen på vägen inom de närmaste årtiondena skulle
            bli av sådan storlek att trafikvinst och kostnader skulle balansera”.
            Enligt de uppgifter vi inhämtat räcker den enkelspåriga järnvägen
            för malmtransporterna och annan tung godstrafik samt även för
            en betydligt större passagerartrafik än nu mellan Kiruna och Narvik.
            I och med att en procentuell minskning av exporten av oförädlad
            malm kommer till stånd, blir utrymmet för en ökning av annan godstrafik
            med järnväg ännu större. Vår principiella ståndpunkt är att frakt-
            och passagerartaxorna bör hållas så låga och förhållandena i övrigt
            göras så attraktiva att järnvägstrafiken i regel blir ett billigare
            och bättre alternativ än landsvägstrafiken. Det förefaller ändå
            rimligt att anta att mellanriksvägen till Narvik kan underlätta
            och främja en utveckling och differentiering av näringslivet på
            både den svenska och den norska sidan. Vägbygget ger under något
            år sysselsättning i en region med en betydande arbetslöshet. Konsekvenserna
            av en vägförbindelse kan för övrigt sällan mätas enbart med ekonomiska
            mått. Tätorten Kiruna utgör nu en ändpunkt i landets vägnät. Före
            den pågående utbyggnaden av mellanriksvägen Arjeplog — Graddis
            fanns längs den svenska landgränsen mot Norge ingen vägförbindelse
            på sträckan Tär- na — Treriksröset, omkring 530 km. På samma avstånd
            söderut från Tärna fanns 1967 inte mindre än tio förbindelser,
            därav tre i Västerbotten och sju i Jämtland. För Abel Hedkvist
            och andra pionjärer inom den norrbottniska arbetar- rörelsen vägde
            kravet på tillgång till en annan miljö tungt som argument för
            en mellanriksväg över Kiruna. Gruvarbetarna borde ha tillgång
            till den norska kusten, som ligger endast 170 km därifrån. Med
            en väg till Narvik får befolkningen i Kiruna ett annat klimat
            och en isfri hamn med fiske- och andra rekreationsmöjligheter
            på 90 minuters bilreseavstånd från hem- orten. Även om dessa möjligheter
            relativt sällan kommer att utnyttjas i de enskilda fallen, vet
            man av erfarenhet att den psykologiska betydelsen av att de finns
            är mycket stor. Genom tillkomsten av denna mellanriksväg upphör
            Malmfälten att vara en återvändsgränd för buss- och biltrafik.
            I Kiruna har kommunfullmäktige enhälligt uttalat sig för att mellanriks-
            vägen kommer till stånd utan ytterligare dröjsmål. Av allt att
            döma finns det en mycket stark opinion också i övriga delar av
            Norrbotten, liksom i Nordnorge, för denna vägförbindelse. Vi har
            böjt oss för de berättigade och välmotiverade krav som opinionen
            på båda sidor av gränsen uttrycker och går därför inte emot vägverkets
            anhållan om tillstånd att få göra det intrång i Abisko nationalpark
            som krävs för vägens sträckning genom nationalparken. Intrånget
            berör inte en helt orörd natur. Genom att vägen tätt ansluter
            sig till järnvägen blir det inga nya fjällområden som skadas.
            Men vi kan inte nog starkt betona vikten av att tillståndet blir
            villkorligt.
          </p>
          <pb facs="riksdagen-motions-pdf/data/1974/mot_1974__1826/mot_1974__1826-003.pdf"/>
          <fw xml:id="i-ToQSGYLvkMiCA469jxgmf2">
            Mot. 1974:1826 3
          </fw>
          <p xml:id="i-RsaPWvUp2EuD7D8vjz6K4Z">
            Det bör ges endast under förutsättning att alla tänkbara åtgärder
            vidtas för att förebygga skadeverkningar för forskningen, naturvården
            och ren- näringen. Dessa åtgärder måste specificeras i de direktiv
            som innefattas i tillståndet för intrång i nationalparken och
            Rautasvuoma sameby. De direkta och omedelbara följderna av vägbygget
            blir sannolikt inte lika allvarliga för forskningen och naturvården
            som för rennäringen inom Rau- tasvuoma sameby. En sameby är som
            bekant ett geografiskt långsträckt område, som innefattar bysamhällets
            renbetesmarker. Rautasvuoma same- by, som löper utefter Torneträsks
            södra strand, har en genomsnittlig bredd av endast omkring 30
            km. Järnvägen och en jäms med denna löpande kraftledning har klippt
            av denna sameby i två delar, och en motorväg blir ett ännu allvarligare
            intrång, även om den som planerat kommer att ligga intill järnvägen
            i hela sin sträckning. De indirekta, senare följderna av vägbygget
            kan, om inga garantier inbyggs redan vid tillståndsgivningen,
            bli förödande från forsknings- och naturvårds- synpunkt och katastrofala
            för samebefolkningen, särskilt i Rautasvuoma men också i Laevas
            sameby närmast söderut och Talma sameby utefter norra stranden
            av Torneträsk. ”Den negativa inverkan är att ett redan lätt- tillgängligt
            bilfritt område öppnas för bilturism och att områdets karaktär
            därigenom förändras”, sades det i naturvårdsverkets remissyttrande
            av den 20 december 1973. ” Naturvårdsverket förutsätter att planeringen
            av området i första hand inriktas på det rörliga friluftslivet
            där t. ex uthyrningsstugor prioriteras framför privat sommarstugebebyggelse.”
            Norrländska Uppsalagruppen har i en PM av den 20 januari 1974
            redogjort för verksamheten vid Abisko naturvetenskapliga station
            (ANSs), där kon- tinuerliga mätningar och inventeringar gjorts
            sedan seklets början, längre än någon annanstans på jorden, och
            Abisko-Torneträskområdet, som är ett av de ytterst få, nästan
            helt ostörda och lätt åtkomliga, ekosystemen på norra halvklotet.
            Gruppen, som avvisar vägbyggnadsprojektet, räknar med att även
            de omedelbara, direkta följderna av ett vägbygge kan bli be- tydande
            och att senare ”en starkt ansvällande och okontrollerbar vägtrafik”
            skulle utsätta bl. a. Torneträsk, ”denna extremt näringsfattiga
            och därigenom ytterst sårbara men i forskningen världsbekanta
            sjö för ett starkt hot”. Möj- ligheterna att använda Torneträsk
            i ett planerat internationellt forsknings- projekt skulle sannolikt
            spolieras. Samtidigt påpekar gruppen att arten och graden av exploatering
            är ytterst betydelsefull: En mindre turistanläggning där publiken
            huvudsakligen rör sig längs vissa stråk kanske även för skygga
            arter inte har påverkan mer än på halv- milsavstånd, medan större
            intensivdrivna anläggningar eller tekniska ex- ploateringar, som
            under längre tid samlar stora mängder av människor med åtföljande
            svårigheter att få förbud och förordningar respekterade, sträcker
            sina verkningar över många kvadratmil. En väg skulle innebära
            en ökad snöskotertrafik utom och inom nationalparken så länge
            inga restriktioner
          </p>
          <pb facs="riksdagen-motions-pdf/data/1974/mot_1974__1826/mot_1974__1826-004.pdf"/>
          <fw xml:id="i-Kg9pM3Z3prhkC7mLxGpTDR">
            Mot. 1974:1826 4
          </fw>
          <p xml:id="i-9cP2UTD32Deu5nAvA9btHk">
            finns. Tjuvjakt och tjuvfiske skulle troligen också öka avsevärt.
            Nedanför fjället Nuolja är vägen planerad på vägbank i Torneträsk
            på grund av väg- tekniska skäl och lavinfara. För att styra lavinernas
            banor är lavinavbärare planerade i form av uppschaktade moränryggar
            på fjällsluttningen som skulle planteras med ”naturlig vegetation”
            för att på så sätt dölja dessa formidabla åsar.
          </p>
          <p xml:id="i-M7dTYxbdczs5t6tuSpcRRC">
            Naturvårdsverket är av samma uppfattning. Lavinavbärarna skulle
            bli avsevärda ingrepp i fjällsluttningen och dessutom tvivelaktiga
            skydd mot större laviner. Vi delar verkets uppfattning att en
            tunnel skulle betydligt minska intrånget i nationalparken. Vi
            anser likaså att en heltäckande markdispositionsplan samt detaljplanering
            av vissa delområden kommer att vara nödvändiga om tillstånd lämnas.
            Omfattningen och kanaliseringen av flyg-, båt- och sko- tertrafik
            måste vara planlagd och mycket starkt begränsad innan vägen tas
            i bruk. Men det kan inte accepteras att länsstyrelsen och naturvårdsverket
            i samarbete med endast de kommunala myndigheterna utarbetar dessa
            pla- ner. Det måste vara ett oeftergivligt krav att varje sådan
            planering görs i fullt samförstånd med företrädare för de berörda
            samebyarna. Vid Svenska samernas riksförbunds landsmöte i Kiruna
            1971 gavs från de senaste åren en rad bittra exempel på hur förhandlingar
            förts och beslut fattats utan att samerna varit representerade,
            trots att förhandlingarna och besluten gällt för dem livsviktiga
            frågor. Ett av dessa exempel redovisades av Erik Anders Niia,
            och vi finner det motiverat att här återge hela hans inlägg efter
            protokollet:
          </p>
          <p xml:id="i-AEmUNLE9sVVKQSaE1CaB8E">
            Ett tag trodde jag att kommunen (Kiruna) var välvilligt inställd
            till ett samarbete med samebyarna. Det var då de inbjöd Rautasvuomas
            alla husbönder till ett informationsmöte för att samtidigt höra
            våra synpunkter på Norgevägen. Det var i Rensjön. Då diskuterade
            vi dels de fritidsområden som kommer att följa efter när vägen
            är färdig. Jag fick då den bestämda uppfattningen att det var
            ett positivt bemötande vi fick av kommunen. Tyvärr har man därefter
            inte hört någonting om Norgevägen. Som ombud för Rautasvuoma vill
            jag påpeka att vi endast har två flytt- ningsleder användbara
            i dag. Den ena går inte att använda om hösten helt enkelt därför
            att Torne älv inte har frusit, och den andra går inte att använda
            på våren därför att det är så mycket folk. Då är vi tvungna använda
            en fyttningsväg på hösten, som på det smalaste stället bara är
            cirka 150 meter bred. Vid detta ställe har det beviljats tillstånd
            att bygga elljusspår. Den ansökan som byn fick i frågan kom nu
            i våras, men arbetet har påbörjats för en lång tid sedan. Av den
            anledningen känner man kanske att man är helt förbisedd. Ett annat
            exempel är en kraftverkslinje som byggts. Arbetet färdigställdes
            för två år sedan men ansökan om tillstånd att bygga linjen kom
            upp i våras, inte i vår sameby utan i en av grannbyarna. Då får
            man den uppfattningen att de styrande tänker på ett sätt som jag
            vill uttrycka ungefär så här: Å fan, vi har ju glömt lapparna.
            Det tycker jag är beklagligt. Därför ställer jag frågan: Är det
            länsstyrelsen eller är det Kiruna kommun som beviljar arbetena
            och kommer med ansökningarna två år efter det arbetet är färdigställt?
          </p>
          <pb facs="riksdagen-motions-pdf/data/1974/mot_1974__1826/mot_1974__1826-005.pdf"/>
          <fw xml:id="i-NtVwc3krHv9bEPLFyjX48t">
            Mot. 1974:1826 5
          </fw>
          <p xml:id="i-8WJHAcKDkEE6wEu4Wet7w6">
            Samerna är urbefolkningen i den svenska fjällvärlden och har
            levt och haft sina näringsfång där i tusentals år innan svenskar
            och norrmän in- vandrade. ”Det är väsentligt att erinra sig att
            lappmarkerna just i samisk hand blivit så åtråvärda och skyddsvärda
            som de i dag framstår för na- turvårdens förkämpar”, skrev sameombudsmannen
            Tomas Cramér i Tid- skriften Antropologiska studier nr 10 (1973).
            ”Alltför lätt förbises denna kulturpåverkan som ej minst genom
            renbetning i själva verket är mycket stark.” Meningen med den
            definitiva odlingsgränsen, som fastställdes genom 1873 års avvittringsstadga
            för Norrbottens och Västerbottens lappmarker, var att reservera
            området ovanför odlingsgränsen som en ostörd och okränk- bar hembygd
            för samerna. Vi vill erinra om att jordbruksutskottet gjorde ett
            tillägg till regeringens lagförslag, när propositionen om rennäringslag
            behandlades 1971. Utskottet beslutade att den gamla bestämmelsen
            om områden för samernas uteslutande begagnande skulle återfinnas
            i övergångs- bestämmelserna till 1971 års rennäringslag, och detta
            blev också riksdagens beslut. Vi tror att samerna i kärnområdena
            kan räkna med solidaritet och sympati från en mycket stor del
            av det svenska folket, när de med berättigad indignation protesterar
            mot att de utesluts från överläggningar om ingrepp i och övergrepp
            mot sina rättigheter som nationell minoritet. Om mellanriksvägens
            tillkomst blir ett allvarligt intrång för Rautasvuoma sameby,
            blir den fortsatta avsaknaden av vägförbindelse ett problem för
            Talma sameby. I ett utförligt och mycket åskådligt anförande vid
            landsmötet i Kiruna 1971 nämnde SSR:s vice ordförande Per Idivuoma
            att Talma under 30 års tid hade arbetat för att få vägfrågan löst
            men att den fortfarande var olöst. Till skillnad från Rautasvuoma
            har Talma ingen järnvägsförbin- delse med Kiruna. En väg från
            Laxforsen via Kurravaara till Salmi är livs- viktig för rennäringen,
            bl. a. för slakttransporterna och för avsättningen från yrkesfisket.
            Självfallet är en väg nödvändig också för barnens skolgång. Byn
            är under nuvarande förhållanden helt isolerad under vissa delar
            av året. En annan viktig olöst fråga i flera samebyar är elektrifieringen.
            Det är angeläget att denna fråga och Talma samebys vägproblem
            löses samtidigt med att mellanriksvägen kommer till stånd. De
            negativa kon- sekvenserna för en sameby vägs självfallet inte
            upp av positiva åtgärder för andra samebyar, men dessa senare
            åtgärder skulle bidra till att ge den samiska minoriteten förhoppningar
            om framtiden och en känsla av att stor- samhället även har annat
            än intrång att erbjuda. Vi förutsätter slutligen att de vildvuxna
            planer för turism i stor skala, som skymtar i färska utredningar
            om fjällvärldens exploatering, inte blir verkställda över samernas
            huvuden. Det har sedan många år varit ett uttalat önskemål i resolutioner
            från SSR:s landsmöten att samerna i kärnområdena får sysselsättningsmöjligheter
            vid sidan av rennäringen. Den kvinnliga ar- betslösheten och undersysselsättningen
            i samebyarna är en av de mest ödes-
          </p>
          <pb facs="riksdagen-motions-pdf/data/1974/mot_1974__1826/mot_1974__1826-006.pdf"/>
          <fw xml:id="i-6VZNqHJi2gVZ8iwuFKFubZ">
            Mot. 1974:1826 6
          </fw>
          <p xml:id="i-91hav7N1mwBKDYm4kxpJpg">
            digra konsekvenserna av att det norrländska inlandet varit och
            förblivit ett underutvecklat land. När sameungdomen, och särskilt
            den kvinnliga ungdomen, tvingas lämna hemtrakten för att få arbete,
            försvinner snart befolkningsunderlaget för samernas fortsatta
            existens som nationell mino- ritet med eget språk och egen kultur.
            Det är nödvändigt att åter och åter upprepa att en sådan utveckling
            inte bara drabbar samerna, låt vara att de drabbas hårdast genom
            att deras etniska identitet definitivt och oåterkalleligt utplånas.
            En utveckling som omöjliggör samernas fortsatta existens i kärnområdena
            kommer också att försvåra och omöjliggöra den icke-samiska befolkningens
            existens. Många av de små tätorter i det norrländska inlandet,
            där den renskötande samebefolkningen är bosatt, är dömda att försvinna
            om det inte blir en sådan satsning på en differentierad närings-
            och sysselsättningspolitik att det blir en framtid där för ett
            tillräckligt stort antal av båda befolkningsgrupperna. Med stöd
            av det anförda hemställer vi att riksdagen medger visst intrång
            i Abisko nationalpark för det föreslagna vägbygget mellan Kiruna
            och Riksgränsen under förutsättning att följande åtgärder föreskrivs
            i tillståndshand- lingen: 1. att Torneträsk med tillrinningsområde
            skyddas jämlikt 8 $ mil- jöskyddslagen = (enligt = naturvårdsverkets
            framställning 1972-05-22), 2. att den planerade vägbanken med
            lavinavbärare ersätts med en tunnel genom fjället Nuolja, 3. att
            en heltäckande markdispositionsplan med detaljplanering av vissa
            delområden utförs i samförstånd med företrädare för Abisko naturvetenskapliga
            station (ANS) samt de berörda samebyarna och att generalplanen
            underställs regeringens pröv- ning (10 a $ byggnadslagen), 4.
            att naturvårdsverket och länsstyrelsen ges i uppdrag att i sam-
            arbete med företrädare för ANS upprätta en speciell eftervårds-
            plan för intrånget i Abisko nationalpark, 5. att frågan om anslutningsväg
            med parkeringsplatser vid lin- banan i nationalparken samt rastställen
            och parkeringsplatsen inom Rautasvuoma sameby ytterligare utreds
            i samarbete med företrädare för ANS och samebyn, 6. att grusfyndigheten
            vid Pessisjåkka i överensstämmelse med naturvårdsverkets remissyttrande
            1974-02-14 inte får exploa- teras, 7. att alternativa och kostnadsmässigt
            fördelaktiga kollektiva transportmöjligheter, bl. a. persontrafik
            på järnvägen, garan- teras till och inom området mellan Kiruna
            och Narvik, 8. att naturvårdsverket får i uppdrag att i samarbete
            med
          </p>
          <pb facs="riksdagen-motions-pdf/data/1974/mot_1974__1826/mot_1974__1826-007.pdf"/>
          <fw xml:id="i-6wbBLLhEqXAnhTQn1LBK2w">
            Mot. 1974:1826 I
          </fw>
          <p xml:id="i-X7e3waqFu8VsDMAXgHXu8P">
            10.
          </p>
          <p xml:id="i-2Y9GBwKYXpA1GUre6MTBav">
            länsstyrelsen, Kiruna kommun samt företrädare för ANS och berörda
            samebyar utarbeta en plan för turism och rekreation i området,
            en planläggning av en mycket restriktiv omfattning och kanalisering
            av flyg-, båt- och skotertrafik, samt att denna plan är färdig
            och godkänd innan vägen tas i bruk, att forskningsstationen i
            Abisko och givetvis också de berörda samebyarna ersätts för kostnader
            och skador, inklusive utred- ningskostnaderna, i samband med vägen,
            att medel — i överensstämmelse med naturvårdsverkets re- missyttrande
            — anvisas för vetenskapliga undersökningar, in- venteringar och
            dokumentation beträffande vägens inverkan på omgivningen, bl.
            a. på orkidén Lappyxne (Platanthera oli- gantha Turcz), samt andra
            förändringar genom ökat slitage i nationalparken och andra utsatta
            områden (vi innefattar däri samebyarna Rautasvuoma, Talma och
            Laevas),
          </p>
          <p xml:id="i-XkreHX4GhtYMHDPdbAUAvZ">
            .att vägförbindelsen till Talma sameby skyndsamt projekteras
          </p>
          <p xml:id="i-2fDrpszqsxsvqrKK4FMT2z">
            och byggs i överensstämmelse med samebyns önskemål och att elektrifieringen
            av samebyarna genomförs utan ytterligare dröjsmål, samt
          </p>
          <p xml:id="i-NLshj4cBiwzUxZFAuwQvjw">
            .att arbetsmarknadsstyrelsen och länsstyrelsen får i uppdrag
            att
          </p>
          <p xml:id="i-5niErmNdH4N3JNCnv3XhpS">
            i samarbete med företrädare för Kiruna kommun och Svenska samernas
            riksförbund samt samebyarna i Norrbotten skynd- samt utarbeta
            en plan för en differentierad närings- och sys- selsättningspolitik
            för de tätorter i inlandet där samerna är bo- satta.
          </p>
          <p xml:id="i-6uZP7K1XsdH8QpjPNsvhuo" type="date">
            Stockholm den 29 april 1974
          </p>
          <div xml:id="i-9gJomGuBHrFBQEZV35wVhk" type="signatureBlock">
            <list xml:id="i-BxFSD5jqWCJ9aQBfAssCXa">
              <item xml:id="i-3vgEmyDNcTybDUBJpYpzyD" who="i-XXBpK5wHTgKTajooKHNpZp" type="signature">
                JOHN TAKMAN (vpk)
              </item>
              <item xml:id="i-Mkxv5iDZJ9U4XcwjmG8Z3o" who="i-W9KJtV2o1wQ4MwHUQGNFdx" type="signature">
                ALF LÖVENBORG (vpk)
              </item>
              <item xml:id="i-8B7rPGtjdu6KoXqsHG1iSR" who="i-8743Lhyk8SSNk8Ne84jigz" type="signature">
                EIVOR MARKLUND (vpk)
              </item>
            </list>
          </div>
        </div>
      </div>
    </body>
  </text>
</TEI>
