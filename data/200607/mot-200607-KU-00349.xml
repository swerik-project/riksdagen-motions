<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00349">
  <teiHeader>
    <fileDesc>
      <titleStmt>
        <title>Den sverigefinska minoritetens rättigheter</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den sverigefinska minoritetens rättigheter</title>
          <idno type="rdwebb">GU02K349</idno>
          <rs type="number">K349</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K349/text</ref>
          <ref type="dokument_url_html">http://data.riksdagen.se/dokument/GU02K349</ref>
          <ref type="dokumentstatus_url_xml">http://data.riksdagen.se/dokumentstatus/GU02K349</ref>
          <ref type="doc">http://data.riksdagen.se/fil/CEA1B14A-E493-405A-96FF-224556CA75D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2p9PutFP3iKSCM5mUVQ3HV" type="signed"/>
        <correspContext corresp="i-2p9PutFP3iKSCM5mUVQ3HV">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction type="referral" xml:id="i-2tE4oP8y5QpRS7YPY2s76r">
          <date when="2006-11-07"/>
        </correspAction>
        <correspAction type="dismissal" xml:id="i-VxwH5E4iBrL7dGj8WzS9Hq">
          <date when="2006-11-07"/>
        </correspAction>
        <correspAction type="numbering" xml:id="i-VE2EKjaCNooQB14FjLQYrv">
          <date when="2006-11-02"/>
        </correspAction>
        <correspAction type="submission" xml:id="i-PRnprS5jis7WjgP2b3Fou3">
          <date when="2006-10-31"/>
        </correspAction>
        <correspAction type="transfer" xml:id="i-P7T38naENbbWpeNFk1sQ5i">
          <date when="2006-10-31"/>
        </correspAction>
        <correspAction type="assigned" xml:id="i-6BNMcQEXrDxCw9yRw7Xuhk"/>
        <correspContext corresp="i-6BNMcQEXrDxCw9yRw7Xuhk">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-HxqGrG2hBohgZ5P8Jgvn8T">
          <head xml:id="i-A3WTBfVytovVTPJnV4nvcG">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Inledning 4
            </item>
            <item>
              Språk och kultur 4
            </item>
            <item>
              Utbildning och forskning 6
            </item>
            <item>
              Minoritetspolitik och demokrati 7
            </item>
            <item>
              Stöd till sverigefinska organisationer 8
            </item>
            <item>
              Vård och omsorg 9
            </item>
          </list>
        </div>
        <div type="motProposal" subtype="förslag">
          <head xml:id="i-EiZV8y44exxa8cVURTgo5X">
            Förslag till riksdagsbeslut
          </head>
          <list style="ol">
            <item xml:id="i-32nTZt7jdetJatxnAz8ezZ">
              Riksdagen tillkännager för regeringen som sin mening vad i motionen
              anförs om att omorganisationen bör följas upp i syfte att säkerställa
              att det finska språket inte kommer på undantag och att utgivningen
              av den sverigefinska språknämndens tidning garanteras. 1
            </item>
            <item xml:id="i-XAp3hyhWKHZfPFnuqgVBHB">
              Riksdagen tillkännager för regeringen som sin mening vad i motionen
              anförs om att staten i utfärdandet av sändningstillstånd bör säkerställa
              tillgången på program och utsändningar på sverigefinska.
            </item>
            <item xml:id="i-YN1qcJnjickRcC4ghwraS7">
              Riksdagen tillkännager för regeringen som sin mening vad i motionen
              anförs om att krav ska ställas på textning på de nationella minoritetsspråken
              och större invandrarspråk i samband med sändningstillstånd och
              då ny teknik är tillgänglig.
            </item>
            <item xml:id="i-8DH36Yca7Qenr2aqmhM2mf">
              Riksdagen tillkännager för regeringen som sin mening vad i motionen
              anförs om att kravet på minst fem elever för att anordna modersmålsundervisning
              på finska tas bort och kommunerna ges stimulans att öka antalet
              tvåspråkiga klasser finska och svenska i kommunal regi.
            </item>
            <item xml:id="i-Gyt2hvH5EG1tvAFLwT3Dv1">
              Riksdagen tillkännager för regeringen som sin mening vad i motionen
              anförs om att regeringen ska stödja initiativ och rikta resurser
              för att sverigefinska barn ska få tillgång till modersmålsstöd
              i skolan.
            </item>
            <item xml:id="i-UVNAqZYzz4eq7JRmVvXv78">
              Riksdagen tillkännager för regeringen som sin mening vad i motionen
              anförs om att utbildning och forskning i de nationella minoritetsspråken
              ska bedrivas långsiktigt och garanteras de resurser som krävs.
            </item>
            <item xml:id="i-KS94F6yeK8zahHXq7NuN4A">
              Riksdagen tillkännager för regeringen som sin mening vad i motionen
              anförs om minst en folkhögskola för vart och ett av de erkända
              nationella minoritetsspråken.
            </item>
            <item xml:id="i-5odJRJR6vc1vERePeffdmZ">
              Riksdagen tillkännager för regeringen som sin mening vad i motionen
              anförs om att staten långsiktigt bör garantera sin del av stödet
              till Finskt språk- och kulturcentrum.
            </item>
            <item xml:id="i-WEJcvR1fKr5C6NTxiPsyAb">
              Riksdagen tillkännager för regeringen som sin mening vad i motionen
              anförs om utvidgat förvaltningsområde.
            </item>
            <item xml:id="i-NV6ScLypspuAncyecLfQ2a">
              Riksdagen tillkännager för regeringen som sin mening vad i motionen
              anförs om möjligheten till hälso- och sjukvård för sverigefinnar
              på motsvarande sätt som för äldreomsorg, skola och barnomsorg.
            </item>
            <item xml:id="i-4tW7U3R6LywDqW22J9BQFj">
              Riksdagen tillkännager för regeringen som sin mening vad i motionen
              anförs om att ett grundlagsskydd för nationella minoriteter bör
              införas.
            </item>
            <item xml:id="i-AFd1dGK43wX76otBqsqedW">
              Riksdagen tillkännager för regeringen som sin mening vad i motionen
              anförs om program för bevarande och revitalisering av de nationella
              minoritetsspråken.
            </item>
            <item xml:id="i-VsTMXL4ZCeCFkAC4TZ5aqX">
              Riksdagen tillkännager för regeringen som sin mening vad i motionen
              anförs om att regeringen skyndsamt bör se över förordningen om
              statsbidrag för nationella minoriteter och andra statsbidrag.
            </item>
            <item xml:id="i-TSTXpGFW6J4v5SbFjmZwB">
              Riksdagen tillkännager för regeringen som sin mening vad i motionen
              anförs om att inventera vilka verksamheter som finns att tillgå
              för äldre finsktalande.
            </item>
            <item xml:id="i-SCbsR7qfrs2z2uQxk13TCZ">
              Riksdagen tillkännager för regeringen som sin mening vad i motionen
              anförs om att Socialstyrelsen bör få i uppdrag att utreda ett
              tilläggsdirektiv till uppdraget att ta fram ett nationellt styrdokument
              för äldre­omsorgen.
            </item>
            <item xml:id="i-ChdMZDFNHVe9972LJEWaAH">
              Riksdagen tillkännager för regeringen som sin mening vad i motionen
              anförs om att Folkhälsoinstitutet och Socialstyrelsen ges i uppdrag
              att fördjupat analysera sverigefinnars hälsosituation samt belysa
              vilka behov som detta innebär och förslag på åtgärder. 2
            </item>
          </list>
          <p xml:id="i-JJrQhXWM9dJnS8XcKWs86B">
            1 Yrkande 1 hänvisat till KrU.
          </p>
          <p xml:id="i-Li3GgwSkYXN21Rm7FCfzWp">
            2 Yrkande 16 hänvisat till SoU.
          </p>
        </div>
        <div type="motContent">
          <head type="h1" xml:id="i-2mLgiDD1grjiDNQxzcpktL">
            Den sverigefinska minoritetens rättigheter
          </head>
          <head type="h1" xml:id="i-WKYpewH21cULSZvpnXFzk7">
            Inledning
          </head>
          <p xml:id="i-6SGtsExLpyxVc5rCaZazcA">
            Den 2 december 1999 erkände Sveriges riksdag fem nationella minoriteter
            i Sverige. Följaktligen innebar det att Sveriges riksdag år 2000
            ratificerade Europarådets ramkonvention om skydd för nationella
            minoriteter och den europeiska stadgan om landsdels- eller minoritetsspråk.
            Ramkonventionen anger tillsammans med stadgan de principer som
            Sverige åtagit sig att efterleva till skydd för de nationella
            minoriteterna. För Sveriges del utgörs dessa minoriteter av judar,
            romer, samer, sverigefinnar och tornedalingar, som alla har det
            gemensamt att de har en lång historisk förankring i landet. Ratificeringen
            innebär inte bara att Sverige åtar sig att värna dessa folkgrupper
            och språk utan även att sprida kunskap om dem. Vänsterpartiet
            har under lång tid drivit frågor om de nationella minoriteternas
            rättigheter. Vi menar att Sverige har en långtgående skyldighet
            utifrån de dokument som skrivits under som ännu inte uppfyllts.
            Vidare menar vi att det är viktigt med en sammanhållen minoritetspolitik
            men att de fem nationella minoriteterna och minoritetsspråkens
            förutsättningar och möjligheter bör belysas och uppmärksammas
            var för sig.
          </p>
          <p xml:id="i-A3Pq6wAVKw8zdYqer2k7n7">
            Den numerärt största minoritetsgruppen i Sverige är den sverigefinska
            minoriteten. Det saknas dock säker statistik men en uppskattning
            är att det finns ca 445 000 första- och andragenerationens sverigefinländare
            i Sverige. Av dessa beräknas det bo ca 221 000 sverigefinnar i
            Stockholm, Uppsala, Södermanland och Västmanlands län. Utifrån
            detta kan vi konstatera att det finns ett mörkertal, och inte
            minst saknas det kunskap om i vilken utsträckning och omfattning
            det finns medborgare som identifierar sig som sverigefinnar.
          </p>
          <p xml:id="i-SHDA1atLkAAEdjuTPM6nfd">
            Sverigefinnar liksom övriga nationella minoriteter är en historiskt
            sett bortglömd och undanskymd del av Sverige för vilket regeringen
            och riks­dagen har ett ansvar.
          </p>
          <head type="h1" xml:id="i-4pZPEGmBimmFQ4jupdhm5y">
            Språk och kultur
          </head>
          <p xml:id="i-Hgibu5HBN6HPeUZDx122we">
            För att skapa en långsiktig och hållbar minoritetspolitik är
            språket en av­görande faktor. Den som förlorar sitt modersmål,
            också om det enbart gäller att läsa eller skriva det, tappar en
            viktig del av sin identitet som individ och som del av samhället.
            De generationer sverigefinnar som vuxit upp med majoritetsspråket
            men som vill bevara eller återuppväcka sitt modersmål har behov
            av finska medier både skrivet och talat språk. Det handlar om
            tillgång till litteratur, tidningar, tidskrifter, film, radio
            och tv.
          </p>
          <p xml:id="i-4acsEMbTUHgDPet6D95pAm">
            Statens kulturråd fördelar sedan 2002 en mindre summa till olika
            projekt för värnande av de nationella minoriteternas språk och
            kultur. Dessutom är en liten del av det allmänna litteraturstödet
            avsatt speciellt för de nationella minorite terna. Det sverigefinska
            språket hade en egen språknämnd som den 1 juli 2006 gick upp i
            den övergripande svenska språkvårdsorganisationen. Vi menar att
            det finns en risk när en liten organisation uppgår i en större
            att området som den mindre organisationen ansvarar för osynliggörs.
            Vänsterpartiet anser därför att omorganisationen bör följas upp
            i syfte att säkerställa att det finska språket inte kommer på
            undantag och att utgivningen av den sverigefinska språknämndens
            tidning garanteras. Detta bör riksdagen som sin mening ge regeringen
            till känna.
          </p>
          <p xml:id="i-VZbHCkKzkPQnUXy4rdXHLN">
            I Finlandsinstitutet i Stockholm finns i dag ett sverigefinskt
            bibliotek. Det fyller en viktig funktion för att tillgodose behovet
            av litteratur på finska. Biblioteket har varit nedläggningshotat
            på grund av att Finlandsinstitutet är en institution som finansieras
            av finska staten. Finska staten ansåg att driften av biblioteket
            borde vara en svensk angelägenhet.
          </p>
          <p xml:id="i-HwvU7Y4WaFuuhkaEkaABwy">
            Vänsterpartiet bidrog till att biblioteket tillfördes medel 2006
            och kunde fortsätta sin verksamhet. Men eftersom biblioteket är
            beläget i Stockholm kan det inte ensamt uppfylla behoven av litteratur
            på finska i hela landet. I takt med att folkbiblioteken utsätts
            för besparingar prioriteras ofta den sverigefinska litteraturen
            bort, varför behovet av det sverigefinska biblioteket ökar ytterligare.
            Vi menar därför att service- och informationsinsatserna bör samordnas
            till en sverigefinsk informations- och lånecentral med en bibliotekskonsulent
            som får ansvar för en välfungerande fjärrlåneverksamhet. Vänsterpartiet
            har därför i sitt förslag till budget för 2007 avsatt resurser
            för detta.
          </p>
          <p xml:id="i-QdYoX8h1LTK4fHU95XTDat">
            Det finns i dag ett unikt sverigefinskt arkiv som sorterar under
            Riksarkivets enskilda nämnd. Arkivet som dokumenterar en lång
            historia av sverigefinskt liv i Sverige saknar i dag resurser
            för att driva arkivet optimalt. Det handlar både om brist på resurser
            till personal och om brist på lokaler. Väns terpartiet menar att
            arkivmaterial utgör en viktig del för att garantera forskning
            och synliggörande av den sverigefinska historien. Vänsterpartiet
            har därför i budgetmotionen för 2007 avsatt resurser som bl.a.
            kan användas för detta syfte.
          </p>
          <p xml:id="i-LacdM8MYC8jPE6wJAPqksd">
            Av dagstidningar på finska finns i dag endast en tidning Ruotsin
            Suomalainen som ges ut en dag i veckan i Stockholm. Annan finskspråkig
            dagspress finns i bl.a. Haparandabladet, som ges ut på både finska
            och svens ka, en nättidning, Ruotsi.se och Yks´kaks i Eskilstuna.
            Det lilla som finns av sverigefinsk dagspress måste värnas för
            ständigt hotande nedläggningar. Dessutom anser vi att alla sverigefinnar
            bör ha tillgång till en finskspråkig tidning. De har liksom andra
            medborgare behov av en daglig tidning på modersmålet. Det gäller
            självfallet också nyhetssändningar och andra program som sprids
            via tv och radio. Det senare ett område som kan styras endast
            med radio- och tv-lagen samt det av staten utdelade sändningstillståndet.
            Vänsterpartiet menar därför att staten i utfärdandet av sändningstillstånd
            bör säkerställa tillgången på program och utsändningar på sverigefinska.
            Detta bör riksdagen som sin mening ge regeringen till känna.
          </p>
          <p xml:id="i-GbpBkj3ZJqjzttezX65cqv">
            Ny teknik inom tv kommer att erbjuda helt nya och större möjligheter
            till textning av program. Vi menar därför att krav skall ställas
            på textning på de nationella minoritetsspråken och större invandrarspråk
            i samband med sändningstillstånd och då ny teknik är tillgänglig.
            Detta bör riksdagen som sin mening ge regeringen till känna.
          </p>
          <p xml:id="i-5412KYsFWsdpd86Yzx2dbq">
            Språket är en viktig del av skolans och förskolans arbete. Modersmåls­undervisning
            anordnas för elever som har finska som umgängesspråk under förutsättning
            att det antal elever som begär undervisningen motsvarar eller
            överstiger fem i samma kommun. Sverigefinska organisationer har
            framfört att sverigefinnar upplever sig särskilt diskriminerade
            på grund av kravet på minst fem elever. Detta krav gäller inte
            för de andra minoritetsgrupperna. Vänsterpartiet anser att det
            är ett orättvist krav som saknar saklig grund.
          </p>
          <p xml:id="i-XndtZd38LnbdAUfcZasXjS">
            Därför anser vi att kravet på att minst fem elever krävs för
            att anordna modersmålsundervisning på finska tas bort och kommunerna
            ges stimulans att öka antalet tvåspråkiga klasser finska och svenska
            i kommunal regi. Detta bör riksdagen som sin mening ge regeringen
            till känna.
          </p>
          <p xml:id="i-EW8QTcadu1eY8F773FqjLn">
            Vänsterpartiet anser att förskolan skall vara till för alla barn.
            Ju tidigare ett barn får pedagogiskt stöd och undervisning desto
            större möjlighet har det i sin språkutveckling. Förskoleverksamhet
            på det egna språket är avgörande eftersom språkinlärning är som
            intensivast under åren före skolstarten. Vänsterpartiet menar
            därför att regeringen skall stödja initiativ och rikta resurser
            för att sverigefinska barn skall få tillgång till modersmålsstöd
            i skolan. Detta bör riksdagen som sin mening ge regeringen till
            känna.
          </p>
          <head type="h1" xml:id="i-6HaFVnpdPT9usTbaHiN9Eg">
            Utbildning och forskning
          </head>
          <p xml:id="i-XfyeykPrJHcNySPKqanhcX">
            Genom erkännandet av sverigefinnarna som en av de fem nationella
            minoriteterna har Sverige åtagit sig att värna om minoritetsspråket
            finska. Många språkforskare poängterar att språket har flera dimensioner.
            Språk ses inte bara som ord och grammatik, utan speglar hela människan
            med hennes bakgrund, miljö och livsvillkor. Studier och forskning
            vad gäller finska bedrivs i Stockholm, Uppsala och Umeå. Genom
            högre utbildning och forskning kan kunskap om sverigefinnarnas
            del i historien och samhällslivet i dag spridas och utvecklas,
            både till majoritetsbefolkningen och till de nationella minoriteterna.
            Vänsterpartiet anser därför att det är viktigt att utbildning
            och forskning i de nationella minoritetsspråken bedrivs långsiktigt
            och garanteras de resurser som krävs. Detta bör riksdagen som
            sin mening ge regeringen till känna.
          </p>
          <p xml:id="i-AgbqnJBDrQk1T7HXQELtFK">
            Folkhögskolorna bedriver viktig folkbildning som vänder sig till
            vuxna. När det gäller de nationella minoriteterna har folkhögskolornas
            verksamhet en särskild uppgift att fylla. Vänsterpartiet anser
            därför att det är viktigt att staten säkerställer ett stöd till
            minst en folkhögskola för vart och ett av de erkända nationella
            minoritetsspråken. Detta för att garantera en långsiktig och hållbar
            minoritetspolitik. Detta bör riksd agen som sin mening ge regeringen
            till kän na.
          </p>
          <p xml:id="i-71kFcgs7jcCmAtsz69okx6">
            Vänsterpartiet ser positivt på den verksamhet som drivs på Mälardalens
            högskola, Finskt språk- och kulturcentrum (Fin-SKC). Det är en
            angelägen verksamhet som i dag finansieras av staten, närbelägna
            landsting samt kommuner. Denna samfinansiering är viktig och staten
            bör därför långsiktigt garantera sin del av stödet till Fin-SKC.
            Detta bör riksdagen som sin mening ge regeringen till känna.
          </p>
          <head type="h1" xml:id="i-QJBX6FSe961HnVcdYn5Ny7">
            Minoritetspolitik och demokrati
          </head>
          <p xml:id="i-YVTmCe2vnnCjLcxJvVRwTV">
            Som en följd av ratificeringen trädde den 1 april 2000 två nya
            lagar i kraft, enligt vilka användare av samiska respektive finska
            och meänkieli har rätt att använda sina språk i kontakt med förvaltningsmyndigheter
            och domstolar inom de kommuner i Norrbottens län som utgör förvaltningsområden
            för språken i fråga. Förvaltningsområdet för finska och meänkieli
            omfattar kommunerna Gällivare, Haparanda, Kiruna, Pajala och Övertorneå.
          </p>
          <p xml:id="i-VkGxvCdMhQAzJmKmuhNK8x">
            Lagstiftningen innebär även rätt att få förskoleverksamhet och
            äldreomsorg helt eller delvis på dessa språk. Rätt till undervisning
            i och på minoritetsspråken inom skolan är också en central punkt
            i lagstiftningen. Den enskilda har rätt att använda finska i kontakterna
            med de lokala myndigheterna i ovanstående områden, oberoende av
            om hon eller han behärskar svenska eller inte.
          </p>
          <p xml:id="i-PK7TxWZm6wvAozvpvjX836">
            I den uppföljning som Europarådets rådgivande kommitté gjort
            av de svenska rapporterna om hur Sverige efterlever ramkonventionens
            regelverk har kommittén påpekat att implementeringen av lagarna
            haft ett begränsat genomslag och att lagarna gäller ett territoriellt
            begränsat område. Ungefär 95 procent av sverigefinnarna bor utanför
            förvaltningsområdet. Redan då lagen trädde i kraft fanns det ett
            missnöje bland den sverigefinska befolkningen mot begränsningen
            av förvaltningsområdet till de fem kommunerna i Norrbotten.
          </p>
          <p xml:id="i-L7yEvm6upLSeHixcGrNPg2">
            Vänsterpartiet anser mot bakgrund av att en så stor andel av
            den sverigefinska minoriteten bor utanför det nu gällande förvaltningsområdet
            att detta utvidgas till att som ett första steg omfatta Mälardalen,
            Stockholmsområdet och västra Götaland. På sikt bör det övervägas
            ett borttagande av förvaltningsområdesstrukturen och i stället
            ge rätten att använda finska i myndighetskontakter över hela landet.
            Detta bör riksdagen som sin mening ge regeringen till känna.
          </p>
          <p xml:id="i-WxVMxZP6gVtwB3Nr7RPm6r">
            En ytterligare brist med dagens system är att hälso- och sjukvården
            inte tillhandahålls på finska inom förvaltningsområdet. Detta
            är en problematisk situation, inte minst mot bakgrund av att många
            äldre är i behov av hälso- och sjukvård. Därför vill Vänsterpartiet
            införa möjligheten till hälso- och sjukvård för sverigefinnar
            på motsvarande sätt som för äldreomsorg, skola och barnomsorg.
            Detta bör riksdagen som sin mening ge regeringen till känna.
          </p>
          <p xml:id="i-SNJJUxCruDhRjpB4ykqCZc">
            I dag finns det inte någon särskild lag som synliggör de nationella
            minoriteterna eller minoritetsspråken. I stället finns en bestämmelse
            i regeringsformens 1 kap. 2 § som fastslår att etniska, språkliga
            och religiösa minoriteters möjligheter att behålla och utveckla
            ett eget kultur- och samfundsliv bör främjas. Denna bestämmelse
            tillkom innan Sverige erkände de fem nationella minoriteterna
            och minoritetsspråken. Bestämmelsen tar framför allt sikte på
            att främja invandrade gruppers och minoriteters kultur- och samfundsliv
            i allmänhet. Den ger således inget särskilt stöd till de fem nationella
            minoriteterna.
          </p>
          <p xml:id="i-PqQwSyqBPizULpVMCHZNgR">
            Vänsterpartiet anser att ett grundlagsskydd för de fem nationella
            minoriteterna skulle vara en markering av minoriteternas och minoritetsspråkens
            betydelse för det svenska samhället och den svenska kulturen.
            En ändring av grundlagen där sverigefinnar och andra minoritetsgrupper
            lyfts fram skulle innebära en markering av värdet av att skydda
            och stödja de nationella minoriteterna. Vänsterpartiet anser därför
            att ett grundlagsskydd för nationella minoriteter bör införas.
            Detta bör riksdagen som sin mening ge regeringen till känna.
          </p>
          <p xml:id="i-P4PiLhnKXk5bud49ks9CCf">
            Vidare bör ett program för bevarande och revitalisering av de
            nationella minoritetsspråken utredas. Nationell minoritetspolitik
            är ett nytt område för Sverige. Sverige borde därför ta lärdom
            av andra länders erfarenheter av att arbeta med nationella minoritetsfrågor.
            Flera europeiska länder har dessutom tagit ett betydligt större
            ansvar än Sverige för nationella minoriteters utbildningssituation
            enligt minoritetsspråkskonventionen. Denna utredning bör också
            få i uppdrag att analysera Sveriges förutsättningar och möjligheter
            att åta sig ett mer långtgående åtagande för nationella minoriteters
            utbildnings­situation enligt minoritetsspråkskonventionen. Detta
            bör riksdagen som sin mening ge regeringen till känna.
          </p>
          <head type="h1" xml:id="i-RDCWdJpK6e46GBRrXfvwpE">
            Stöd till sverigefinska organisationer
          </head>
          <p xml:id="i-BjCLU5R2yLYwbhmTZatnoL">
            Inom minoritetspolitiken är inflytandet för de nationella minoriteterna
            av stor betydelse och också ett uttalat huvudmål för politiken.
            Merparten av de medel som satsas på minoritetspolitiken inom statsbudgeten
            går till de kostnader som följer i och med förvaltningsområdena.
            Det finns också ett kulturstöd med övriga medel som går till stöd
            till organisationer som representerar mino ritetsgrupperna.
          </p>
          <p xml:id="i-DABWAk5KhLZzjR51jV73hv">
            Under förra mandatperioden genomfördes en omfördelning och ökning
            av medlen till de nationella minoriteterna. Trots ökningen är
            det totala stödet försvinnande litet: 4 miljoner kronor att fördelas
            till fem minoritetsgrupper och i dag tio organisationer. Stödet
            är otillräckligt och flera organisationer saknar i dag möjlighet
            att över huvud taget upprätthålla sin verksamhet. Ett sådant exempel
            är Sverigefinska delegationen som haft svårigheter att få stödet
            att räcka till för verksamheten. De bristande resurserna innebär
            att möjligheten att bedriva det inflytande som de nationella minoritetsorganisationerna
            enligt den samlade minoritetspolitiken är förpliktigade till är
            mycket begränsade. Vänsterpartiet har därför i budgetmotionen
            för 2007 avsatt ökade resurser. Det behövs ett helhetsgrepp vad
            gäller frågan om de nationella minoriteterna, kulturinstitutionerna
            och vilket stöd som kan avsättas.
          </p>
          <p xml:id="i-SjXWYq4F4ad7qTUR37PTnp">
            Det finns flera exempel på brister i regelsystemet kring bidragsgivning
            som drabbar minoritetsorganisationer. Ett sådant är Sverigefinska
            synskadeförbundet, Sveriges enda finskspråkiga handikapporganisation.
            Organisationen uppfyller inte kraven som berättigar till bidrag
            enligt förordning om bidrag till minoritetsorganisationer och
            inte heller för att få bidrag som handikapporganisation. Avslaget
            från Socialstyrelsen om stöd till handikapporganisationer motiverades
            med att organisationen inte kunde uppvisa representation i tillräckligt
            många län. Bidragsreglerna är utformade utifrån majoritetssamhällets
            förutsättningar, vilket missgynnar organisationer med medlemmar
            som inte är etniskt svenska då de ofta har en geografiskt koncentrerad
            grupp av medlemmar. Sverigefinska synskadeförbundet är inte en
            liten organisation utan har ca 800 medlemmar fördelade på elva
            lokalorganisationer i tio län.
          </p>
          <p xml:id="i-2Dt8R7qnGepsrFnpkeMeTK">
            De särskilda behov som en verksamhet för finskspråkiga synskadade
            kan svara för, kan inte anses vara tillgodosedd genom att minoritetsstöd
            tilldelas sverigefinska organisationer i övrigt. Vi föreslår därför
            att Socialstyrelsen bör ges möjlighet att dela ut särskilda medel
            för handikapporganisationer inom etniska minoritetsgrupper som
            har svårt att leva upp till samma formella krav på medlemsantal
            och spridning osv. som resten av handikapporganisationerna. För
            detta ändamål avsätter vi 3 miljoner kronor per år från 2007 i
            vår motion för utgiftsområde 9 Hälsovård, sjukvård och social
            omsorg.
          </p>
          <p xml:id="i-Xuk8iJCdgYUd3UR4MeUBX3">
            Ett annat exempel som också visar på att regelverket bör ses
            över är Sve­rigefinska Ungdomsförbundet, SFU, som är en riksomfattande,
            tvåspråkig ideell ungdomsorganisation. Förbundet får statsbidrag
            i form av s.k. särskilt bidrag. Det är bidrag som kan beviljas
            de organisationer som av formella skäl inte passar in i det egentliga
            statsbidragssystemet, men som bedriver verksamhet i linje med
            syftena för statsbidraget till ungdomsorganisationerna. Särskilt
            bidrag är lägre än de andra bidragsformerna. SFU har en begränsad
            rekryteringsbas och kan därför inte uppnå de nivåer som utgör
            grunden för vanligt statsbidrag.
          </p>
          <p xml:id="i-LePfnBSPpRAEzJhTUnP3Zi">
            Det finns mot ovanstående mycket som tyder på att reglerna för
            statsbidrag för minoritetsgrupper i dag är formulerade för majoritetsbefolkningen.
            Och så sent som i september i år har Europarådet uttalat oro för
            Socialstyrelsens agerande när det gäller bidraget till Sverigefinska
            synskadeförbundet. Europarådets expertkommitté uttalar också att
            den svenska regeringen bör bryta trenden av bristande stöd till
            sverigefinska organisationer. Regeringen bör skyndsamt se över
            förordningen om statsbidrag för nationella minoriteter och se
            över andra statsbidrag, t.ex. stödet till handikapporganisationer,
            så att dessa inte är diskriminerande. Detta bör riksdagen som
            sin mening ge regeringen till känna.
          </p>
          <head type="h1" xml:id="i-Q3cGoRdUNVdHrkf9gwy6VP">
            Vård och omsorg
          </head>
          <p xml:id="i-4FFPisfRqCPhzsbof33k3b">
            I maj 2000 gav regeringen Socialstyrelsen i uppdrag att kartlägga
            och redovisa exempel på hur kommunal äldreomsorg kan organiseras
            för att svara mot äldre sverigefinnars behov. Av rapporten framgick
            att i förvaltningsområdet för finska och tornedalsfinska finns
            goda förutsättningar att erbjuda äldreomsorg med finskspråkig
            personal.
          </p>
          <p xml:id="i-WeCcXoQshZmWizyiYNBisA">
            Vidare visade rapporten att utifrån ett nationellt perspektiv
            framträder en mångfald av olika verksamheter och lösningar, men
            ur den enskildas perspektiv är alternativet till ordinarie äldreomsorg
            på finska i stora delar av landet närmast obefintlig. Enligt Sveriges
            kommuner och landsting fanns det 2004 51 400 personer över 65
            år som var födda i Finland. Antal äldreboende för finsktalande
            2004 var 19 stycken, en liten ökning i relation till undersökningen
            2000 då det fanns 13 äldreboenden för finsktalande. Det är emellertid
            osäkert om insprängda finskspråkiga avdelningar i svensktalande
            äldreboenden är medräknade. Vänsterpartiet menar att det finns
            skäl för att inventera vilka verksamheter som finns att tillgå
            för äldre finsktalande i syfte att öka möjligheten för äldre finsktalande
            att kunna söka sig till den äldreomsorg de har behov av. En sådan
            förteckning bör upprättas av Socialstyrelsen. Detta bör riksdagen
            som sin mening ge regeringen till känna.
          </p>
          <p xml:id="i-NtaZBn5QqUmvQ3tV7Y77Ar">
            För språkets och kulturens bevarand e är det viktigt att äldre
            som talar fins ka kan fortsätta att göra det. Äldre som drabbas
            av ohälsa, i synnerhet sjukdomar som påverkar tal och förståelse,
            t.ex. demens, får ofta problem att kommunicera på det senast inlärda
            språket. Modersmålet blir då det viktigaste språket.
          </p>
          <p xml:id="i-5Qfx5FTFAVHYnGKERmvzky">
            I den nationella utvecklingsplanen för äldreomsorgen som beslutades
            i riksdagen våren 2006, lyftes frågan fram om stöd till utvecklande
            av äldreomsorg för de nationella minoritetsgrupperna och de med
            annan etnisk tillhörighet än svensk. En liten summa avsattes för
            detta syfte. Vi menar att mot bakgrund av att alltfler med annat
            modersmål än svenska blir äldre krävs ökade resurser och aktiv
            stimulans. Vänsterpartiet anser att åtgärder måste vidtas för
            att påskynda uppbyggnaden av finskspråkig äldreomsorg i hela landet.
            Det kräver en nationell strategi och ett nära samarbete med kommunerna.
            Det finns också starka skäl för att se över innehållet i äldreomsorgen
            som ges till de finsktalande. Grunden är densamma för all äldreomsorg
            men det finns skäl att se över vad som specifikt behövs för att
            ett äldreboende eller en hemtjänst skall kunna rubriceras som
            sverigefinskt. Vilka krav som bör vara uppfyllda anser vi att
            Socialstyrelsen bör få i uppdrag att utreda som ett tilläggsdirektiv
            till uppdraget att ta fram ett nationellt styrdokument för äldreomsorgen.
            Detta bör riksdagen som sin mening ge regeringen till känna.
          </p>
          <p xml:id="i-5PNsDwRh957JyZRhovx77h">
            Hos många minoritetsgrupper och många invandrade grupper finns
            betydande hälsomässiga överrisker jämfört med vad som gäller för
            personer i majoritetsbefolkningen. Det gäller såväl fysisk som
            psykisk hälsa. Tunga arbeten liksom olika klassbakgrund bidrar
            också till den ökade ohälsan. Statens folkhälsoinstitut har i
            rapporten Födelselandets betydelse en rapport om hälsan hos olika
            invandrargrupper (2002) kartlagt bl.a. sverigefinnars fysiska
            och psykiska hälsotillstånd. Av rapporten framgår att sverigefinnar
            har en ökad ohälsa i relatio n till både majoritetsbefolkningen
            och andra etnis ka grupper. Det är delvis en mörk bild som uppmålas,
            och det är viktigt att konstatera att de flesta har en god hälsa.
            De sjukdomar och den ohälsa som är särskilt framträdande är psykisk
            ohälsa inklusive ökad självmordsrisk samt ökad risk för hjärt-
            och kärlsjukdom. Det finns många möjliga förklaringar till den
            ökade ohälsan, bl.a. låg social status, isolering, brist på vård,
            framför allt psykiatrisk vård, på finska samt en obenägenhet bland
            sverigefinnar att söka vård. Det senare skulle kunna ha ett samband
            med bristen på vård på det egna språket. Speciellt inom psykiatrin
            är språket och möjligheten att kunna kommunicera ett viktigt behandlingsredskap.
            Sverigefinnar har vittnat om hur de blivit bemötta med orden du
            som har bott här över fyrtio år, du måste väl ha lärt dig svenska
            så att du inte behöver tolk. Det är ett oacceptabelt bemötande.
            För att motverka detta vill Vänsterpartiet verka för att personal
            inom vården, omsorgen och de sociala myndigheterna skall ges förbättrad
            kunskap om och förståelse för sverigefinsk kultur och sverigefinnars
            levnadsförhållanden.
          </p>
          <p xml:id="i-VTD1kBYJSRzx3cMKYPqA5p">
            Folkhälsoinstitutets rapport redovisar inte situationen för andra
            generationens sverigefinska kvinnor och män. Annan statistik visar
            att sverigefinska kvinnor och män utgjort basen av samhället genom
            att vara verksamma i städ- och vårdsektorn, tillverkningsindustrin
            och den tunga industrin. Detta har lett till att sverigefinska
            kvinnor och män har större hälsoproblem än svenskfödda medborgare.
            Hur det ser ut i dag, när många sverigefinska kvinnor och män
            finns i alla samhällets sektorer, vet vi däremot inte. Därför
            bör ny forskning tas fram som tar sikte på både första och andra
            generationens sverigefinska kvinnor och män. Folkhälsoinstitutet
            och Socialstyrelsen bör ges i uppdrag att fördjupat analysera
            sverigefinnars hälsosituation samt belysa vilka behov som detta
            innebär och förslag på åtgärder. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-Mpib6onDBdztpzFdCwdLmu" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-HeywFXJakhWSeuQeCA5hMB" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-5yy9MdBgCt5qxeij5tE4aQ" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-EDz365yQo8KWuNpdACjA2A" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-4SmHVXHZ9BZTa93kKuXryV" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-G1wqyvZLcmfFYRfexQWjN6" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-T6cA7L6sYPhRHHQERraJfP" who="i-WTCYyz27itjvuvffL1vZLi">
              Elina Linna (v)
            </item>
          </list>
        </div>
      </div>
    </body>
  </text>
</TEI>
