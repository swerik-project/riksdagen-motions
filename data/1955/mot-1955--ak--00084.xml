<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00084">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__84/mot_1955__ak__84-001.pdf"/>
      <fw xml:id="i-JcrsBmAGmRciGAWyuS2YsV">
        4 Motioner i Andra kammaren, nr 84 år 1955
      </fw>
      <div xml:id="i-VYSbB6WWjw6dwnGPLUawUD" type="motHeader">
        <div xml:id="i-EacPKrCViKrrrmAxgx2ccM" type="motTitle"/>
        <div xml:id="i-PMSFJMT7xsZScoZwrecP4g" type="motSubmissionInfo"/>
      </div>
      <div xml:id="i-Utpv2TuSCTPDYfs6D63n2q" type="motBody">
        <div xml:id="i-Xa7F3HY5KVCTHXUhVcaiFM">
          <p xml:id="i-LgXVPEj2xyUbxBKmdoAvfx">
            Nr 84
          </p>
          <p xml:id="i-XyBgaoCTPkg7UEekhg8kkt">
            Av herrar Cassel och Munktell, angående kostnaderna för polisens
            förpassningsresor.
          </p>
          <p xml:id="i-AFdq6nzRWpyESu3RBF1KHv">
            Anslaget till länsstyrelsernas kostnader för fångtransport har
            under se- nare år ständigt ökats. I statsverkspropositionerna
            för åren 1953/54, 1954/ 55 och 1955/56 har sålunda ett förslagsanslag
            för detta ändamål upptagits med respektive 275 000 kr., 350 000
            och 400 000 kr. Någon redovisning i pro- positionerna har emellertid
            inte lämnats för orsakerna till denna kostnads- ökning annat än
            en hänvisning till den reella belastningen under näst före- gående
            budgetår. Arbetet med förpassningsresorna åligger i första hand
            polisen, som enligt polisreglementet är skyldig att verkställa
            transport av misstänkt person till ort där han skall underkastas
            förhör eller lagföring. Härutöver åligger det polismyndighet på
            grund av stadganden i särskilda författningar att lämna handräckning
            för införande av person till olika anstalter, sjukhus o. d. Be-
            stämmelser härom finns bl. a. i alkoholistlagen, fattigvårds-
            och barnavårds- lagarna samt sinnessjuklagen. Slutligen är polismyndighet
            skyldig att trans- portera person som ådömts frihetsstraff till
            straffanstalt samt utlänningar som blivit föremål för avvisning,
            förpassning eller utvisning ur riket. Några generella föreskrifter,
            som reglerar det sätt på vilket dessa många gånger omfattande
            förpassningsresor skall utföras, finns inte. Därmed är inte sagt
            att bestämmelser helt saknas i ämnet, utan analogt får tillämpas
            t. ex. nya straffverkställighetslagen samt kungörelsen den 21
            juni 1946 angående verkställande av straffdom. Vidare har fångvårdsstyrelsen
            genom en den 22 juni 1946 utfärdad rundskrivelse i anledning av
            den nya verk- ställighetslagen angivit vissa principer, vilka
            skall följas vid transport av intagen person. Även det allmänna
            resereglementet, som trädde i kraft den 1 januari 1933, tillämpas
            i förevarande fall. Tendensen i dessa bestämmel- ser är emellertid
            klar. All möjlig sparsamhet skall iakttagas vid valet av transportsätt,
            på samma gång som vederbörlig hänsyn skall tagas till den som
            skall förflyttas. även övriga omständigheter skall beaktas på
            sådant sätt att statsverkets kostnader såvitt möjligt nedbringas.
            Det kan ifrågasättas om man i praktiken verkställer dessa transporter
            på sådant sätt att all möjlig hushållning iakttages. Som ovan
            nämnts saknar polismyndigheterna mera detaljerade föreskrifter
            om sättet för utförande av ifrågavarande transporter. För att
            fylla denna brist synes åtminstone vissa polischefer i sina lokala
            tjänsteföreskrifter ha intagit bestämmelser om hur skall förfaras
            vid transport av för brott misstänkta eller eljest om-
          </p>
          <pb facs="riksdagen-motions-pdf/data/1955/mot_1955__ak__84/mot_1955__ak__84-002.pdf"/>
          <fw xml:id="i-4XRgHX24cMTC3YZuUG9tCY">
            Motioner i Andra kammaren, nr 84 år 1955 5
          </fw>
          <p xml:id="i-HfrNuHHUj27YS4xzdmGYT5">
            händertagna personer. Dessa bestämmelser reglerar då speciellt
            frågan om antalet transportförare. Härvid torde den allmänna regeln
            vara att trans- porter till plats som är belägen på mera än 5
            till 10 mils avstånd från staden bör verkställas av två transportförare.
            Transportvägens längd har alltså till- mätts avgörande betydelse
            utan närmare hänsynstagande till övriga fak- torer som kan inverka
            på frågan. Att som nu sker generellt använda sig av två transportförare
            torde med- föra onödigt höga kostnader. Möjligheter att nedbringa
            antalet transportfö- rare borde övervägas. Även färdsättet för
            polisens förpassningsresor synes böra skärskådas. Sedan bilar
            alltmer kommit att tas i bruk vid polisen, har nämligen dessa
            i allt större utsträckning anlitats vid förpassnings- och vall-
            ningsresor, oavsett det med hänsyn till de ofta korta avstånden
            är mer be- fogat att använda ett billigare transportmedel. Särskild
            hänsyn bör här tas till att bilen är mer personalkrävande, eftersom
            särskild förare måste anli- tas, och vidare kan ju bilen behövas
            för viktigare uppgifter inom polis- väsendet. Det finns goda skäl
            för att polisens förpassningsresor ur såväl ekonomiska som personalorganisatoriska
            synpunkter bättre bör planeras. Det är därvid viktigt att större
            hänsyn tas till möjligheterna att göra dessa billigare, där- vid
            dock bör uppmärksammas att de inte anordnas så att ordning och
            sä- kerhet äventyras. Det vore därför av värde att mer allmänna
            regler för lö- sande av dessa frågor kom till stånd, utöver dem
            som återfinnes i t. ex. all- männa resereglementet, fångvårdsstyrelsens
            arbetsordning och cirkulär etc. Frågan om färdsätt och antalet
            transportförare måste visserligen många gånger avgöras från fall
            till fall under hänsynstagande till sådana omstän- digheter som
            den transporterades ålder, sinnesbeskaffenhet, karaktärsegen-
            skaper, arten av det brott för vilket vederbörande är misstänkt
            eller dömd etc., men det skulle säkerligen innebära en förbättring
            om polismyndigheter- na i denna fråga kunde stödja sig på mer
            bestämda regler. På grund av vad ovan anförts hemställes, att
            riksdagen, vid behandlingen av det i andra huvudti- teln under
            rubriken: Länsstyrelsernas kostnader för fång- transport av Kungl.
            Maj:t begärda förslagsanslaget om 400 000 kronor, måtte hos Kungl.
            Maj:t hemställa om ut- färdande av sådana regler för polisens
            förpassningsresor att såväl personalorganisatoriska som besparingsmässiga
            synpunkter bättre kan tillvartagas.
          </p>
          <p xml:id="i-Cdna6m39Q7KsoHAAphRZhx" type="date">
            Stockholm den 20 januari 1955
          </p>
          <div xml:id="i-DHW7a3BXDPs9yBwPzLqfCx" type="signatureBlock">
            <list xml:id="i-5VHjiqzPcd36XKXnuhT5jn">
              <item xml:id="i-XV2YzdFSQyozA2owxvCqQz" who="unknown" type="signature">
                Leif Cassel Henrik Munktell
              </item>
            </list>
          </div>
        </div>
      </div>
    </body>
  </text>
</TEI>
