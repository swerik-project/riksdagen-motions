<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00104">
  <teiHeader>
    <fileDesc>
      <titleStmt>
        <title>Adoptionsrelaterade frågor</title>
        <author corresp="i-S9N4wWD2qfoGM8u1D3QrvL">av Nadja Awad m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:104 av Nadja Awad m.fl. (V)</title>
          <idno type="rdwebb">HB02104</idno>
          <rs type="number">104</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02104/text</ref>
          <ref type="dokument_url_html">https://data.riksdagen.se/dokument/HB02104</ref>
          <ref type="dokumentstatus_url_xml">https://data.riksdagen.se/dokumentstatus/HB02104</ref>
          <ref type="pdf">https://data.riksdagen.se/fil/F112AF89-6F32-4909-BE55-2A0B24EC3F27</ref>
          <ref type="docx">https://data.riksdagen.se/fil/B6A2C3AB-FBF8-469F-B65D-648397EE5076</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QPy3SM2RpPSypfAPWGEEiS" type="signed"/>
        <correspContext corresp="i-QPy3SM2RpPSypfAPWGEEiS">
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-AL1a4LCfVyJy33rwKn9TFh">
          <date when="2023-09-26"/>
          <time when="15:33:20"/>
        </correspAction>
        <correspAction type="reviewed" xml:id="i-Haz94bufv8DuyJNDS4ruZk">
          <date when="2023-09-26"/>
          <time when="19:38:29"/>
        </correspAction>
        <correspAction type="referred" xml:id="i-GMSxsT2UxqinBtBDGmrNiV">
          <date when="2023-10-17"/>
        </correspAction>
        <correspAction type="assigned" xml:id="i-8BJg1BdjPpseU6Q12UvfgY">
          <date when="2024-04-24"/>
          <time when="16:24:24"/>
        </correspAction>
        <correspContext corresp="i-8BJg1BdjPpseU6Q12UvfgY">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-4QQ7ziLMQYVeYgSvKYpvxq"/>
        <correspContext corresp="i-4QQ7ziLMQYVeYgSvKYpvxq">
          <ref type="uppgift">2023/24:CU9</ref>
          <ref type="ref_dok_id">HB01CU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU9</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5mtB2TeoU1DeV84HQ3nN64"/>
        <correspContext corresp="i-5mtB2TeoU1DeV84HQ3nN64">
          <ref type="uppgift">2023/24:SoU17</ref>
          <ref type="ref_dok_id">HB01SoU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU17</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7U88SWtYFQNU78wKskxLN2"/>
        <correspContext corresp="i-7U88SWtYFQNU78wKskxLN2">
          <ref type="uppgift">2023/24:SoU18</ref>
          <ref type="ref_dok_id">HB01SoU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU18</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AJX4p1PgoQoGfwz1uQ3fvY"/>
        <correspContext corresp="i-AJX4p1PgoQoGfwz1uQ3fvY">
          <ref type="uppgift">2023/24:UbU13</ref>
          <ref type="ref_dok_id">HB01UbU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU13</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:104 av Nadja Awad m.fl. (V) Adoptionsrelaterade frågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-TXAzdzb2zfgWFWtdVU6ymP">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-CavSoVG3uD9NHQLCpQZVHr">
              Riksdagen ställer sig bakom det som anförs i motionen om att
              ansvaret för den dokumentation som rör adoptioner bör föras över
              till en offentlig myndighet för att möjliggöra öppenhet och tillgänglighet
              och underlätta forskning och tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-N8dV9d3n6FXV4ERzUhaNYs">
              Riksdagen ställer sig bakom det som anförs i motionen om att
              det bör utredas hur ett statligt center kan utformas och fungera
              för att ge adopterade ett livslångt stöd och tillkännager detta
              för regeringen.
            </item>
          </list>
          <list>
            <item sortKey="Yrkande 3" xml:id="i-SfaDBpYZj12MRbvbBAjuxQ">
              Riksdagen ställer sig bakom det som anförs i motionen om att
              det bör utredas att kommunerna, regionerna och staten ger adekvat
              stöd till minderåriga adopterade, och detta tillkännager riksdagen
              för regeringen.
            </item>
          </list>
          <list>
            <item sortKey="Yrkande 4" xml:id="i-HxhBMqoXBK6UBVbpmdgwWK">
              Riksdagen ställer sig bakom det som anförs i motionen om att
              stödet behöver utvärderas i samarbete med de adopterade och det
              bör utredas hur stödet för adopterade att söka sina rötter och
              återförenas med sina biologiska familjer bäst ska utformas och
              tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-LrELKLbHY3dNvJJrekgHY4">
              Riksdagen ställer sig bakom det som anförs i motionen om att
              en utökad rätt att studera sitt modersmål på komvux för adopterade
              bör utredas och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-HCAwV7msdAz6xBCQUyzDmZ">
              Riksdagen ställer sig bakom det som anförs i motionen om att
              regeringen bör utreda hur namnlagen kan ändras så att adopterade
              får rätt att återta sitt födelsenamn, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-PmAJgCi2z3Jt8PpoSDnEcL">
            2 Inledning
          </head>
          <p xml:id="i-XRukmpbhHWJxwzsDHFj1s4">
            För Vänsterpartiet är frihet för barn att växa upp i trygghet
            och få den kunskap och det stöd som behövs för att utveckla just
            deras förmågor en självklarhet. Det finns barn som har föräldrar
            som känner att de inte kan ge sina barn en bra framtid, eller
            som inte har föräldrar över huvud taget. Det finns också de som
            t.ex. är ofrivilligt barnlösa och som önskar få ta hand om ett
            barn. Adoption möjliggör då för såväl par som ensamstående att
            välkomna ett barn till ett nytt tryggt föräldraskap. Samtidigt
            är adoption ett stort och livsavgörande steg att ta. Därför är
            det viktigt att alla parter är välinformerade om processen och
            dess konsekvenser. Adoptionsprocessen och kontrollen av densamma
            måste vara så noggranna att det aldrig kan förekomma minsta inslag
            av människo­handel. Adoption ska vara den sista vägen ut för ett
            barn i behov av permanent vårdnadslösning och det ska i första
            hand ske i närområdet så att transitionen från ursprungsland och
            kultur inte ska bli för drastisk.
          </p>
          <p xml:id="i-zATQT9nxpXhRcmxY2hvA2">
            Tyvärr har det uppdagats oegentligheter vid internationella adoptioner
            till Sverige. Något som avslöjats i polisutredningen i Chile,
            det enda land av dem som sänt iväg barn för adoption där myndigheterna
            grundligt försöker utreda vad som hänt, är att officiella dokument
            har förfalskats. Det finns också oklarheter kring de dokument
            som svenska domstolar har behandlat. När adoptionerna från Chile
            uppmärksammades uttryckte även adopterade från andra länder, t.ex.
            Colombia, Etiopien och Sydkorea, misstankar om att deras adoptioner
            inte gått rätt till. Många fler länder granskades när DN gjorde
            en stor reportageserie om de internationella adoptionerna till
            Sverige under vintern och våren 2021. Vänsterpartiet har sedan
            2018 jobbat med frågan och motionerat om att de internationella
            adoptionerna ska utredas vid flera tillfällen. Vi välkomnar därför
            riksdagens beslut från den 15 juni 2021 att de internationella
            adoptionerna ska utredas. Men det finns mer att göra när det gäller
            denna fråga.
          </p>
          <head type="h1" xml:id="i-F9ndTEyigN3jryA4AuBMrz">
            3 Dokumentationen av adoptioner
          </head>
          <p xml:id="i-ApSdrS1WoT6jzGEEmp3LET">
            Adoptionsorganisationerna är i dag de som ansvarar för de dokument
            som rör individuella adoptioner. Till exempel har Adoptionscentrum
            sina handlingar på Riksarkivet. De adopterade som vill ta del
            av handlingar som rör deras egna adoptioner måste själva ansöka
            om att få ta del av handlingarna, och Adoptionscentrum kan säga
            nej. Det är Adoptionscentrum som satt upp reglerna för vad som
            gäller. Detta är viktiga dokument för de adopterade, inte bara
            för att kunna spåra sitt eget ursprung utan även för andra ändamål.
            I exempelvis länder som Chile ses dessa dokument som identitets­handlingar,
            och med ett födelsebevis kan man skaffa sig ett chilenskt id-kort.
          </p>
          <p xml:id="i-JqwSxgCCRaDfcymp9nJVQc">
            Adopterade uppger att när de bett om/beställt ut sina handlingar
            har de fått nej och dokument har saknats. Alla människor har rätt
            att känna till sitt ursprung. Adoption är ett stort ingrepp i
            enskilda individers identitet och alla dokument som rör detta
            är för viktiga för att förvaras hos och kontrolleras av privata
            aktörer. Ansvaret för den dokumentation som rör adoptioner bör
            föras över till en offentlig myndighet för att möjliggöra öppenhet
            och tillgänglighet och underlätta forskning. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-G4zpcMMkue8QoRsW78uAW4">
            4 Center för livslångt stöd
          </head>
          <p xml:id="i-Lit3uA1x3YmWziGutrRgKi">
            I dag finns det omkring 50 000 internationellt adopterade i Sverige
            enligt Myndigheten för familjerätt och föräldraskapsstöd (MFoF).
            De internationella adoptionerna började ta fart på 1960-talet,
            men förekom också tidigare, och har fortsatt fram till i dag.
            De flesta adopterades på 1970- och 1980-talen då 1 776 personer
            adopterades som mest under ett år. Det gör att det i dag i Sverige
            finns personer i alla åldrar som är adopterade från andra länder,
            från små barn till pensionärer.
          </p>
          <p xml:id="i-YBe3yzRvN2AwhJJmPzD7ca">
            I dag är kommunerna ansvariga för att förbereda och utreda lämpligheten
            hos de som ansöker om att få genomföra en adoption. Det är också
            kommunerna som är ansvariga för att följa upp adopterade i deras
            familjer och ge stöd till de adopterade. Enligt lagens utformning
            kan ansvaret ligga hos alltifrån lärare till socialsekreterare.
            Det blir många huvudmän, och en utredning från Statskontoret 2021,
            Organiseringen av den internationella adoptionsverksamheten, visar
            på bristande kvalitet och likvärdighet.
          </p>
          <p xml:id="i-8KJrxSqcCMNPRSVr9saUzb">
            Dessutom behöver vi se på adoptioner utifrån ett livslångt perspektiv.
            De som är adopterade är adopterade hela livet med allt vad det
            innebär. Olika skeden i livet kommer med olika prövningar och
            det är viktigt att de som behöver kan få adekvat stöd utifrån
            sin livssituation.
          </p>
          <p xml:id="i-98gn3kSFpYSxzYwWqxu6Eh">
            Flera studier har funnit en överrepresentation av psykisk ohälsa
            och sociala problem hos landets vuxna utlandsadopterade. Dessutom
            är suicidrisken större hos adopterade än hos genomsnittsbefolkningen.
            Det är problem som måste tas på allvar.
          </p>
          <p xml:id="i-Thwr62eRgdpW4iXGwTNDU">
            Avslöjandena om illegala adoptioner visar också på vilka problematiska
            situationer adopterade och anhöriga kan ställas inför, där det
            kan behövas speciellt stöd och speciella kompetenser.
          </p>
          <p xml:id="i-Hi2TZm6S9yFy1skoVUvrs2">
            En adoption är en genomgripande och stor process för alla inblandade
            och det är viktigt att det finns ordentligt stöd och kompetens
            för att möta dessa personer genom hela livet. Det bör utredas
            hur ett statligt center kan utformas och fungera för att ge adopterade
            ett livslångt stöd. Detta bör riksdagen ställa sig bakom och ge
            regeringen till känna.
          </p>
          <p xml:id="i-Rubzu4qLS8NkiDBPPBGhGT">
            Socialstyrelsen har i sin rapport Hur hälso- och sjukvården och
            socialtjänsten möter adoptionsspecifika behov hos adopterade (2021)
            konstaterat att för att utveckla en god psykisk hälsa behöver
            eventuella svårigheter uppmärksammas tidigt hos de verksam­heter
            som möter adopterade. Här behövs adoptionsspecifik kunskap och
            kompetens hos professionen så att adopterade och deras föräldrar
            får det stöd som behövs, i rätt tid. Vidare konstaterar Socialstyrelsen
            att det på många håll brister i stödet inom de granskade verksamheterna.
            Adopterade och deras föräldrar får inte sina behov kopplade till
            erfarenheter från adoptionen tillgodosedda på ett likvärdigt sätt.
            Socialstyrelsens rapport är ett viktigt kunskapsunderlag men det
            är inte bara vården som möter unga adopterade utan det behövs
            en helhetsbild av hur stödet ser ut. Det bör därför utredas att
            kommunerna, regionerna och staten ger adekvat stöd till minderåriga
            adopterade. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-FwKZz8JVNuw3KEsp95WnHj">
            5 Stöd till adopterade att söka sina rötter
          </head>
          <p xml:id="i-XjzGtAbXQrGJTAi6K4j3md">
            I Sverige bor flera tusen människor som är adopterade från andra
            länder, personer som har rätt att veta sitt ursprung – något som
            blivit mer påtagligt i spåren av avslöjandena om oegentligheter
            vid de internationella adoptionerna. Att adoptioner inte gått
            rätt till gör det också svårare att spåra sitt ursprung för de
            som blivit adopterade från andra länder. Bristen på engagemang
            från svenska myndigheter innebär i dag att informa­tionsinhämtandet
            och kunskapsspridningen fallit på ideella organisationer. Svenska
            medborgare som kommit till Sverige genom adoption har fått bilda
            egna föreningar för att söka sitt ursprung och fördjupa sig i
            omständigheterna kring hur och varför de kommit till Sverige.
            Språkbarriärer är också något som försvårar för adopterade att
            ta del av information. I exempelvis Chile sker allt utredningsarbete
            på spanska som sedan översätts av ideella krafter i Sverige för
            att de ska kunna sprida information till berörda adopterade.
          </p>
          <p xml:id="i-GVEBy6CPw2A8hQ53MTm3VP">
            Regeringen gav 2020 MFoF i uppdrag att genomföra ett pilotprojekt
            om stöd till adopterade i samband med ursprungssökning. MFoF fick
            använda 2 miljoner kronor under 2020 för genomförandet av uppdraget
            och en slutredovisning skedde i januari 2022. MFoF bedömer i den
            att stödet under pilotprojektet har kunnat svara mot faktiska
            behov. Under pilotprojektet identifierades områden som fortsatt
            behöver utredas och utvecklas. MFoF önskar att ett långsiktigt
            stöd till adopterade som vill söka sitt ursprung säkerställs.
            MFoF ser även behov av ett utvecklat stöd och samarbete med de
            svenska utlandsmyndigheterna. Vidare önskar MFoF att regeringen
            säkerställer en långsiktig lösning för ett kostnadsfritt adoptionsspecifikt
            samtalsstöd. MFoF föreslår också att regeringen förtydligar myndighetens
            ansvar när det gäller att hantera efter­sökningar av personer
            som adopterats till Sverige. Vänsterpartiet instämmer i syn­punkterna
            från MFoF och vi anser att stödet inte är tillräckligt stort för
            de behov som de 50 000 adopterade från andra länder i Sverige
            har.
          </p>
          <p xml:id="i-MQLCmesJENLmNb52m5esnv">
            Stödet behöver utvärderas i samarbete med de adopterade och det
            bör utredas hur stödet för adopterade att söka sina rötter och
            återförenas med sina biologiska familjer bäst ska utformas. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-Nvnn5yP6HMwd4kFcCiLbNt">
            6 Adopterades rätt till modersmål
          </head>
          <p xml:id="i-7bAyhmQhes6vTxPi24icbM">
            I Sverige bor flera tusen människor som är adopterade från andra
            länder, personer som har rätt att lära sig mer om sitt ursprung.
            När dessa barn går i skolan har de rätt att lära sig sitt modersmål.
            Men detta bygger på att det finns grundläggande kunskaper i språket
            och ett engagemang från både föräldrar och barn. När de som adopterats
            ska söka sitt ursprung själva möts de ofta av språkbarriärer som
            försvårar för dem att ta del av information om sin bakgrund. I
            exempelvis Chile sker allt utredningsarbete kring oegentligheter
            på spanska och översätts sedan av ideella krafter i Sverige för
            att de ska kunna sprida information till berörda personer. Vänsterpartiet
            menar att mer måste göras för att stötta adopterade i att söka
            sitt ursprung. En utökad rätt att studera sitt modersmål på komvux
            för adopterade bör utredas. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-RKk899QYZER1yr1a2pqRnX">
            7 Adopterades rätt till sitt födelsenamn
          </head>
          <p xml:id="i-LVPFRhtiQJR3RWsXttHBkM">
            År 2016 ändrades namnlagen i Sverige. Det blev då lättare att
            byta efternamn och möjligheten att ha två efternamn infördes.
            Enligt lagen har den som är adopterad rätt att återta det namn
            den bar innan adoptionen. Namnlagen har dock inte visat sig möta
            den verklighet som adopterade till Sverige befinner sig i. Många
            av de som blivit stulna och sedan bortadopterade har nämligen
            fått fingerade namn och identiteter innan de adopterats till Sverige.
            De har därför inte enligt lagen rätt att byta till det namn de
            skulle haft om de inte blivit stulna eftersom de hade ett annat
            namn när de adopterades. I en dom från förvaltningsrätten i Stockholm
            (Mål 9192-22) konstaterar rätten att
          </p>
          <p xml:id="i-DD9SGmqtaGapnKakDrGFq6">
            frågan i målet är om adoption bryter rätten att byta efternamn
            till ett efternamn som har funnits i en persons biologiska släkt
            i rakt uppstigande led. Adoptioner som beslutas i Sverige är s.k.
            starka adoptioner. Detta innebär att det inte görs någon rättslig
            skillnad mellan adopterade barn och andra barn. Den grundläggande
            principen är att den som har adopterats ska anses som adoptivförälderns
            barn och inte som barn till sina tidigare föräldrar. I lagen om
            personnamn finns det inte någon bestämmelse som gör avsteg från
            den grundläggande princip som läggs fast i föräldrabalken. Begreppet
            släkt ska därför i detta sammanhang tolkas i enlighet med bestämmelserna
            i föräldrabalken. […] är alltså vid tillämpning av aktuella bestämmelser
            inte släkt med sin biologiska mammans förfäder. Han kan därför
            inte med stöd av 18 § lagen om personnamn byta efternamn till
            namn som har funnits i den släkten. Det har i övrigt inte framkommit
            några särskilda skäl för byte av efternamn. Skatteverket har därför
            haft fog för sitt beslut och överklagandet ska därför avslås.
          </p>
          <p xml:id="i-PkAybZk9ywncBPWuu3PesB">
            För Vänsterpartiet är det självklart att den som adopterats ska
            ha rätt till sitt ursprung och därmed samma rätt att byta till
            de namn som funnits i släkten även om det inte hade adopterats.
            Regeringen bör utreda hur namnlagen kan ändras så att adopterade
            får rätt att återta sitt födelsenamn. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-SXZJ2iG5WZ9x7HuHUYH8qw" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-QXMsWd8YeTftDbLjDtU593" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-KG1GfSoicnvHd9XQqHeZ9A" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-5vkvwtKwySt3iTQVxNc6LJ" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
