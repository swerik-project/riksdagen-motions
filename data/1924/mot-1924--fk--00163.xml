<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--fk--00163">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__163/mot_1924__fk__163-001.pdf"/>
      <fw xml:id="i-HeGjGNhdQ4xHciowJMqsy1">
        Motioner i Första kammaren, Nr 163. 1
      </fw>
      <div xml:id="i-Grk3nv4W3gvHndxGdKCVtH" type="motHeader">
        <div xml:id="i-Dv5shEiTCrma3nMwT2oFE4" type="motTitle"/>
        <div xml:id="i-FXsxiJTTqiE7nZMK8b8CtL" type="motSubmissionInfo"/>
      </div>
      <div xml:id="i-BHB8oJmQQ5bYDm4o8YQFQq" type="motBody">
        <div xml:id="i-Nkb7JDtu79UQhzZVJ62AXj">
          <p xml:id="i-VVym7Fi9f1WKB6fwzd7FDb">
            Nr 163.
          </p>
          <p xml:id="i-3NEDsZDRigJTEWvHLYFGLj" type="titleString">
            Av herr Nilsson, Nils Anton, om åvägabringande av vissa änd-
          </p>
          <p xml:id="i-KCuSmzWy8yLSPCD7q2jtsQ">
            rade bestämmelser rörande fortsättningsskolan.
          </p>
          <p xml:id="i-38XV2A1GkQSXCuqSDQyg8H">
            Då 1918 års riksdag beslöt att införa fortsättningsskolan i vår
            folkun- dervisning, var denna skolform någonting för vårt land
            fullständigt nytt och oprövat. Nu har emellertid så lång tid förflutit,
            sedan de första fort- sättningsskolornas införande, att man kan
            bilda sig ett omdöme om dess värde i folkbildningens tjänst. Den
            vunna erfarenheten av denna form för meddelande av kunskaper åt
            den uppväxande ungdomen har visat denna skolforms i dess nuvarande
            gestaltning absoluta olämplighet för landsbyg- den. Då vi nu här
            nedan komma att anföra de skäl, som vi anse så 'starkt tala emot
            fortsättningsskolan, att de enligt vårt förmenande måste vara
            helt avgörande, så komma våra motståndare möjligen att påstå,
            att allt detta endast är de obotfärdigas förhinder. Vi äro emellertid
            livligt övertygade om, att fortsättningsskolan icke kommer att
            för landsbygdens vidkommande bliva av den betydelse, som därmed
            avsetts, och icke kommer att på långt när motsvara de kostnader,
            som äro med densammas anord- nande förenade. Det är för oss fullt
            klart, att förhållandena vad städerna eller andra större samhällen
            beträffar äro väsentligt annorlunda, och då det är ytterligt svårt
            att avgöra, var gränsen emellan, var fortsättnings- skolan kan
            bliva till nytta eller icke, skall dragas, så måste vi för vår
            del förklara oss vara av den uppfattningen, att lagstiftningen
            gagnar denna sak bäst, om den lämnar frihet för församlings eller
            skoldistrikts på lands- bygden beslutande myndighet att själv
            bestämma, huruvida fortsättnings- skola skall anordnas inom församlingen
            eller skoldistriktet. Härigenom hävdas också på ett bättre sätt
            församlingarnas självbeslutanderätt. Vidare torde som allmänt
            omdöme kunna sägas, att skolråd och föräldrar numera äro så upplysta
            och vad den lägre folkundervisningen beträffar, så intres- serade
            och även omdömesgilla, att statsmakterna obetingat åt dem kunna
            överlämna nämnda beslutanderätt. Vad först den plats beträffar,
            som fortsättningsskolan anvisats i barnets uppväxtålder, 14 å
            15 års — torde kunna sägas, att denna period i ung- domsåldern
            är den psykiskt sett minst lämpliga. Denna vår uppfattning
          </p>
          <pb facs="riksdagen-motions-pdf/data/1924/mot_1924__fk__163/mot_1924__fk__163-002.pdf"/>
          <fw xml:id="i-W552Yq9oErwQBMLhdPEUhr">
            8 Motioner i Första kammaren, Nr 163.
          </fw>
          <p xml:id="i-E6onefJNv2tBx544Aafz7Y">
            delas för övrigt av våra mest framstående vetenskapsmän på dessa
            om- råden. Om fortsättningsskolan skulle mäkta kräva sina anspråk
            på berät- tigande, torde den kunna mer än fylla den uppgiften,
            &gt;att&gt;, såsom en av dess främsta förespråkare en gång uttryckte
            det, &gt;»med skolans auktoritet fylla det tomrum i ungdomens
            fostran, som uppstår mellan den tidpunkt, då barnen vid 13-årsåldern
            lämna skolan och den, då de inträda i för- värvsarbetet.&gt; Nu
            gör denna skola inte ens detta, av det enkla skälet, att någon
            sådan lucka för landsbygdens vidkommande icke finnes. Här kunna
            barnen omedelbart efter att de lämnat folkskolan, genom lättare
            arbete, i hemmen för flickorna och vid jordbruket för ynglingarna,
            själva skaffa sig god utkomst. Det är en mycket stor uppoffring
            av föräldrarna att endast för fortsättningsskolan hålla barnen
            hemma ytterligare ett eller två år. Tidpunkten för fortsättningsskolans
            inpassning i skolsystemet är även från den synpunkten olämplig,
            att den läslust, som tilläventyrs varit tillfinnandes hos barnen,
            när dessa, såsom i Södra Sverige i allmänhet är förhållandet,
            genomgått 7-årig barndomsskola och därefter konfirmations- skola,
            nu kan vara helt förbrukad. Vi tycka verkligen synd om de lärare,
            som vad åtminstone det stora flertalet barn beträffar, skola ytterligare
            ome- delbart arbeta med dessa, som särskilt vid just denna tidpunkt
            äro ytter- ligt litet emottagliga för fortsatta bokliga studier.
            Redan vunnen erfarenhet har tydligt ådagalagt detta. De nuvarande
            förhållandena på landsbygden med i vissa församlingar frivilligt
            anordnade fortsättningsskolor äro helt enkelt olidliga, och utflyttningar
            till grannförsamlingar äro icke sällsynta. I städerna äro förhållandena
            på grund av flera omständigheter väsentligt annorlunda och säkerligen
            bättre. Dock hava lärarna även i städerna tröttnat på undervisningen,
            vilket, så vitt vi kunna förstå, till en del beror därpå, att
            folkskoleläraren känner sig i viss mån främmande för sin nya uppgilt.
            Han är nämligen framförallt barndoms- och icke ungdomslärare.
            Såsom bevis för hur litet populär fortsättningsskolan just nu
            är i lärare- kretsar, be vi att få återgiva ett utlalande i frågan
            vid Sydvästra Skånes kretsförbunds av Sveriges Folkskollärareförbund
            möte sistlidne tredjedag jul i Lund, där det heter, att statsmakternas
            huvudsakliga avsikt med fort- sättningsskolan var, enligt vad
            riksdagsman V. Rydén förra året yttrade vid kretsens möte, att
            med skolans auktoritet fylla det tomrum i ungdomens fostran, som
            uppstår mellan den tidpunkt, då barnen vid 12—13 års ålder lämna
            folkskolan, och den, då de inträda i förvärvsarbetet. Detta tomrum
            har emellertid ända sen folkskolans tillkomst på den skånska landsbygden
            fyllts av ett sjunde skolår och konfirmandskolan. Den nu lagstadgade
            två- åriga fortsättningsskolan kommer därför att inkräkta på barnens
            deltagande i förvärvsarbetet, och där man börjat att begära barnen
            till fortsättnings- skolan, har det försports ett starkt missnöje
            med anordningen. På flera ställen har man därför redan slopat
            det sjunde skolåret och kommer nog att göra så överallt för att
            få en mera passande tid för fortsättningsskolan.
          </p>
          <pb facs="riksdagen-motions-pdf/data/1924/mot_1924__fk__163/mot_1924__fk__163-003.pdf"/>
          <fw xml:id="i-9JScGZz3puvvV5TadLuv3D">
            Motioner i Första kammaren, Nr 163. 9
          </fw>
          <p xml:id="i-KFa4htvTWf6AqcbYdTAdoJ">
            Då det sjunde skolåret varit frivilligt så till vida, att det
            ej är föreskrivet i reglementet, går förändringen mycket behändigt
            för sig. Skolrådet ger läraren tillsägelse, att ge barnen avgångsbetyg
            efter det sjätte skolåret, och så är skolförsämringen verkställd.
            Som en försämring måste det betraktas att byta ut det sjunde skolårets
            960 timmar mot fortsättningsskolans 360. Skoldistrikt, som ha
            ett sjunde skolår och göra detta obligatoriskt, borde därför kunna
            få slippa ifrån den tvååriga fortsättningsskolan. Det borde kunna
            räcka med en ettårig fortsättningsskolkurs. Därest denna gjordes
            kortare, exempelvis 50 timmar, och förlades till samma tid och
            plats som konfir- mandskolan, så torde den ej komma att möta så
            stort motstånd, att man behövde befara ett utbyte av det sjunde
            skolåret mot den två- eller tre- åriga 360 timmars fortsättningsskolan.
            Denna 50 timmars fortsättningsskola, förlagd till samma tid och
            plats som konfirmationsskolan, bleve väl egentligen från lärosynpunkt
            för obe- tydlig för att komma att betyda någonting. Bättre är
            otvivelaktigt attre- solut övergiva den obligatoriska fortsättningsskolan
            på landsbygden. Att den bör ersättas med någonting annat, därom
            äro vi emellertid livligt över- tygade. Det bör bliva skolor för
            mera mogna ungdomar. Det finns en tidpunkt i ungdomens utveckling,
            då kunskapsbegäret vaknar, och det är detta kunskapsbegär, som
            bör omhändertagas och vidare utvecklas. Så sker i våra folkhögskolor.
            Här träffar man universitetsbildade Järare, som äro verkligt entusiasmerade
            för sin uppgift, som drivits dit av sin håg för och kärlek till
            ungdomsskolan, och som med liv och lust arbeta i sitt kall. Det
            är sant, att folkhögskolorna icke kunna nås av alla, men det är
            icke alla, som vilja nå dem, och dem, som icke vilja, skola vi
            icke tvinga. Man måste emellertid sätta in sin kraft och sitt
            arbete på att förmå allt fler och fler att vilja, ja göra propaganda
            för folkhögskolan. Statsmakterna börja sörja för den svenska folkhögskoleidéns
            utveckling, så att denna kan tränga djupare och djupare och därigenom
            bliva till välsignelse för allt större och bredare lager av den
            svenska kunskapssökande ungdomen. Och detta kan ske genom flera
            och större stipendier samt allt flera och flera friplatser vid
            dessa skolor. Hälften eller mindre av de medel, som nu till stor
            del till mindre nytta användas för fortsättningsskolor skulle
            här finna rikt fruktbärande användning. Finns det möjlighet för
            även den mindre bemedlade ungdomen att komma till folkhögskolan,
            så nog skall den komma, efter hand i allt större utsträckning
            komma att begagna sig av denna möj- lighet. Vidare kunna praktiska
            yrkesskolors upprättande i samhällen av tillräcklig storlek bliva
            till verklig nytta. Då jag nu tillåter mig föreslå riksdagen att
            vidtaga åtgärder i här ovan antydd riktning, så anser jag riktigt,
            att församlingar eller skoldistrikt på landsbygden, som tidigare
            påbörjat fortsättningsskola, måtte få efter beslut av den beslutande
            myndigheten åter inställa fortsättningsskolan. På grund av vad
            jag sålunda anfört, tillåter jag mig hemställa,
          </p>
          <pb facs="riksdagen-motions-pdf/data/1924/mot_1924__fk__163/mot_1924__fk__163-004.pdf"/>
          <p xml:id="i-M7JnStFCgsoTBajtQ2nVmf">
            10
          </p>
          <fw xml:id="i-PJkVVvAkmJsLNY1CBdsE7k">
            Motioner i Första kammaren, Nr 163.
          </fw>
          <p xml:id="i-Q9Q6PXATRbomEtqYjGbLAY">
            att riksdagen måtte i samband med beviljande av anslag till fortsättningsskolan
            uttala sig för ändring av gällande be- stämmelser rörande fortsättningsskoleväsendet
            därhän, att med bibehållande av fortsättningsskolan såsom obligatorisk
            för städerna, det måtte tillåtas församlingar och skoldistikt
            på landet, även sådana, som före ett eventuellt besluts ikraft-
            trädande, anordnat fortsättningsskola, att själva bestämma, huruvida
            de vilja inrätta och, vad den senare kategorien vidkommer, huruvida
            de vilja fortsätta med fortsättnings- skola eller icke.
          </p>
          <p xml:id="i-VFR6XX7DCxMjXHc7qEY48u" type="date">
            Stockholm den 20 januari 1924.
          </p>
          <div xml:id="i-QBks6rYcBLt9VGecJRxUGp" type="signatureBlock">
            <list xml:id="i-ErPSLjk7sLEn8Sizq9eWzV">
              <item xml:id="i-EfeNFTixQFtXrZbMDRxi8D" who="i-Cu3kjdTBuGU9w2XTM1QAdW" type="signature">
                Nils Anton Nilsson
              </item>
            </list>
          </div>
        </div>
      </div>
    </body>
  </text>
</TEI>
