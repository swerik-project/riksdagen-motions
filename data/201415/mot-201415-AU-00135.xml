<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-00135">
  <teiHeader>
    <fileDesc>
      <titleStmt>
        <title>Förstärkt rätt till arbete för personer med funktionsnedsättning</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:135 av Ali Esbati m.fl. (V)</title>
          <idno type="rdwebb">H202135</idno>
          <rs type="number">135</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H202135/text</ref>
          <ref type="dokument_url_html">http://data.riksdagen.se/dokument/H202135</ref>
          <ref type="dokumentstatus_url_xml">http://data.riksdagen.se/dokumentstatus/H202135</ref>
          <ref type="docx">http://data.riksdagen.se/fil/6E28F39D-3878-4C8E-A9A4-BE47A824B518</ref>
          <ref type="pdf">http://data.riksdagen.se/fil/DF0CF40D-4713-4204-8390-3BDBEFA3E2F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WJZzZKCRT5G8PN2NpfjZ8W" type="signed"/>
        <correspContext corresp="i-WJZzZKCRT5G8PN2NpfjZ8W">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-DVQGnLQ95F3NQAjKc69vjM">
          <date when="2014-10-29"/>
          <time when="14:57:59"/>
        </correspAction>
        <correspAction type="reviewed" xml:id="i-KX9X4tPqP9vsRAUsj6jFZQ">
          <date when="2014-10-29"/>
          <time when="15:50:49"/>
        </correspAction>
        <correspAction type="referred" xml:id="i-FUxJVr9CnP5N39Beh3Gx2X">
          <date when="2014-11-12"/>
        </correspAction>
        <correspAction type="assigned" xml:id="i-2X6fnynecE3Wt1pcJJ95pw">
          <date when="2016-10-02"/>
          <time when="23:19:49"/>
        </correspAction>
        <correspContext corresp="i-2X6fnynecE3Wt1pcJJ95pw">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-RKZNVnRZfahwdgbPDA1MgH"/>
        <correspContext corresp="i-RKZNVnRZfahwdgbPDA1MgH">
          <ref type="uppgift">2014/15:AU5</ref>
          <ref type="ref_dok_id">H201AU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8WhXGZSUFgJCXBVurLbWE4"/>
        <correspContext corresp="i-8WhXGZSUFgJCXBVurLbWE4">
          <ref type="uppgift">2014/15:FiU25</ref>
          <ref type="ref_dok_id">H201FiU25</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:135 av Ali Esbati m.fl. (V) Förstärkt rätt till arbete för personer med funktionsnedsättning</div>
      </div>
      <div type="motBody">
        <div type="motProposal" subtype="förslag">
          <head xml:id="i-B8BG8RDShufjCBjbZ9yT7y">
            1 Förslag till riksdagsbeslut
          </head>
          <list style="ol">
            <item xml:id="i-9M1GBQmbGfABhmPgpBNTSd">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med en proposition med utgångspunkt i Funkautredningens
              förslag samt med beaktande av remissvaren på utredningen.
            </item>
            <item xml:id="i-7ENi4AyeFELHjR6Dpmpo4a">
              Riksdagen tillkännager för regeringen som sin mening vad som
              anförs i motionen om att Arbetsförmedlingen bör ges ett tydligt
              uppdrag att vidta åtgärder för att motverka omotiverade könsskillnader
              när det gäller arbetsmarknadsinsatser för personer med funktionsnedsättning.
            </item>
            <item xml:id="i-NSCCo7ThnikxRLwBwFfEkE">
              Riksdagen tillkännager för regeringen som sin mening vad som
              anförs i motionen om att se över möjligheten att utforma ett ekonomiskt
              stöd till sociala företag.
            </item>
            <item xml:id="i-ggaNV5P9JeFoPTcaNiTmB">
              Riksdagen tillkännager för regeringen som sin mening vad som
              anförs i motionen om att regeringen i sin styrning av statliga
              myndigheter ska begära att myndigheterna tar fram mål för anställning
              av personer med funktionsnedsättning.
            </item>
          </list>
        </div>
        <div type="motContent">
          <head type="h1" xml:id="i-NmpxuMjja2Ggi3oNswmcGv">
            2 Inledning
          </head>
          <p xml:id="i-AKYGfebYV4rgeF83seB1Q3">
            Varje enskild medborgare har rätt till arbete. Det framgår av
            artikel 6 i FN:s konvention om ekonomiska, sociala och kulturella
            rättigheter. I rätten till arbete inbegrips allas rätt till möjlighet
            att förtjäna sitt uppehälle genom arbete. Förutom denna rätt ska
            vi medborgare också, enligt artikel 9, ha rätt till social trygghet.
            I den nya FN-konventionen om rättigheter för personer med funktionsnedsättning,
            som Sverige har ratificerat, inskärps detta ytterligare. Enligt
            konventionens artikel 27 om arbete och sysselsättning ska staterna
            skydda och främja förverkligande av rätten till arbete genom att
            vidta ändamålsenliga åtgärder, däribland lagstiftning.
          </p>
          <p xml:id="i-JCpzZKwLteudrDAzDvg7Pg">
            Sverige är långt ifrån målet att personer med funktionsnedsättning
            ska ha samma rätt och samma möjlighet som andra att delta fullt
            ut i samhällslivet, inklusive arbetslivet. Utvecklingen på arbetsmarknaden
            har dessutom gått bakåt under en lång period. Sysselsättningsgraden
            bland personer med funktionsnedsättning är lägre i dag än för
            tjugo år sedan och arbetslösheten är högre. Trenden är tydlig
            och bestående oavsett svängningar i konjunkturen.
          </p>
          <p xml:id="i-PmXzAkg3FtRkwXbMgRDgoc">
            Det finns en bred enighet om det oacceptabla i den här utvecklingen,
            men mycket lite har gjorts för att röja undan de hinder på arbetsmarknaden
            som står i vägen för personer med funktionsnedsättning. Det är
            hög tid att gå från ord till handling och realisera målet om ett
            tillgängligt arbetsliv där alla bereds plats efter förmåga.
          </p>
          <p xml:id="i-Xj4z3JCs5eTzqkjTQxVsm3">
            Hur och i vilken grad en funktionsnedsättning påverkar en människas
            livssituation beror i hög grad på omständigheterna. Detsamma gäller
            i arbetslivet. Den höga arbetslösheten bland personer med funktionsnedsättning
            är ett slöseri med en stor arbetskraftsresurs. Hinder i arbetsplatsernas
            fysiska miljö och organisering utestänger personer som annars
            skulle kunna göra ett kvalificerat arbete. Även arbetsgivares
            okunskap och fördomar utgör ett stort hinder.
          </p>
          <p xml:id="i-FsDtNquwh8g6fKyiBr1Bb1">
            Vänsterpartiet vill göra arbetsmarknaden tillgänglig för alla.
            Vi har en övergripande politik för ett mer mänskligt arbetsliv
            som ökar möjligheterna för personer med funktionsnedsättning att
            vara en del av den reguljära arbetsmarknaden. I denna motion presenterar
            vi ett antal förslag för att stärka rätten till arbete för personer
            med funktionsnedsättning.
          </p>
          <head type="h1" xml:id="i-QvbE5usj8KMoAKXiutdBVm">
            3 Funkautredningen
          </head>
          <p xml:id="i-v4SetGKTwq8FnYeMKNZVh">
            I maj 2012 överlämnade Funkautredningen sitt betänkande ”Sänkta
            trösklar – högt i tak. Arbete, utveckling, trygghet” (SOU 2012:31)
            till regeringen. I betänkandet presenterades en mängd förslag
            till förstärkning och förändring av de arbetsmarknadspolitiska
            insatserna för personer med funktionsnedsättning. Funkautredningens
            förslag mottogs överlag positivt av remissinstanserna, däribland
            Handikappförbunden (HSO).
          </p>
          <p xml:id="i-KySFva8Df9FBgDBKcwt5JJ">
            Den borgerliga regeringen genomförde vissa delar av utredningens
            förslag, men ytterligare insatser behövs för att stärka rätten
            till arbete för personer med funktionsnedsättning. I december
            2013 gav därför riksdagen, genom ett tillkännagivande, regeringen
            i uppdrag att skyndsamt återkomma med förslag som tar sin utgångspunkt
            i Funkautredningens förslag. Ställningstagandet gjordes med anledning
            av en motion från Vänsterpartiet. Den borgerliga regeringen valde
            att inte hörsamma riksdagens tillkännagivande.
          </p>
          <p xml:id="i-KwQht1bqMPbwTkEyibhKcY">
            Sverige har nu en ny regering. Regeringsförklaringen är ett steg
            i rätt riktning för att skapa ett samhälle där fler, oavsett funktionsnedsättning,
            kan vara delaktiga. Vänsterpartiet förutsätter att regeringen
            har högre ambitioner vad gäller funktionsnedsattas rättigheter
            och att man därför hörsammar riksdagens tidigare tillkännagivande
            vad gäller Funkautredningen. Vi anser att utredningen innehåller
            många bra förslag som stärker rätten till arbete för personer
            med funktionsnedsättning. Dessutom finns många goda synpunkter
            i de remissvar som lämnats till den förra regeringen med anledning
            av utredningen. Regeringen bör därför snarast återkomma till riksdagen
            med en proposition med utgångspunkt i Funkautredningens förslag
            samt med beaktande av remissvaren på utredningen. Detta bör riksdagen
            som sin mening ge regeringen till känna.
          </p>
          <head type="h1" xml:id="i-U2SMrFTThTDuugEWKG7w8L">
            4 Motverka omotiverade könsskillnader
          </head>
          <p xml:id="i-LJceQ79rrfhw7HxHhRFDJ1">
            Funkautredningen har på ett ingående sätt kartlagt och tydliggjort
            hur Arbetsförmedlingen arbetar med de insatser som är riktade
            till personer med nedsatt arbetsförmåga p.g.a. funktionsnedsättning.
            Redogörelsen visar på en mängd brister vad gäller styrning, resursfördelning,
            uppföljning och kvalitetssäkring.
          </p>
          <p xml:id="i-R13S37h1fpefgKUxTMt7Mt">
            Handikappförbunden har i sitt remissvar lyft fram ett antal problemområden
            som bör åtgärdas. Ett av dessa är de omotiverade könsskillnader
            som präglar de arbetsmarknadsinsatser som erbjuds personer med
            funktionsnedsättning. Funkautredningen visar att kvinnor med funktionsnedsättning
            är överrepresenterade i förberedande insatser, inklusive arbetslivsinriktad
            rehabilitering, men kraftigt underrepresenterade i alla subventionerade
            anställningar (SOU 2012:31 kapitel 5.2.3).
          </p>
          <p xml:id="i-Gfg64b3Ht9euRvWVLasog4">
            Arbetsförmedlingen, som ansvarig myndighet, bör ges ett tydligt
            uppdrag att vidta åtgärder för att motverka omotiverade könsskillnader
            när det gäller arbetsmarknadsinsatser för personer med funktionsnedsättning.
            Det behövs dessutom ökad medvetenhet och interna handlingsplaner
            för att subventioner och arbetsmarknadsåtgärder inte begränsas
            beroende på kön. Detta bör riksdagen ge regeringen till känna.
          </p>
          <head type="h1" xml:id="i-UjnQGcvpQx7NVQTKNsD6ae">
            5 Ekonomiskt stöd till sociala företag
          </head>
          <p xml:id="i-91uv4QQ8fUN9AwUb8SFfrS">
            Funkautredningen tar upp den tredje sektorn, vid sidan av privat
            och offentlig sektor, som exempel på en arbetsmarknadssektor med
            stor potential att fånga upp fler som står utanför arbetsmarknaden.
            Sociala företag har i likhet med andra aktörer inom den tredje
            sektorn, såsom kooperativ och ideella föreningar, mycket stor
            möjlighet att bereda arbete för personer med funktionsnedsättningar.
            Med rätt stimulanser skulle många nya arbetstillfällen kunna skapas
            inom den tredje sektorn, som ett komplement till och en breddning
            av den ordinarie arbetsmarknaden. Handikappförbunden framhåller
            i sitt remissvar att riktade arbetsmarknadspolitiska satsningar
            mot den tredje sektorn skulle ge ett mycket stort samhällspolitiskt
            utfall.
          </p>
          <p xml:id="i-UqTjTp97b2tdQMAVMBXNtC">
            År 2011 lade Myndigheten för tillväxtpolitiska utvärderingar
            och analyser (Tillväxtanalys) fram en rapport om sociala företag.
            Där föreslogs att Tillväxtanalys skulle få ett nytt uppdrag för
            att undersöka möjligheten att utforma ett riktat statligt stöd
            för att underlätta finansieringen av sociala företag. Den förra
            regeringen gav aldrig något sådant uppdrag till myndigheten.
          </p>
          <p xml:id="i-D5Zu5jzoPfpqfCwghLZzkW">
            Mot bakgrund av den outnyttjade resurs som sociala företag utgör
            när det gäller att bereda arbete för personer med funktionsnedsättning,
            bör man se över möjligheten att utforma ett ekonomiskt stöd till
            dessa företag. Detta bör riksdagen som sin mening ge regeringen
            till känna.
          </p>
          <head type="h1" xml:id="i-BU5TL1Po7k3yNLXeMbw8x2">
            6 Statliga myndigheter
          </head>
          <p xml:id="i-5ogr7kdJTfCj1nj1Yu5KB3">
            I januari 2013 startade Arbetsförmedlingen ett praktikantprogram
            där personer med nedsatt arbetsförmåga skulle få praktik på statliga
            myndigheter, något som förhoppningsvis skulle leda till att flera
            av dem fick anställning. De ansvariga på Arbetsförmedlingen var
            optimistiska och trodde att 2 250 praktikplatser kunde skapas,
            på längre sikt ännu fler. När praktikantprogrammet granskades
            av media ett år senare hade endast 350 personer gått praktikantprogrammet.
            Av dem som var klara med sin praktik hade bara 23 personer fått
            en anställning på en statlig myndighet.
          </p>
          <p xml:id="i-PQEsUrpfAThAg7vNdRJdxe">
            En avgörande orsak till det magra utfallet, både vad gäller antalet
            praktikplatser och antalet praktikanter som erbjudits anställning,
            är det faktum att Arbetsförmedlingen bara har skrivit överenskommelser
            med ett fåtal av de totalt 364 myndigheter som finns i Sverige.
            Enligt Handisam, som samarbetar med Arbetsförmedlingen kring praktikantprogrammet,
            ser myndigheterna fler hinder än möjligheter, vilket undergräver
            möjligheterna för personer med funktionsnedsättning att få en
            praktikplats och i förlängningen en anställning.
          </p>
          <p xml:id="i-QTuHjgMsZAEHKuwT52tXdq">
            Vänsterpartiet kan konstatera att Arbetsförmedlingens praktikantprogram
            hos statliga myndigheter, som den förra regeringen initierade,
            har varit en besvikelse. För att praktikantprogrammet ska fylla
            sin funktion – att ge deltagarna arbetslivserfarenhet från statliga
            myndigheter och därmed öka deras möjligheter till ett framtida
            arbete – krävs en tydligare styrning från regeringens sida. De
            offentliga arbetsgivarna bör föregå med gott exempel när det gäller
            att erbjuda praktikplats och arbetstillfällen åt personer med
            funktionsnedsättning. Regeringen bör därför i sin styrning av
            statliga myndigheter begära att man tar fram mål för anställning
            av personer med funktionsnedsättning. Detta bör riksdagen som
            sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-DbzvWvHqcsLuDKcDMpZRmP">
              Ali Esbati (V)
            </item>
            <item xml:id="i-4MHY5PSBt5kQTajxYh51je">
              Ulla Andersson (V)
            </item>
            <item xml:id="i-DehtS4jfqBT76nNYrrZh6G">
              Christina Höj Larsen (V)
            </item>
            <item xml:id="i-PCGRtafATBwixq3TLeE4vZ">
              Wiwi-Anne Johansson (V)
            </item>
            <item xml:id="i-MANL5beMw7eTWjYGqJ2aEN">
              Daniel Riazat (V)
            </item>
            <item xml:id="i-4aFF7ZVbTso7FFEKyRMS4g">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
