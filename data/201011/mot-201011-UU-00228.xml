<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00228">
  <teiHeader>
    <fileDesc>
      <titleStmt>
        <title>Grön tegelstensframställning i utvecklingsländer</title>
        <author corresp="i-Ev6Dx3pWj2WT32VGQpabaz i-8D1Xb5xvLE2YRWLnmb9hGW">av Finn Bengtsson och Isabella Jernbeck (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grön tegelstensframställning i utvecklingsländer</title>
          <idno type="rdwebb">GY02U228</idno>
          <rs type="number">U228</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U228/text</ref>
          <ref type="dokument_url_html">http://data.riksdagen.se/dokument/GY02U228</ref>
          <ref type="dokumentstatus_url_xml">http://data.riksdagen.se/dokumentstatus/GY02U228</ref>
          <ref type="doc">http://data.riksdagen.se/fil/0E0874E5-D87C-43FE-8578-E94E854AE5BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Jernbeck</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BeuXSNrKA9hqfioj2w9co1" type="signed"/>
        <correspContext corresp="i-BeuXSNrKA9hqfioj2w9co1">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction type="numbering" xml:id="i-QsXn6epb9YFtDP2VcU9K1Q">
          <date when="2010-10-28"/>
        </correspAction>
        <correspAction type="submission" xml:id="i-JLnXQAJ2PWx97J6GNEq5ZN">
          <date when="2010-10-26"/>
        </correspAction>
        <correspAction type="transfer" xml:id="i-NPkUwY7wztU1R3tyVRsJCR">
          <date when="2010-10-26"/>
        </correspAction>
        <correspAction type="assigned" xml:id="i-U6xmfQAGEkmED5mLcE1nra"/>
        <correspContext corresp="i-U6xmfQAGEkmED5mLcE1nra">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SzwhaurSLcJWWX7b1CkJjS">
            Förslag till riksdagsbeslut
          </head>
          <p xml:id="i-VjQvzTJeeTY85SM5Y35mrn">
            Riksdagen tillkännager för regeringen som sin mening vad som
            anförs i motionen om stöd för satsningar på grön tegelstensframställning
            i utvecklingsländer.
          </p>
        </div>
        <div type="motContent">
          <head type="h1" xml:id="i-WjJ7A68MpdniKfLFdvYQEB">
            Motivering
          </head>
          <p xml:id="i-Wyb68H6pdZ8kDHqr5XvZ9V">
            I en del mycket fattiga länder har man ont om både träd till
            byggnadsvirke och byggnadssten, fast behovet av bostäder och andra
            byggnader är mycket stort på grund av att länderna är folkrika.
            I sådana länder använder man sig därför ofta av tusenåriga tekniker
            för att göra tegelsten till sina byggnader. För att kunna bränna
            tegelstenarna används i gammalmodiga ugnar den billigaste värmekällan
            som står att finna. Vanligen är detta ohälsosamt kol med mycket
            hög svavelhalt som ratas av andra rikare stater på grund av sin
            skadliga inverkan både direkt på människor under själva hanteringen
            och indirekt genom sin miljö- och klimatskadliga inverkan i allmänhet
            vid förbränning. I en sådan folkrik, fattig stat som Bangladesh
            används exempelvis kol med över 8 procent svavelinnehåll, att
            jämföras med det kol som förbränns i t.ex. Indien som har fyra
            gånger lägre svavelhalt. Det hjälper föga att man i Bangladesh
            i lag från 1996 förbjöd användning av högsvavelhaltigt kol till
            tegelbrukens förbränning; landet är fattigt och det farliga kolet
            som är det enda man har råd med smugglas lätt över från grannländerna.
          </p>
          <p xml:id="i-TBpQgwAQLRLxvynDCBvwwz">
            Infrastrukturen för gamla tegelbruk i exempelvis Bangladesh som
            utnyttjar uråldrig och miljöskadlig teknik bygger på tusentals
            mindre anläggningar, ofta drivna som småskaliga familjeföretag.
            I Bangladesh förorsakar dessa mängder av små men omoderna tegelbruk
            den enskilt näst största skadliga koldioxidutsläppsposten i landet
            efter trafiken (som för landets del också innebär gamla fordon
            med miljöskadliga utsläpp långt över genomsnittet i en internationell
            jämförelse). Att Bangladesh tillhör världens mest tätbefolkade
            länder gör naturligtvis att behovet av fortsatt tegelstenstillverkning
            är växande och redan enormt, samtidigt som dess negativa miljökonsekvenser
            med den uråldriga teknik som används för detta blir alltmer orimlig
            i ett nationellt likväl som globalt perspektiv. Att tro att Bangladesh
            ska kunna lösa denna situation utan hjälp är naturligtvis lika
            orimligt, och det är därför nödvändigt att hjälpa landet att tillverka
            tegelsten på ett mera modernt och miljövänligt sätt.
          </p>
          <p xml:id="i-CZmQrQDjfzh6ywBnmJbwgc">
            I denna trista situation har återigen uppfinnare kunnat komma
            till undsättning. En unik teknik har utvecklats för att ändra
            på förbränningssituationen vid tegelbränning och är anpassad till
            att kunna övertas vid de gamla tegelbruken och ersätta dessas
            massiva öppna förbränning av skadligt kol i processen för att
            bränna tegelstenarna. Tekniken kallas Hybrid Hoffman-tegelbränning,
            och har ursprungligen utvecklats med stöd från FN:s utvecklingsfond.
            Den finns sedan cirka ett decennium införd i exempelvis Kina,
            men i ett stort men fattigt land som Bangladesh har detta ännu
            inte gått att genomföra.
          </p>
          <p xml:id="i-XaZLDAZiCRZskCFMWtnzDx">
            Den urgamla teknik som fortsatt används idag i Bangladesh tillämpas
            i över 5 000 tegelbruk. Den bygger på att blivande tegelstenar
            formas av lera, varefter de får torka i solen några dagar innan
            bränningen över öppen värme från eld av hälsovådligt, olagligt
            kol sker. Torkningen i solen gör att tillverkning bara kan ske
            under 8 av årets månader, då övrig regnperiod sätter allt under
            vatten. Detta innebär behov av en stor produktion under en kortare
            tid, och den skadliga röken från alla tegelbrukens skorstenar
            kan nu inte längre uppslukas av atmosfären. Den öppna förbränningen
            gör dessutom att värmen blir oregelbunden, och i snitt måste 25
            procent av tegelstenarna kastas för att de inte kunnat brännas
            jämnt och fast.
          </p>
          <p xml:id="i-MP3ev6M5rkVYkGsSp8bvfZ">
            Hybrid Hoffman-tekniken bygger istället på att lera mixas med
            kol i en särskild anläggning. Därefter bränns de mixade tegelstenarna
            med värme inifrån det kol som finns i stenen parallellt med att
            en yttre värmning också sker. Sammantaget leder detta till en
            jämnare bränning av tegelstenen och svinnet kan reduceras till
            5 procent. Men viktigare är att den största miljövinsten ligger
            i att de skadliga utsläppen nu kan reduceras med hela 60 procent,
            samtidigt som produktionen kan pågå året runt.
          </p>
          <head type="h1" xml:id="i-Ds5TxwUjE75FiKNqhxrbjR">
            Förslag
          </head>
          <p xml:id="i-HTuvNWyNPZhkYcTUBmtwKQ">
            Problemet för ett fattigt land som Bangladesh är att konvertering
            till den nya tekniken kostar cirka 5 000 USD för varje småskaligt
            tegelbruk. Möjligen kan en sådan tegelbruksägare klara av en omställningskostnad
            på upp till en femtedel av detta belopp, men inte mera, enligt
            det egna landets bedömningar av hur dessa oftast småskaliga och
            familjeägda tegelbruk ägs och finansieras. Det innebär att ingen
            miljö- och effektivitetskonvertering av tegelbrukssituationen
            i praktiken är möjlig utan stöd utifrån till ett fattigt land
            som Bangladesh för detta.
          </p>
          <p xml:id="i-PGWeaAvYwLFiUjgCcxjvB7">
            De möjligheter till stöd för tegelbruksreformering mot gröna
            tegelstenar som idag kan anas för de fattiga småföretagarna utgörs
            av lågräntelån på lokala banker och klimatlån för utsläppsminskande
            teknikinvesteringar finansierade av Världsbanken. I detta läge,
            där Sveriges regering klokt nog redan visat prov på höga ambitioner
            för att nå klimatmålet med stöd även i utlandet samtidigt som
            en utmärkt reformering av synen på biståndspolitiken successivt
            genomförs av samma alliansregering, ses ytterligare möjligheter
            till att hjälpa fattiga länder där gammaldags tegelbrukstraditioner
            är ett miljö- och hälsoproblem.
          </p>
          <p xml:id="i-XvF6dnU4jBvDMfjsWyAmEW">
            Vårt förslag är därför att, inom givna budgetramar för miljö-
            och biståndspolitiken, göra en översyn av möjligheten till riktat
            stöd från svensk sida till de länder som är aktuella för att vilja
            och kunna reformera tegelbruksproduktionen om hjälp utifrån ges.
            Sådan hjälp kan alltså vara dels finansiell, och då inom givna
            ramar för miljö- och biståndspolitiken, dels av överföringstyp
            på plats, det vill säga att man med teknik och personal från Sverige
            bygger om aktuella tegelbruk till nya miljövänligare dito. Sammantaget
            är denna konkreta och riktade typ av miljö- och biståndsinsatser
            till stöd för fattiga länder något som också effektivt hindrar
            att korrupta regimer eller mellanhänder förstör syftet med att
            uppnå de miljö- och biståndspolitiska mål som har satts upp av
            den svenska riksdagen och regeringen. Detta vill vi att riksdagen
            genom att bifalla denna motion ger regeringen tillkänna.
          </p>
        </div>
        <div type="motSignatures">
          <list>
            <item xml:id="i-MMHFgbjuEDWZrhBywttTka" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-RDMCESPreqYFup1HcYj3zS" who="i-8D1Xb5xvLE2YRWLnmb9hGW">
              Isabella Jernbeck (M)
            </item>
          </list>
        </div>
      </div>
    </body>
  </text>
</TEI>
