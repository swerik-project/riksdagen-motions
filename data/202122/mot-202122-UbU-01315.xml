<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-01315">
  <teiHeader>
    <fileDesc>
      <titleStmt>
        <title>Förebyggande arbete mot gängkriminalitet</title>
        <author corresp="i-DseAX2z2ZzXoN1AquKvaDC">av Anders Österberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1315 av Anders Österberg (S)</title>
          <idno type="rdwebb">H9021315</idno>
          <rs type="number">1315</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9021315/text</ref>
          <ref type="dokument_url_html">http://data.riksdagen.se/dokument/H9021315</ref>
          <ref type="dokumentstatus_url_xml">http://data.riksdagen.se/dokumentstatus/H9021315</ref>
          <ref type="docx">http://data.riksdagen.se/fil/3DD9E821-319A-4408-9EF7-04963576A9ED</ref>
          <ref type="pdf">http://data.riksdagen.se/fil/141C4C6C-03A1-4E38-A747-1A4E249E59EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DseAX2z2ZzXoN1AquKvaDC</idno>
            <name>Anders Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4ixAuCyE3gnT6N2zYT25YF" type="signed"/>
        <correspContext corresp="i-4ixAuCyE3gnT6N2zYT25YF">
          <note type="signatory" corresp="i-DseAX2z2ZzXoN1AquKvaDC"/>
        </correspContext>
        <correspAction xml:id="i-3Jzdgi5BGBGkeQAbjwj3R3" type="submitted">
          <date when="2021-09-30"/>
          <time when="13:00:16"/>
        </correspAction>
        <correspAction xml:id="i-PjxZS1Bjt5Do1kWKjfyNWo" type="reviewed">
          <date when="2021-09-30"/>
          <time when="14:48:01"/>
        </correspAction>
        <correspAction xml:id="i-Y8H68kr3Dusn4aDAF3mjSM" type="referred">
          <date when="2021-10-14"/>
        </correspAction>
        <correspAction xml:id="i-86ZtMJ8SHGEHUVqvDLQvj9" type="assigned">
          <date when="2022-10-05"/>
          <time when="09:47:51"/>
        </correspAction>
        <correspContext corresp="i-86ZtMJ8SHGEHUVqvDLQvj9">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-VQgNSV5CYuW2ZjFQgi2qA" type="behandlas_i"/>
        <correspContext corresp="i-VQgNSV5CYuW2ZjFQgi2qA">
          <ref type="uppgift">2021/22:UbU15</ref>
          <ref type="ref_dok_id">H901UbU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU15</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RCe5Zt45bjPHYGMCGHKNk9" type="motHeader">
        <div xml:id="i-DjiuY88uZNax27vLpHeoEz" type="motTitle">
          Motion till riksdagen 2021/22:1315 av Anders Österberg (S) Förebyggande
          arbete mot gängkriminalitet
        </div>
      </div>
      <div xml:id="i-KBAwjPafkRruxzfTTgaCT7" type="motBody">
        <div xml:id="i-NYL8yyYr15ZpyYRqoFdwHp" type="motProposal" subtype="förslag">
          <head xml:id="i-XxKQjtDBDdrq9rpKhZot4M">
            Förslag till riksdagsbeslut
          </head>
          <list xml:id="i-4qn7PSReGYgu3MvHycdTj9">
            <item xml:id="i-6EPsXoEJ1tpr3jj3MVZtBr" sortKey="Yrkande 1">
              Riksdagen ställer sig bakom det som anförs i motionen om att
              se över vilka åtgärder som kan vidtas, framför allt inom skolan,
              för att arbeta förebyggande mot gängkriminaliteten och tillkännager
              detta för regeringen.
            </item>
          </list>
        </div>
        <div xml:id="i-E7KGSBzuTSVXRUMe5gdFCG" type="motContent">
          <head xml:id="i-Crh1uDuKTtvXwF8S6pQy5E" type="h1">
            Motivering
          </head>
          <p xml:id="i-RFTki5JPmF5z3LZ57YQD9V">
            I februari 2020 höll förintelseöverleveraren Emerich Roth ett
            kraftfullt föredrag för eleverna på Engelska skolan i Kista. Han
            pratade engagerat om hur viktigt det är att hålla ihop och motverka
            polarisering. En av hans bärande teser är att papparollen i samhället
            måste stärkas och att det är bättre att bygga starka barn än att
            reparera trasiga vuxna. Roth talade om ondska men även om vikten
            av kärlek. Hans budskap är brett och handlar om inkludering och
            förebyggande arbete.
          </p>
          <p xml:id="i-AW681p5sxsiRTvRS9TdqKf">
            Ett av de stora problemen i Järva, där jag också bor, är gängkriminaliteten,
            unga människor som väljer våldet framför framtiden.
          </p>
          <p xml:id="i-VevpJ1xHQ9AXr2iV3DzLJD">
            Ökande gängkriminalitet bygger på att killar, redan i tidig ålder,
            rekryteras till att delta i kriminell verksamhet och socialiseras
            i de värderingar och den världsbild som äldre gängmedlemmar lever
            efter. Lojalitet skapas i tidig ålder, och unga killar ser en
            karriärväg framför sig, även om dessa lojaliteter kan skifta snabbt
            med ödesdiger utgång.
          </p>
          <p xml:id="i-CodqEzGLojDBzZ4pafjhEJ">
            Kriminell verksamhet är inte bara lockande på grund av ekonomiska
            skäl utan har även starka existentiella och psykologiska förankringar.
            Tre viktiga faktorer som verkar bidra till att allt fler och allt
            yngre unga män söker sig till kriminella gäng är följande:
          </p>
          <p xml:id="i-NUkLbosFLfNK5Y8nRrvcBd">
            Dessa ungdomar upplever att de inte har blivit sedda. De har
            för det mesta behand­lats som problemfall. De har sällan fått
            uppskattning för något konstruktivt de har gjort eller blivit
            identifierade som viktiga personer i något sammanhang. Samtidigt
            har de lärt sig att man får lättare uppmärksamhet – vare sig positiv
            eller negativ – genom att göra något destruktivt. Vårt samhälle
            och våra skolor fungerar så att mest uppmärksamhet och resurser
            riktas mot dem som bryter mot reglerna. Inom ett kriminellt gäng
            får ungdomar både status och vänner.
          </p>
          <p xml:id="i-URSUBipG7wViMcUePZvKha">
            Dessa ungdomar har ingen riktig framtidstro. De kan inte se att
            deras liv – enligt de etablerade banorna – skulle leda till något
            riktigt fungerande. De har oftast svårigheter i skolan och har
            svårt att tänka sig att satsning på studier skulle leda till en
            ljus framtid. En viktig faktor i detta sammanhang är de vuxna
            i deras närmaste omgivning. De är vanligen antingen på kriminella
            banor eller minst med dålig framgång vad gäller jobb eller samhällelig
            status.
          </p>
          <p xml:id="i-PryadfXxHYVAHS787SH9Mq">
            Dessa ungdomar är nästan alla pojkar och unga män. Den rådande
            manliga kulturen, särskilt i de kretsar som de rör sig i, bygger
            på ett machoideal som prisar våld, domi­nans och ytliga egenskaper.
            Känslan för empati blir underutvecklad och avstängd.
          </p>
          <p xml:id="i-XzNQuB75mvrjt9X1NY5TY9">
            Det här handlar inte om att tycka synd om gängkriminella, det
            här handlar om att förebygga så att vi inte får gängkriminella.
            Det är många tårar som fallit inte minst i Järva över de vidriga
            saker som gängen har gjort.
          </p>
          <head xml:id="i-HzGDbdkMnyxCEKaTzj8ktb" type="h2">
            På spaning efter förebyggande lösningar
          </head>
          <p xml:id="i-GMRdxYDDbZfW2npeoy9WfY">
            Pojkar och unga män som är i riskzonen att bli engagerade i kriminella
            gäng behöver få chansen att få de tre ovannämnda riskfaktorerna
            eliminerade:
          </p>
          <p xml:id="i-Ut2NVxKERvQrR1Sx9UfkP7">
            De behöver bli erkända för de styrkor som de har. Det engagemanget
            och det mod som dessa ungdomar visar i sin gängaktivitet kunde
            kanaliseras på ett positivt sätt och behöver bli prisat. De behöver
            uppfostrande inslag som hjälper dem att förstå sig själva och
            de krafter som påverkar dem, att bli ledare av sina egna liv.
            De behöver få utbild­ning i hur de kan börja förändra de omständigheter
            som begränsar deras utveckling och därmed hela samhällsutvecklingen,
            att bli aktiva förändringsaktörer i sin näromgivning.
          </p>
          <p xml:id="i-FRindwkyde77qyNdivr4hf">
            Det hopp som dessa ungdomar behöver kommer att formas i och med
            att de börjar inse sina möjligheter som konstruktiva samhällsbyggare.
            Vidare behöver de mentorer som hjälper dem göra val och hitta
            resurser som gör att de kan se en önskvärd framtid framför sig
            inom konstruktiva och lagliga ramar. Genom att utbilda dem och
            låta dem leda personer yngre än de själva kan ett konstruktivt
            ledarskap utvecklas i dem som både leder till bättre självkänsla
            och gynnar samhället.
          </p>
          <p xml:id="i-7QAGxfxsp3L1hcRweSGTb4">
            En kultur av mjuk och mänsklig manlighet behöver byggas genom
            att lyfta fram relevanta förebilder och belöna positiva handlingar.
            Deras empatikänsla och etiska tänkande behöver förstärkas genom
            bl.a. öppna och ärliga samtal med personer de kan identifiera
            sig med eller känna respekt för. De behöver positiva förebilder.
          </p>
          <p xml:id="i-Ux9wXEXPyxCShd289mpd5N">
            Det behövs närmare samarbete mellan samhällets relevanta institutioner
            – familjen, skolan, fritidsverksamheten, kulturverksamheten, socialen
            och polisen – för att de ovannämnda förebyggande åtgärderna ska
            kunna genomföras. Mer resurser behöver riktas mot detta samarbete
            samt dess olika deltagande institutioner. Med resurser hänvisas
            till tre huvudsakliga källor: skattepengar, näringslivets investeringar
            och frivilliga arbetsinsatser.
          </p>
          <head xml:id="i-KrNwcxp6KfD4HFDrrFBgZQ" type="h2">
            Möjliga lösningar
          </head>
          <p xml:id="i-GA8A8HXx2C3HtaoC22Zwu2">
            Det finns olika initiativ och modeller som motsvarar ovannämnda
            behov. För att dessa ska kunna påverka den förebyggande processen
            optimalt behövs dock en del resurs­inriktning och nya förordningar
            från statligt håll. De följande är några möjliga åtgärder i denna
            kategori:
          </p>
          <p xml:id="i-VDyHhAzWGZ5Bx9g9GaaTXU">
            Landets högskolor och universitet har tiotusentals studenter
            som kunde vara engage­rade som mentorer och verksamhetsledare
            i utsatta områden. Utöver de kunskaper som dessa studenter kan
            inspirera med har en del av dem möjlighet att bli förebilder för
            unga killar.
          </p>
          <p xml:id="i-72N2VNAM6cGSWmYNTBp8or">
            Medel kunde riktas mot att utveckla högskolekurser i ungdomsledarskap
            och hållbar samhällsutveckling som kunde tas av studenter som
            antingen frivilliga studier eller obligatoriska i samband med
            olika program. Detta skulle innebära en vinn-vinnsituation där
            studenter får en meriterande utbildning samt meriterande erfarenheter
            genom att arbeta som volontärer med ungdomar i utsatta områden.
          </p>
          <p xml:id="i-Duym5eLevVzD7oUBnnjJCv">
            Ett pilotprojekt kunde genomföras där vissa kommuner får instruktioner
            att forma en arbetsgrupp för främjandet av en konstruktiv ungdomskultur,
            med medlemmar från olika relevanta myndigheter (skola, fritid,
            socialen, polisen, kultur, friskvård, bostads­förvaltaren) samt
            näringslivet.
          </p>
          <p xml:id="i-Bi6WFUz69Sh7UU8cgEsz6G">
            Företag som är villiga att ta unga killar som lärlingar och till
            en början på tillfällig anställning kunde söka statliga medel
            för att täcka en del av sina lönekostnader.
          </p>
          <p xml:id="i-B4TsR1VbFAczpv9a546Buf">
            Studieförbund kunde rikta medel för att ordna studiecirklar för
            föräldrar i utsatta områden. Mycket handlar om att förstärka föräldrarollen,
            inte minst papparollen.
          </p>
          <p xml:id="i-4NEJhoxshY2DsapGbr3ykY">
            Länsstyrelserna borde kunna få öronmärkta medel för att stödja
            civilsamhällets initiativ gentemot skolor, fritidsgårdar och familjer
            samt olika samarbetsformer dessa emellan där utgångspunkten är
            att engagera killar och unga män i samhällsutvecklande och samhällsförändrande
            verksamhet och skapa en alternativ kultur till machokulturen.
            Detta skulle kunna göras genom att rikta resurser till fritidsgårdar
            där man kunde etablera pappa–son-grupper där pappor/män leder
            killar i olika typer av konstruktiva aktiviteter.
          </p>
          <p xml:id="i-92Eztgp6F2XHPJZBykbeuJ">
            Skolan är det som är fullständigt avgörande och är samhällets
            uttryck för hur vi vill att det ska bli imorgon. Så som vi vill
            att samhället ska vara, så styr vi vår skola.
          </p>
          <p xml:id="i-Xor3wMFAEnHVHmdFi2M6yu">
            Precis som vi uppfostrar våra egna barn gör man det mot en ambition
            om hur de ska bli sedan när de ska stå på egna ben. Skolan fokuserar
            på individuella prestationer, individuella resultat, uppmätta
            kunskapsnivåer, som så klart är viktigt. Men om inte skolan har
            en bärande funktion av byggandet av ett socialt kapital i ett
            samhälle och barnen inte känner att de genom sin närvaro byggs
            in och blir en del av en gemenskap, oavsett bakgrund, då är det
            en fattig skola. Skolan medverkar då tyvärr inte heller till integrationen.
            För att lösa gängkriminaliteten så måste man också se till att
            skolan är välfungerande för alla barn. Sverige är idag mer polariserat
            än tidigare, och för att få ökad förståelse för varandra kommer
            det också att behövas fortbildning av människor som jobbar med
            andra människor.
          </p>
        </div>
        <div xml:id="i-6xHyppGqbmHR88Met8jhdA" type="signatureBlock">
          <list xml:id="i-Vfg441KsP2CGJWpbVK1xPM">
            <item xml:id="i-JpGPCykFYsKgGtup14Gon" who="i-DseAX2z2ZzXoN1AquKvaDC" type="signature">
              Anders Österberg (S)
            </item>
          </list>
        </div>
      </div>
    </body>
  </text>
</TEI>
