<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-02704">
  <teiHeader>
    <fileDesc>
      <titleStmt>
        <title>Stärkt konsumentpolitik</title>
        <author corresp="i-Ev13DrJjHbo85jEmQ5EPLM">av Ewa Thalén Finné m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2704 av Ewa Thalén Finné m.fl. (M)</title>
          <idno type="rdwebb">H3022704</idno>
          <rs type="number">2704</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3022704/text</ref>
          <ref type="dokument_url_html">http://data.riksdagen.se/dokument/H3022704</ref>
          <ref type="dokumentstatus_url_xml">http://data.riksdagen.se/dokumentstatus/H3022704</ref>
          <ref type="docx">http://data.riksdagen.se/fil/CBF78445-79B2-49B9-B02D-4CDC4F513293</ref>
          <ref type="pdf">http://data.riksdagen.se/fil/9F6252E4-FB8B-4324-A49A-53C216B11216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-71kPrQrRvxoWXGSaaHQsH8" type="signed"/>
        <correspContext corresp="i-71kPrQrRvxoWXGSaaHQsH8">
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-MEQoHPb6qh2nYtPCAZQYv3"/>
        </correspContext>
        <correspAction xml:id="i-8XJvJTpVJjvrZvJ3cTXimE" type="submitted">
          <date when="2015-10-06"/>
          <time when="14:29:00"/>
        </correspAction>
        <correspAction xml:id="i-WZJpfqNsMaERsE7hMY871u" type="reviewed">
          <date when="2015-10-07"/>
          <time when="09:16:00"/>
        </correspAction>
        <correspAction xml:id="i-BQbRX6ws6zAWeGKAasBdCy" type="referred">
          <date when="2015-10-13"/>
        </correspAction>
        <correspAction xml:id="i-KfkVGz2G9K4KJcHmvZyk6r" type="assigned">
          <date when="2018-06-12"/>
          <time when="16:14:10"/>
        </correspAction>
        <correspContext corresp="i-KfkVGz2G9K4KJcHmvZyk6r">
          <ref type="assignedTo">Civilutskottet</ref>
        </correspContext>
        <correspAction xml:id="i-53KyDPme2gWjQVNDJTynWP" type="behandlas_i"/>
        <correspContext corresp="i-53KyDPme2gWjQVNDJTynWP">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QmZXZdDgz2SQc6ewtVoKes" type="behandlas_i"/>
        <correspContext corresp="i-QmZXZdDgz2SQc6ewtVoKes">
          <ref type="uppgift">2016/17:CU8</ref>
          <ref type="ref_dok_id">H401CU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU8</ref>
          <ref type="ref_dok_titel">Insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QbTaZbV2vJz5ga6fuJbNCo" type="behandlas_i"/>
        <correspContext corresp="i-QbTaZbV2vJz5ga6fuJbNCo">
          <ref type="uppgift">2015/16:CU1</ref>
          <ref type="ref_dok_id">H301CU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cf9pUe7n6YsRUB1ZR81bji" type="behandlas_i"/>
        <correspContext corresp="i-Cf9pUe7n6YsRUB1ZR81bji">
          <ref type="uppgift">2016/17:CU12</ref>
          <ref type="ref_dok_id">H401CU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ph52yuf5E8qoqUd2va12gS" type="motHeader">
        <div xml:id="i-TGki7eKqvN6ReJqNMcJtrK" type="motTitle">
          Motion till riksdagen 2015/16:2704 av Ewa Thalén Finné m.fl.
          (M) Stärkt konsumentpolitik
        </div>
      </div>
      <div xml:id="i-LUXjMycBaTGpinHvPoxuAT" type="motBody">
        <div xml:id="i-7ve9HpsJL8v1SiPAvywVsk" type="motProposal" subtype="förslag">
          <head xml:id="i-HhsWqFdWRuKoTgRXnHG1hC">
            Förslag till riksdagsbeslut
          </head>
          <list xml:id="i-WTMJbHXHSvRkWX8VJqBHnA" style="ol">
            <item xml:id="i-4SdHGTA7Y5qPvvqaKLDXfy">
              Riksdagen ställer sig bakom det som anförs i motionen om värdet
              av det konsumentpolitiska målet att ge konsumenter makt och möjlighet
              att göra aktiva val och tillkännager detta för regeringen.
            </item>
            <item xml:id="i-9q3364vYnUCYKZeBYJpwPc">
              Riksdagen ställer sig bakom det som anförs i motionen om åtgärder
              för att förbättra kunskaperna om konsumentfrågor och privatekonomi
              och tillkännager detta för regeringen.
            </item>
            <item xml:id="i-2XsefBMUuvnFUsM1Tum1PY">
              Riksdagen ställer sig bakom det som anförs i motionen om att
              fortsatt ytterligare stärka arbetet med Hallå konsument! och tillkännager
              detta för regeringen.
            </item>
            <item xml:id="i-DYhRWiAbzXn4YTAgQfnHxS">
              Riksdagen ställer sig bakom det som anförs i motionen om att
              stärka budget- och skuldrådgivningen genom förbättrad samordning
              mellan relevanta aktörer och tillkännager detta för regeringen.
            </item>
            <item xml:id="i-X8bWeaAWUaz54c2G5usfF7">
              Riksdagen ställer sig bakom det som anförs i motionen om att
              samma regler ska gälla vid all telefonförsäljning av tjänster
              som vid telefonförsäljning av finansiella tjänster, dvs. att 14
              dagars ångerrätt börjar löpa först sedan man mottagit information
              och avtalsvillkor i skriftlig form och tillkännager detta för
              regeringen.
            </item>
            <item xml:id="i-TxJ6oCoBUSanN6mUQ2JYQC">
              Riksdagen ställer sig bakom det som anförs i motionen om att
              vidta krafttag mot oseriös kreditgivning och tillkännager detta
              för regeringen.
            </item>
            <item xml:id="i-AYA4wyHgepJRX9TfEhebW5">
              Riksdagen ställer sig bakom det som anförs i motionen om att
              Konsumentverkets allmänna råd bör ses över för att säkerställa
              att de verktyg som Konsumentverket har, såsom sanktionsavgifter,
              möjligheten att besluta om varning och att kreditgivningen ska
              upphöra, är tillräckliga för att garantera att god kreditgivningssed
              upprätthålls och tillkännager detta för regeringen.
            </item>
            <item xml:id="i-H6WxG2uECCsGN2avqL5GUc">
              Riksdagen ställer sig bakom det som anförs i motionen om en samlad
              kontroll av kreditgivningen av en myndighet, Finansinspektionen,
              och inte som i dag där det är ett delat ansvar mellan Konsumentverket
              och Finansinspektionen och tillkännager detta för regeringen.
            </item>
            <item xml:id="i-2c4fVWNpmP3CK5q1jqcNWJ">
              Riksdagen ställer sig bakom det som anförs i motionen om att
              se över hur tolkning och definition av skuldsaneringslagens lydelse
              om ”oförmåga att betala sina skulder under överskådlig tid” har
              utvecklats i praxis och tillkännager detta för regeringen.
            </item>
            <item xml:id="i-CJq9Tc4QbLLVFDuud6rZfx">
              Riksdagen ställer sig bakom det som anförs i motionen om att
              tillgängliggöra skuldsaneringsinstitutet för evighetsgäldenärer
              genom bättre informationsgivning kring möjligheten att söka och
              tillkännager detta för regeringen.
            </item>
            <item xml:id="i-Ae7niu4CGLBe7r9PF8jLyh">
              Riksdagen ställer sig bakom det som anförs i motionen om en förbättrad
              tvistelösning och tillkännager detta för regeringen.
            </item>
            <item xml:id="i-PypQyHEbwhbrGK9bH2stmB">
              Riksdagen ställer sig bakom det som anförs i motionen om att
              en regel om full ersättningsskyldighet för rättegångskostnaderna
              i förenklade tvistemål ska införas vad avser näringsidkare om
              denne är kärandepart, för att stärka arbetet mot fakturabedrägerier,
              och tillkännager detta för regeringen.
            </item>
            <item xml:id="i-5D6ZRi36J3GqVv4fBEHMZQ">
              Riksdagen ställer sig bakom det som anförs i motionen om behovet
              av en utredning i syfte att tydliggöra reglerna om preskriptionsavbrott
              och tillkännager detta för regeringen.
            </item>
          </list>
        </div>
        <div xml:id="i-KNwisykd9efx5T5TUbVQ1Z" type="motContent">
          <head xml:id="i-B7DDfxaPosBbwqFUX7ojDB" type="h1">
            Det konsumentpolitiska målet
          </head>
          <p xml:id="i-96ByDh5B9Efz3F1b56xR9G">
            Sedan 2007 är regeringens mål för konsumentpolitiken att konsumenter
            ska ha makt och möjlighet att göra aktiva och medvetna val. Det
            är ett mål som utgår från konsumentens kapacitet att göra egna
            val, men också från behovet av ett regelverk som underlättar för
            konsumenterna att göra medvetna och informerade val.
          </p>
          <p xml:id="i-CYGGXNDcBrSx4HcrM1Ynca">
            En viktig utgångspunkt är att konsumenter måste kunna tillgodogöra
            sig information som är tillförlitlig om produkters pris och egenskaper,
            om produktionsmetoder, säkerhetsaspekter och vilken påverkan konsumtionen
            har på människor, miljö och klimat. Genom att kunna vara påläst
            äger en konsument möjlighet att själv lösa frågeställningar som
            uppstår i samband med sin konsumtion.
          </p>
          <head xml:id="i-SktjtHtScfrZUAJBnoiJB9" type="h1">
            Ökad kunskap hos konsumenter
          </head>
          <p xml:id="i-LyEDjvK6x3haHQkR7RJE83">
            Överskuldsättningen kostar samhället 30–50 miljarder årligen.
            De personliga lidandena går inte att mäta. I kölvattnet av trasslig
            ekonomi och överskuldsättning följer andra problem, som ökad stress,
            sömnsvårigheter och psykisk ohälsa. Om vi långsiktigt ska kunna
            komma tillrätta med problemen med överskuldsättning krävs dels
            att fler människor lyckas ta sig ur sin svåra ekonomiska situation,
            dels att färre över huvud taget hamnar i en ekonomisk situation
            som de inte kan hantera.
          </p>
          <p xml:id="i-4ZxzZ9KiBzBZGBqtfKjkTU">
            Den enskilt viktigaste faktorn för att en individ ska kunna planera
            sin ekonomi är kunskap. Den alltmer komplexa ekonomiska omvärlden
            ställer dessutom större krav på konsumenternas kunskap. Om sina
            rättigheter, och om privatekonomi i stort. De senaste åren har
            Konsumentverket och kronofogden genomfört riktade åtgärder för
            att tidigt förstärka ungdomars kunskap om ekonomi via utbildningarna
            Ekonomismart och Koll på cashen. Det är bra, och arbetet med att
            förbättra konsumentkunskapen bör fortsätta att utvecklas. Bland
            annat bör Hallå konsument! fortsätta att utvecklas. Inte minst
            är det viktigt att följa uppkomsten av helt nya branscher.
          </p>
          <p xml:id="i-Btzmrh83JfkpXcZGwdo9QB">
            Ett livskraftigt näringsliv och den nya delningsekonomin
          </p>
          <p xml:id="i-AagVD2WN8AsH5kd2ZCNqsB">
            Fler och växande företag innebär större valmöjligheter för konsumenten,
            och konkurrens bidrar ofta till att sänka priser. Konsumenternas
            ställning kan stärkas genom satsningar på mer konsumentkunskap
            eller stärkta regelverk, men på sikt är det viktigaste politiken
            kan göra för att stärka konsumenterna att främja ett näringsliv
            där många företag konkurrerar om att ge konsumenter allt bättre
            produkter för lägre priser – och där ny teknik och innovation
            inte motarbetas. Därför är sänkta trösklar för företagande och
            entreprenörskap också en viktig åtgärd för att stärka konsumenternas
            möjligheter och ställning.
          </p>
          <p xml:id="i-3gLEvko61VeAysjC1bi7b7">
            Digitaliseringen och användningen av ny teknik skapar radikalt
            förändrade förutsättningar för framtiden. Vi kan göra saker på
            nya sätt, men också helt nya saker. Tekniska framsteg förändrar
            samhällets ekonomi och påverkar våra institutioner.
          </p>
          <p xml:id="i-29EzjZoAD9S5PpbffyUKW3">
            De kan också ha stort inflytande över de sociala strukturerna.
            Nya företag har vuxit fram i den nya delningsekonomin och förändrat
            konsumtionsmönster.
          </p>
          <p xml:id="i-X8EtpU7MoYdJpAFaYjh8pP">
            Detta är något som i grunden gynnar konsumenter, och politiken
            bör därför i grunden ha en positiv inställning till den nya delningsekonomin.
            Samtidigt måste den nya tekniken följas upp och regelverk anpassas
            till en ny verklighet.
          </p>
          <head xml:id="i-CbF6WfQ6CirSq9gF5Hdr8B" type="h1">
            Skuldrådgivning
          </head>
          <p xml:id="i-FbL6iDdEWCtQZEKfgNjJEW">
            Kommunerna har enligt skuldsaneringslagen en skyldighet att tillhandahålla
            budget- och skuldrådgivning. Det beskrivs inte närmare hur kommunerna
            ska organisera verksamheten. Närheten till någon som kan lämna
            råd och stöd för privatekonomin är mycket viktig. Människor som
            befinner sig i stress över sin ekonomi har ett stort behov av
            att kunna få snar hjälp när det finns behov av det.
          </p>
          <p xml:id="i-AvDKuX94NtWMty2nSfgkut">
            Kommunerna har i dag ett ansvar både mot dem som befinner sig
            i en skuldsaneringsprocess och mot dem som riskerar att hamna
            i överskuldsättning. Stödet för dem som genomgår skuldsanering
            är centralt för att skuldsaneringslagen ska fungera som det är
            tänkt. De som genomgått skuldsanering ska inte behöva hamna i
            en ny skuldfälla. Uppgiften kräver stor kompetens och stora resurser
            hos kommunerna om de ska kunna upprätthålla sina skyldigheter.
            Konsumentverket stöttar i dag kommunerna genom kostnadsfri utbildning,
            informationsmaterial, metodutveckling, statistisk analys och it-stöd.
          </p>
          <p xml:id="i-5uYSA2hDzzsEhXSmMwbCBh">
            Men kommunerna arbetar utifrån helt olika förutsättningar, där
            det är svårt för de mindre att kunna klara av att bistå med den
            hjälp som behövs. På sina håll är väntetiderna mycket långa, trots
            att Konsumentverket rekommenderar att kommunen ska kunna tillhandahålla
            hjälp inom en månad. En undersökning från Konsumentverket från
            2014 kom fram till att det numera endast saknas rådgivning i en
            kommun, vilket alltså är i strid med lag. Skälet härför sägs från
            kommunens sida vara att det är svårt att upprätta en tjänst för
            så få invånare.
          </p>
          <p xml:id="i-5QNd6frPae1pZsHPSkuob2">
            75 av landets 290 kommuner hade en heltidsanställd rådgivare,
            men många kommuner har en rådgivare enbart en dag per vecka. 40
            % av kommunerna arbetar inte alls med förebyggande arbete. Det
            är viktigt att människor, oavsett var de bor, har tillgång till
            kompetenta rådgivare. Samordningen mellan de olika aktörerna som
            ansvarar för skuldrådgivning behöver bli bättre.
          </p>
          <head xml:id="i-Y4Nt6yp5HTu5MUN6aECULp" type="h1">
            Telefonförsäljning
          </head>
          <p xml:id="i-Y1AdKXpXXMh7qRkr1XWMUm">
            Vid telefonförsäljning gäller normalt att man blir bunden av
            ett avtal när man under samtalet säger ja till att köpa något.
            Detta följer den allmänna principen att muntliga avtal är giltiga.
            När man ingår avtal per telefon har man som köpare 14 dagars ångerrätt.
            Vid köp av varor börjar ångerrätten löpa när man mottagit varan.
          </p>
          <p xml:id="i-Hc7JBVgPS9QaM1Tv2CTrhC">
            Detta anser vi vara en rimlig ordning. När man däremot köper
            en tjänst, som exempelvis ett telefonabonnemang, räknas tiden
            från den dag man ingår avtal per telefon.
          </p>
          <p xml:id="i-S5Hp2tGPu1dXjgvrPdpU6m">
            Vid köp av finansiell tjänst eller finansiella instrument finns
            det specialregleringar som innebär att de 14 dagarna räknas tidigast
            från den dag köparen fick information och avtalsvillkor i skriftlig
            form. Här bör kunna godtas information som sänts till exempelvis
            e-post eller mobiltelefon som konsumenten hänvisat till eller
            att konsumenten på till exempel en hemsida kan visa att man tagit
            del av informationen. Det vill säga vi kan inte lagstifta om hur
            skriftlig information ska ges, utan att den ska ges.
          </p>
          <p xml:id="i-UGiUo3bMmT6rYEg87NCTgq">
            En del som påstås ha köpt en tjänst per telefon upplever att
            de har missförståtts och att de inte har haft för avsikt att ingå
            avtal eller har de missuppfattat villkoren. Var sjätte anmälan
            som kommer in till Konsumentverket rör telefonförsäljning. Vi
            anser att samma regler bör gälla vid alla tjänsteköp per telefon
            som vid köp av finansiella tjänster, det vill säga att de 14 dagarnas
            ångerrätt börjar räknas från att köparen fått information och
            avtalsvillkor i skriftlig form.
          </p>
          <head xml:id="i-HbCRW4Z17XXLExRaif4qAn" type="h1">
            Oseriös kreditgivning
          </head>
          <p xml:id="i-27mC56bak1zK1jTEwkF264">
            Hushållens skuldsättning har sedan mitten av 90-talet ökat mer
            än vad den disponibla inkomsten har gjort, d.v.s. hushållens skuldkvot
            (skuldernas andel av den disponibla inkomsten), är högre än tidigare.
            Debatten kring detta är viktig och det finns flera förklaringar
            till detta.
          </p>
          <p xml:id="i-PCFk8VHp1QWou9DLHvL2gW">
            Snabblån har funnits på den svenska marknaden sedan 2006 och
            det är sedan årsskiftet 26 konsumentkreditinstitut som är godkända
            av Finansinspektionen (alla ansökningar är dock inte färdigbehandlade).
            I dag kan man hos flera kreditgivare låna belopp mellan 1 000
            kronor och 20 000 kronor. Antalet ansökningar om betalningsföreläggande
            hos Kronofogdemyndigheten avseende snabblån har ökat under de
            senaste åren (med undantag för 2010 och 2013). År 2014 kom det
            in 54 000 ansökningar till kronofogden. Det ska dock noteras att
            beloppsgränserna ändrades mellan 2013 och 2014, vilket gör statistiken
            osäker.
          </p>
          <p xml:id="i-Pnk1s1b5SuQkKAgeHWfbGM">
            Detta ska jämföras med exempelvis de ca 100 000 ärenden som kommer
            in till kronofogden och som avser trafikförsäkring eller de nästan
            120 000 ärendena som avser mobiltelefoni.
          </p>
          <p xml:id="i-2eRSSBXrv1cRMJ4pow318k">
            Alliansregeringen införde en rad olika åtgärder för att komma
            tillrätta med oseriös kreditgivning till konsumenter. År 2011
            infördes krav på att det även ska göras en kreditprövning vid
            snabblån och den nya konsumentkreditlagen som infördes gäller
            i dag i princip alla krediter som näringsidkare lämnar till konsumenter.
          </p>
          <p xml:id="i-WCtUXDRsMTKJH3UNVpL6ZU">
            Ytterligare förändringar skedde under 2014 då dels Konsumentverket
            fick starkare muskler i form av möjlighet att ta ut en hög sanktionsavgift
            vid exempelvis bristande kreditprövning. Den kanske viktigaste
            förändringen är att det numera krävs tillstånd för att bedriva
            denna typ av utlåningsverksamhet samt att kontrollen av dessa
            företag sker av Finansinspektionen. Den senare förändringen började
            gälla fullt ut vid årsskiftet 2015.
          </p>
          <p xml:id="i-NjvpiQ537CecVNq3jzDfeS">
            Ytterligare relevant lagstiftning på området är marknadsföringslagen
            (2008:486), som gäller även för marknadsföring av konsumentkrediter.
            Därutöver regleras även detta i konsumentkreditlagen. Det är Konsumentverket
            som utövar tillsyn, och det har under åren fått fler verktyg för
            att stävja oseriösa företag.
          </p>
          <p xml:id="i-6tz21Y5GXv4yVegT7gb5VK">
            Sedan 2014 finns det en branschorganisation, Svenska Konsumentkreditföretagens
            Ekonomiska förening (SKEF). Enligt föreningens egen uppskattning
            är 60 % av kreditgivarna i branschen medlemmar. Branschorganisationen
            har upprättat etiska regler som medlemmarna ska följa och ett
            oberoende råd som granskar anmälningar.
          </p>
          <p xml:id="i-AQBNzKWC5gH8gsWRa5dL74">
            Snabblånen är en mycket liten del av alla konsumentkrediter som
            finns i Sverige i dag. Förutom snabblån, finns fakturakrediter
            eller delbetalning, kortkrediter och konsumtionskrediter (t.ex.
            e-handel). Mobiltelefoni nämns ofta också som en del av kreditsamhället
            i dag. Enligt SKEF står snabblånen för 1 % av samtliga blancolån.
          </p>
          <p xml:id="i-2UGiFQeUSr4m6WuQskEijf">
            Det ska inte förringas att det alltjämt finns problem med marknaden.
            Konsumentverkets granskningar av branschen visar på brister vad
            gäller såväl kreditprövningen som marknadsföringen. Det är inte
            acceptabelt, men vi menar att den nya lagstiftning som trädde
            ikraft sommaren 2014 förhoppningsvis har gett effekt, men att
            det är för tidigt att analysera detta. Men vi noterar att regeringen
            tillsatt utredning som ska komma med förslag på skärpta regler
            för konsumentkrediter.
          </p>
          <p xml:id="i-P8DZSqRrgtkpir2buHEfAR">
            Den avgörande faktorn tror vi är att alla näringsidkare som lånar
            ut pengar till konsumenter, oavsett i vilken form, gör en ordentlig
            och lagenlig kreditprövning. Enligt lagen får kredit enbart beviljas
            för det fall konsumenten har ekonomiska förutsättningar att betala
            tillbaka krediten.
          </p>
          <p xml:id="i-HommgBBrfzBDnXtz9Y7Vd2">
            Lagtexten anger inte exakt hur näringsidkaren ska göra denna
            kreditprövning, men förarbetena och Konsumentverkets allmänna
            råd ger vägledning om vad som ska anses vara tillräckliga uppgifter.
          </p>
          <p xml:id="i-QLkJZnZNqJb7YAGZKk32hW">
            Såväl av Konsumentverket som av medierna har det framkommit exempel
            där det kan anses tveksamt om det verkligen skett en tillräcklig
            kreditprövning. Även hos andra konsumentkreditgivare inom handeln
            har framkommit allvarliga brister. Detta är allvarligt och alliansregeringen
            införde flera åtgärder för att stoppa detta, bland annat höga
            sanktionsavgifter. Dessa är relativt nyligen införda och det finns
            liksom ovan anledning att avvakta och se om dessa får avsedd effekt
            på konsumentkreditmarknaden.
          </p>
          <p xml:id="i-NdMf6oP56YFuHLdWRgTgDN">
            Ett problem som anförts från flera kreditgivare är att det ibland
            kan vara svårt att få en aktuell helhetsbild av konsumentens ekonomiska
            situation. Många uppgifter kan vara föråldrade och situationen
            kan snabbt förändras.
          </p>
          <p xml:id="i-5qpbU6HXF8aRe7bWFnTK5x">
            Konsumentverkets allmänna råd bör vidare ses över för att säkerställa
            att de verktyg som Konsumentverket har, såsom sanktionsavgifter,
            möjligheten att besluta om varning samt att kreditgivningen ska
            upphöra, är tillräckliga för att garantera att god kreditgivningssed
            upprätthålls.
          </p>
          <p xml:id="i-TW6tirWdizG1bg71W4vroq">
            För en tydligare och säkrare tillsyn över kreditmarknaden föreslår
            vi att det sker en samlad kontroll från en myndighet, Finansinspektionen,
            och inte som i dag där det är ett delat ansvar mellan Konsumentverket
            och Finansinspektionen. Finansinspektionen bör få i uppdrag att
            stödja branschen med kunskap och information samt främja samarbetet
            med andra myndigheter, till exempel Konsumentverket och Kronofogdemyndigheten,
            för att minska osund kreditgivning.
          </p>
          <head xml:id="i-6sxGRgd1mqzbhEomYJ4M9u" type="h1">
            Förbättrad skuldsanering
          </head>
          <p xml:id="i-S1gs2tjzNww8a456t96RLw">
            De svenska hushållens skuldsättning är hög, såväl i ett internationellt
            som i ett historiskt perspektiv. Sedan 90-talet har hushållens
            skuldsättning ökat från 90 % till 170 % av den disponibla inkomsten.
            Detta lämnar svenska hushåll med en 1,5 gånger högre skuldsättning
            än den genomsnittliga skuldsättningen för hushåll i eurozonen.
          </p>
          <p xml:id="i-YNXhCLN6b1hL8ay2KVDLQH">
            Under samma tidsperiod har dock hushållens tillgångar ökat mer.
            Rädslan för belåning för såväl konsumtion som boende tycks ha
            minskat bland hushållen. Detta förklaras sannolikt till del av
            ett ökat utbud av kreditfinansieringslösningar såväl som en förändrad
            samhällssyn på skuldsättning.
          </p>
          <p xml:id="i-MbPnx1UhshzVcAPM5XShHn">
            Krediter är en naturlig del av den moderna ekonomins funktionssätt
            och lån uppmuntras dessutom på många sätt ifrån samhällets sida.
            Gränsen mellan att vara skuldsatt och att vara överskuldsatt är
            inte alltid tydlig, ej heller hur man på ett precist sätt ska
            definiera överskuldsättning. Vad som dock kan konstateras är att
            överskuldsättning ur ett socialt perspektiv är väldigt hårt stigmatiserat.
          </p>
          <p xml:id="i-Hh19SYHPypCCJJ4i5QKDT6">
            Gränsen mellan hög skuldsättning och överskuldsättning är dock
            många gånger hårfin och kräver inte sällan bara en mindre negativ
            oförutsedd händelse för att en hög skuldsättning ska övergå i
            överskuldsättning. Skillnaden i hur samhället betraktar överskuldsatta
            i förhållande till vanlig skuldsättning är dock stor och blir
            därmed en dubbel börda för dem som drabbats av att inte kunna
            betala sina löpande skulder. Samhällsinformationen kring skuldsättning
            måste därför bli bättre, redan från tidiga år i skolan. Därtill
            måste ibland högre krav ställas på den som tillhandahåller en
            kreditgivning såväl som på själva kreditprövningen.
          </p>
          <p xml:id="i-PtWtmDfqGtKam749M5fujK">
            I Sverige finns av tradition en hög betalningsmoral. Det är angeläget
            att den består även i en tid då en allt större del av vår konsumtion
            är kreditbaserad. Tillgången på snabba krediter har aldrig varit
            större än i dag. Med detta ökar också skuldsättningen och tyvärr
            även överskuldsättningen. Denna utveckling kan dock inte bara
            mötas med att kraven för att bevilja skuldsanering ensidigt sänks
            så drastiskt att det riskerar urholka den höga betalningsmoral
            som finns i Sverige. Strategin mot överskuldsättning måste därför
            också inbegripa åtgärder i tidigare led, som gör att överskuldsättningen
            aldrig blir ett faktum. Kraven på borgenärer och gäldenärer måste
            vara ömsesidigt högt ställda men också ta hänsyn till styrkan
            i partsförhållandet. Därför är ett starkt konsumentskydd på kreditmarknader
            som många gånger präglas av aggressiv marknadsföring och otydlig
            informationsgivning angelägen.
          </p>
          <p xml:id="i-VFrtNs24YVhCNxekWdQase">
            Skuldsaneringsinstitutet måste göras mer attraktivt och tillgängligt
            för dem som verkligen behöver det. I dag söker bara en bråkdel
            av alla de evighetsgäldenärer som egentligen borde vara kvalificerade
            för skuldsanering detta. Statistik från kronofogden visar att
            ett vanligt skäl till att ansökningar om skuldsanering avslås
            är bristande uppfyllande av det så kallade skälighetskravet.
          </p>
          <p xml:id="i-7Gt3Sg7mGQurPrSEZ98Hu6">
            Personerna som söker uppfyller alltså i hög utsträckning det
            uppställda kravet på att inte kunna betala sina skulder inom överskådlig
            tid. Detta vittnar om att skälighetskravet behöver ses över eftersom
            en stor grupp gäldenärer som i dag av såväl personliga som samhällsekonomiska
            skäl kanske borde beviljas skuldsanering inte blir det.
          </p>
          <p xml:id="i-J52sCscq8rz7oRYRNwBDiR">
            Förbättrad tvistlösning
          </p>
          <p xml:id="i-XLkCnH7m6HGwjciWtVKA1V">
            Det är viktigt att Sverige lever upp till nyligen antagen EU-lagstiftning
            om förbättrad tvistlösning på konsumentområdet och att det svenska
            systemet för hantering av konsumenttvister utanför domstol fungerar
            väl och stärks. ARN bör inte meddela bindande beslut, men myndighetens
            roll och ställning ska vara stark.
          </p>
          <p xml:id="i-hJXgb955kD4ehECBtHRdg">
            Konsumenterna möter stora förändringar som innebär nya möjligheter
            men också svårigheter. Exempel är den ökande e-handeln inom Sverige
            och över gränserna, ett ökat utbud av lågprisprodukter inom vissa
            sektorer samt uppkomsten av nya produkter och tjänster till följd
            av den snabba tekniska utvecklingen. Detta stärker behov av effektiv
            och högkvalitativ utomrättslig tvistlösning.
          </p>
          <head xml:id="i-9KFagnUxBv3jmWF8J1Jtzb" type="h1">
            Fakturabedrägerier
          </head>
          <p xml:id="i-QKD8L8sVGpndxS3CeDLGYu">
            Moderaterna prioriterar att stärka rättsväsendet, bekämpa brott
            och att värna brottsoffren. I mars i år gjorde riksdagen, på allianspartiernas
            initiativ, ett tillkännagivande om att återkomma med förslag till
            ny straffbestämmelse om systematiska fakturabedrägerier. För Moderaterna
            är det prioriterat med stärkt straffrättslig lagstiftning. Vidare
            är det viktigt med fortsatta informationsinsatser.
          </p>
          <p xml:id="i-4n2gDec2fc28hxD2jdZjKH">
            För att förhindra att rättegångar missbrukas för att driva in
            oriktiga krav bör en regel om full ersättningsskyldighet för rättegångskostnaderna
            i förenklade tvistemål införas vad avser näringsidkare om denne
            är kärandepart.
          </p>
          <head xml:id="i-Y8RRkpUsnnKqM84FV3CQib" type="h1">
            Preskriptionsavbrott
          </head>
          <p xml:id="i-YU1MYv5v6dcSqWbkoNDx8r">
            Enskilda fordringar löper med en preskriptionstid om antingen
            tre eller tio år. Preskriptionstiden förlängs från den tidpunkt
            som preskriptionsavbrott sker. Preskriptionsavbrott kan bland
            annat ske genom att gäldenären får ett skriftligt krav eller en
            skriftlig erinran om fordringen från borgenären.
          </p>
          <p xml:id="i-Q13mcfWWXxhs4jsn24ZWHc">
            Högsta domstolen har tidigare uttalat att ett kravbrev som ostridigt
            har sänts till gäldenärens adress utan att komma i retur inte
            innebär att preskriptionsavbrott har uppkommit (NJA 1996 s. 809).
          </p>
          <p xml:id="i-EUGAeeoi8FwmUPisCWZ7CF">
            Den princip som har gällt har varit att det är borgenären som
            står risken för att ett kravbrev inte når gäldenären och att det
            är borgenären som ska styrka att preskriptionsavbrott har skett.
          </p>
          <p xml:id="i-PJspJFG3Bd1D2zd28cGPXS">
            Preskriptionsavbrott ansågs då styrkt exempelvis om gäldenären
            kvitterade ut ett kravbrev som sänts med rekommenderad försändelse
            eller då mottagningsbevis skrivits under.
          </p>
          <p xml:id="i-EtGyEXP9NJ3Xx1gB6fCS9W">
            År 2007 (NJA 2007 s. 157) lättade Högsta domstolen väsentligen
            på beviskravet genom att slå fast att preskriptionsavbrott kunde
            anses ha uppkommit då ett flertal försändelser avsänts till gäldenärens
            folkbokföringsadress utan att ha kommit i retur. Målet gällde
            en konsumentfordran. Inom ordinarie preskriptionstid hade borgenären
            skickat fem kravbrev och därefter ytterligare nio kravbrev till
            gäldenärens folkbokföringsadress. Högsta domstolen uttalade att
            möjligheten att inte åtminstone något av breven skulle ha nått
            gäldenären kunde anses vara försumbar.
          </p>
          <p xml:id="i-HEjBRjVTV73b5Zn6JkgocB">
            I stället för att borgenären ska styrka preskriptionsavbrott
            ska numera alltså, enligt Högsta domstolen, en sannolikhetsbedömning
            göras. Högsta domstolen har dessutom godtagit utdrag ur inkassobolags
            datasystem som bevisning för att brev har avsänts. Det krävs inte
            ens faktiska kopior av avsända brev.
          </p>
          <p xml:id="i-Xx5DFhFQ3Bs7afWDsHsJf2">
            År 2012 gick Högsta domstolen ännu längre (NJA 2012 s. 172) och
            införde en regel om att gäldenären har en skyldighet att bevaka
            posten på sin folkbokföringsadress och att en försändelse som
            har delats ut där ska anses ha kommit honom tillhanda, oavsett
            om han faktiskt har bott på adressen eller inte. I och med det
            räckte det alltså inte att gäldenären lämnade en förklaring till
            varför han inte hade tagit emot försändelser på sin folkbokföringsadress.
          </p>
          <p xml:id="i-oEmTU3ffqa9xXCsdRT1Ln">
            En rad frågeställningar har uppkommit till följd av Högsta domstolens
            avgöranden. Hur många kravbrev behövs? Spelar det någon roll om
            det rör sig om en treårig eller tioårig preskriptionstid? Från
            vilket kravbrev anses preskriptionsavbrott ha skett – det första
            (vilket är mest gynnsamt för gäldenären) eller det sista (vilket
            gynnar borgenären)?
          </p>
          <p xml:id="i-X6MoCH8V91R8EJoeUD1TGc">
            Frågorna har vållat mycket stora problem i praktiken, inte minst
            hos landets kronofogdar som i första instans har att avgöra om
            en fordran går att verkställa eller inte. När det finns oklarheter
            kring hur reglerna ska tolkas ökar också risken för olika tillämpning
            vid olika hovrätter. Kronofogdemyndigheten har i ett ställningstagande
            slagit fast att det ska krävas fyra kravbrev inom ordinarie preskriptionstid
            för att preskriptionsavbrott ska anses ha skett. Samtidigt har
            i hovrätt även endast två kravbrev godtagits. Detta skapar en
            rättsosäkerhet där frågan om en skuld går att verkställa kan bli
            beroende av var i landet gäldenären bor.
          </p>
          <p xml:id="i-GXsM5SGhA8WxjiGqKHTwZx">
            I förarbetena till preskriptionslagen uttrycktes att kravet måste
            vara att gäldenären har fått del av kravet eller erinran. Motivet
            till det är att det är betydligt enklare för borgenären att visa
            att gäldenären tagit del av ett brev än för gäldenären att visa
            att han inte har gjort det. Detta är en rimlig avvägning som stämmer
            överens med de allmänna principerna om bevisbörda.
          </p>
          <p xml:id="i-Xbq7EpCywVXfXJok62vyep">
            Dessutom har i förarbetena framhållits att det är viktigt att
            preskriptionsreglerna är så enkla och lättförståeliga som möjligt.
            Preskriptionsreglerna är numera, i och med HD:s senare avgöranden,
            i vart fall inte enkla och lättförståeliga. Det är inte heller
            helt oproblematiskt att de har verkan retroaktivt, på så sätt
            att krav som tidigare skulle ha ansetts preskriberade numera kan
            väckas till liv.
          </p>
          <p xml:id="i-B8Pf8kiMS1EDPbi2XHazHX">
            För att bringa klarhet kring reglernas innebörd och politiskt
            lyfta frågan om en eventuell återgång till ordningen att borgenären
            genom mottagningsbevis eller dylikt ska styrka preskriptionsavbrott,
            behövs en översyn av aktuella bestämmelser i preskriptionslagen.
            En utredning bör mot den bakgrunden tillsättas för att se över
            lagstiftningen.
          </p>
        </div>
        <div xml:id="i-GSsLU4mgptkLi15Gv88942" type="signatureBlock">
          <list xml:id="i-587ZGfic8JVtQossWzWYph">
            <item xml:id="i-Bi9ye6MWZuEnVikL1Su7Gy" who="i-Ev13DrJjHbo85jEmQ5EPLM" type="signature">
              Ewa Thalén Finné (M)
            </item>
            <item xml:id="i-VLNFEq2daZLJVoqXx3m93M" who="i-TMBKCxFj2h6LkEEpYodyut" type="signature">
              Jessika Roswall (M)
            </item>
            <item xml:id="i-QQkPevmAgb4B7PonJVUk8o" who="i-LQN2UB7ZUM3n6gNS929Hes" type="signature">
              Thomas Finnborg (M)
            </item>
            <item xml:id="i-HbU6f1Xzq8Nz4j9JicoMVu" who="i-TigPaPfe7eBTgfMXr1phgo" type="signature">
              Mats Green (M)
            </item>
            <item xml:id="i-CpEJVpA2H2ZiFPVj8Jj38R" who="i-6X8Fc68oRcYCskG3k248x5" type="signature">
              Carl-Oskar Bohlin (M)
            </item>
            <item xml:id="i-FLCA4NLLTcjCoUJABWUZB3" who="i-MEQoHPb6qh2nYtPCAZQYv3" type="signature">
              Maria Malmer Stenergard (M)
            </item>
          </list>
        </div>
      </div>
    </body>
  </text>
</TEI>
