<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0788/mot_200001_MJ_0788-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16
          </p>
          <p>
            2000/01 mnr: MJ788 pnr: s33008
          </p>
          <p>
            Motion till riksdagen 2000/01:MJ788
          </p>
          <p>
            av Carina Hägg (s)
          </p>
          <p>
            Utökat våtmarksskydd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att snarast införa ett utökat våtmarksskydd, omfattande
            hela Jönköpings län.
          </p>
          <p>
            Motivering
          </p>
          <p>
            De orörda våtmarksarealerna är bevaransvärda. De opåverkade våtmarkerna
            utgör i Jönköpings län endast cirka 1 96. Våtmarkerna exploateras
            för skogsproduktion, skogsbilvägar och är föremål för utfyllnad
            med överskottsmassor med mera. Trots det som ännu sker på våtmarkernas
            bekostnad så har denna marktyp ändå kommit att omvärderas under
            senare år. Utdikningarna har ej genomförts på grund av ett stärkt
            lagskydd för våtmarken i stora delar av landet. Miljömålet ”myllrande
            våtmark” har etablerats. Vi har även kunnat se positiva exempel
            på hur våtmarker både återställts och nyanlagts. Bakgrunden till
            omvärderingen är bland annat att våtmarkerna visat sig ha stor
            betydelse för vårt nyttjande av landskapet. Hydrologiskt oskadade
            våtmarker fungerar naturligt som vattenreservoarer och utjämningsmagasin.
            De fungerar vidare som filter för många kemiska föreningar som
            kommer med det förorenade luftburna nedfallet. Lokalt har arbete
            genomförts för att värna våtmarker och därigenom våra fågelarter.
            Ett exempel är Kroppsjön, som ligger utmed Getaryggarna i Värnamo
            kommun. Även EU:s fågeldirektiv, artdirektiv och habitatdirektiv
            har tillkommit. Frågan om behovet av ett utökat våtmarksskydd
            för hela Jönköpings län har jag tidigare aktualiserat, och frågan
            kom att behandlas av riksdagen under förra mandatperioden. Efter
            en fortsatt dialog så kom regeringen den 1 juli att ge länsstyrelserna
            i Jönköpings och Hallands län uppdraget att analysera och redovisa
            förhållandena beträffande våtmarkerna vad avser påverkan genom
            olika ingrepp. Främst gäller det hydrologiska förhållanden, men
            även närings- och försurningsaspekter beaktas samt vad som i övrigt
            är väsentligt
          </p>
          <pb facs="riksdagen-motions-pdf/data/200001/mot_200001_MJ_0788/mot_200001_MJ_0788-0002.pdf"/>
          <p>
            2000/01:MJ788
          </p>
          <p>
            17
          </p>
          <p>
            för att ge en samlad beskrivning av påverkan. De gäller kommunerna
            Sävsjö, Nässjö, Vaggeryd, Gnosjö, Värnamo, Gislaved och Hylte
            i två län som ännu inte helt omfattas av förbud mot markavvattning.
            Enligt min mening så skulle ett förbud mot markavvattning sannolikt
            endast marginellt påverka skogens produktionsförmåga, medan däremot
            ett stort antal hotade eller sällsynta arter skulle få fortsatta
            livsbetingelser. Särskilt utsatta är de våtmarker som är mindre
            än 10 ha. Vid prövningstillstånd enligt 18 8 naturvårdslagen har
            mindre våtmarker särskilt missgynnats då deras naturvärde inte
            varit dokumenterat. Anspråken på våtmarken är många och därför
            krävs en tydligare prioritering till förmån för bevarande av =
            biologisk mångfald, långsiktig resurshushållning och motståndskraft
            mot ändringar av näringsbalansen i ekosystemet.
          </p>
          <p>
            Stockholm den 19 september 2000
          </p>
          <p>
            Carina Hägg (s)
          </p>
        </div>
      </div>
    </body>
  </text>
</TEI>
