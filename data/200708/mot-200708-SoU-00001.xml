<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00001">
  <teiHeader>
    <fileDesc>
      <titleStmt>
        <title>med anledning av prop. 2006/07:124 Abort för utländska kvinnor och förebyggande av oönskade graviditeter</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:124 Abort för utländska kvinnor och förebyggande av oönskade graviditeter</title>
          <idno type="rdwebb">GV02So1</idno>
          <rs type="number">So1</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So1/text</ref>
          <ref type="dokument_url_html">http://data.riksdagen.se/dokument/GV02So1</ref>
          <ref type="dokumentstatus_url_xml">http://data.riksdagen.se/dokumentstatus/GV02So1</ref>
          <ref type="doc">http://data.riksdagen.se/fil/F9443043-5F57-4E21-B3CD-6565C327FC37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-935vjt6p3apdBLxKBGxg1s" type="basedOn"/>
        <correspContext corresp="i-935vjt6p3apdBLxKBGxg1s">
          <ref>Proposition 2006/07:124</ref>
        </correspContext>
        <correspAction xml:id="i-3RAZD8cnaM7C4cY4YniBJF" type="signed"/>
        <correspContext corresp="i-3RAZD8cnaM7C4cY4YniBJF">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-EWy3x2v2KsFBQrYvtJTABP" type="referral">
          <date when="2007-09-26"/>
        </correspAction>
        <correspAction xml:id="i-HD8wmdwiihjN9rY8g7PJd1" type="dismissal">
          <date when="2007-09-25"/>
        </correspAction>
        <correspAction xml:id="i-CNjQq7e3Vsngxzkh42ofrF" type="dismissal">
          <date when="2007-09-25"/>
        </correspAction>
        <correspAction xml:id="i-9w2j2VrCiMgdkPbCSVxirU" type="submission">
          <date when="2007-09-18"/>
        </correspAction>
        <correspAction xml:id="i-Q8An3HFHNGd78tWjP1a61P" type="transfer">
          <date when="2007-09-17"/>
        </correspAction>
        <correspAction xml:id="i-WBng7pcMjaiuRyAqjmeHjM" type="assigned"/>
        <correspContext corresp="i-WBng7pcMjaiuRyAqjmeHjM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Vpw8vXVBDAe9qgP8uEcLLD">
            Förslag till riksdagsbeslut
          </head>
          <list style="ol">
            <item xml:id="i-QyD3fxjoih359yKSzo5pan">
              Riksdagen tillkännager för regeringen som sin mening vad som
              anförs i motionen om att utreda möjligheterna till subvention
              eller annan form av täckning av hälso- och sjukvårdskostnader
              i Sverige för att ge utländska kvinnor som kommer från länder
              där abort är förbjudet i lag reella möjligheter till abort.
            </item>
            <item xml:id="i-3F9pCTvJvw5PJkJqeW5n2Y">
              Riksdagen tillkännager för regeringen som sin mening vad som
              anförs i motionen om att ändra abortlagen så att även barnmorskor
              ges rätt att utföra medicinsk abort och rekvirera/förskriva abortpiller.
            </item>
            <item xml:id="i-7BXkFtaTsPwm4z8N7qjKq5">
              Riksdagen tillkännager för regeringen som sin mening vad som
              anförs i motionen om att verka för att det före­byggande arbetet
              angående sexuell hälsa och reproduktivitet prioriteras.
            </item>
            <item xml:id="i-729idgtyJWVK7GPWk7HDaY">
              Riksdagen tillkännager för regeringen som sin mening vad som
              anförs i motionen om att verka för att en nationell norm vad det
              gäller tillgänglighet till ungdomsmottagningar fastställs.
            </item>
            <item xml:id="i-KaJShBtyjiBAHamaw1jvA6">
              Riksdagen tillkännager för regeringen som sin mening vad som
              anförs i motionen om att berörda lärare bör ges möjlighet till
              fortbildning i ämnet sex- och samlevnadsundervisning samt att
              det bör ingå i lärarutbildningen.
            </item>
            <item xml:id="i-9eNbYtDX38oEvNiLeYWSAh">
              Riksdagen tillkännager för regeringen som sin mening vad som
              anförs i motionen om att verka för att Sesammottagningar eller
              liknande byggs upp över hela landet.
            </item>
          </list>
        </div>
        <div type="motContent">
          <head xml:id="i-F9Qiqaz253dYYkQCaADzmL" type="h1">
            Sexuell och reproduktiv hälsa
          </head>
          <p xml:id="i-Ro9ktxcTNNKcaHUP7pfbUt">
            Rätt till saklig sexualkunskap oavsett sexuell läggning, sexuell
            identitet eller könsuttryck, är en betydelsefull pusselbit för
            att främja sexuell och reproduktiv hälsa.
          </p>
          <p xml:id="i-5zNmh7sS5bHQBMrDXsBEzY">
            Trygg sexualitet som är fri från fördomar, tvång, våld och diskriminering
            är viktig för att människor ska må bra. Synen på sexualiteten
            i samhället betyder mycket. Den är också viktig för kvinnors hälsa
            eftersom en förnedrande syn på kvinnors sexualitet leder till
            tvång och våld, och därmed ohälsa. Rådgivning om preventivmedel
            och om hur man förebygger sexuellt överförbara sjukdomar bör vara
            lättillgänglig och vända sig till både män, kvinnor, pojkar och
            flickor. Rätten till abort är en grundsten i ett jämställt och
            hälsofrämjande samhälle. I länder där abort inte är tillåtet dör
            många kvinnor i onödan på grund av komplikationer efter osäkra
            aborter. I vissa länder är abort inte ens tillåtet vid våldtäkt
            eller incest. Ändå utförs varje år ca 20 miljoner osäkra aborter
            i världen.
          </p>
          <p xml:id="i-SyW4bn2JYnAxTojre4amyX">
            Europakonventionen om mänskliga rättigheter antogs 1953, den
            amerikanska började gälla 1978 och den afrikanska 1986. Där anges
            att hälsa är en mänsklig rättighet. Trots det så har inte alla
            länder, vare sig i Europa eller i andra delar av världen, som
            ratificerat FN-konventionen sett till att säkra aborter blir tillgängliga.
            Abort är en mänsklig rättighet och länder som inte ser till att
            kvinnor kan få säkra aborter bryter mot dessa rättigheter.
          </p>
          <head xml:id="i-9hZminQ67ZARLEpkWLtFM2" type="h1">
            Utred möjligheterna till kostnadsersättning
          </head>
          <p xml:id="i-ThmbPXPemmc447nFPwrdGM">
            Det är bra att regeringen nu föreslår att abortlagen ändras så
            att det inte längre krävs att kvinnan är svensk medborgare eller
            bosatt i Sverige och att regeringen särskilt trycker på att utländska
            kvinnor ska erbjudas samma omhändertagande som svenska kvinnor.
            Men i likhet med vad som gäller beträffande övrig hälso- och sjukvård
            som ges till utländska personer kommer landstingens kostnader
            för vården att ersättas antingen av kvinnans sjukvårdsförsäkring
            i hemlandet eller av kvinnan själv, beroende på vilka regler som
            gäller i det enskilda fallet. Det finns stor risk att det i praktiken
            blir mycket svårt att få abort i Sverige för de kvinnor som kommer
            från länder där abort är förbjudet såvida de inte har mycket goda
            ekonomiska resurser. Även om det finns en EU-förordning 1408/71
            som samordnar medlemsstaternas socialförsäkringssystem, är det
            inte säkert att de länder där abort är förbjudet kommer att stå
            för kostnaderna. Sverige har till exempel i sina regler att vården
            ska vara godkänd av Sverige för att betalning ska ske. För asylsökande
            gäller överenskommelse mellan SKL och staten där staten ersätter
            vård enligt schablon.
          </p>
          <p xml:id="i-kr3LhCnvWgwDce31ieqZ1">
            Skulle det gå att göra någon form av statlig fond som utländska
            kvinnor kan söka ersättning från, eller ska det vara liknande
            regler som för de asylsökande, eller kan landstingen teckna någon
            försäkring för de kvinnor som inte kan få sina sjukvårds­kostnader
            täckta av sitt hemland? Miljöpartiet anser att regeringen bör
            ges i uppdrag att utreda möjligheterna till subvention eller annan
            form av täckning av hälso- och sjukvårdskostnader för de utländska
            kvinnor där abort är förbjudet. Då kan de ges en reell valmöjlighet.
          </p>
          <head xml:id="i-8tZXU6SVxW6RBN9frZfAXQ" type="h1">
            Abort
          </head>
          <p xml:id="i-4bzomoQpJDj6365y6FMK7j">
            Miljöpartiet anser att det är kvinnans rättighet att själv kunna
            bestämma över om och när hon vill ha barn. I Sverige har vi sedan
            1975 fri abort. Det innebär att en kvinna kan besluta sig för
            att göra abort till och med den 18:e veckan av sin graviditet,
            utan att behöva uppge varför hon vill göra aborten.
          </p>
          <p xml:id="i-VtKZPgQ3KfEJuRXvkBJ9cb">
            Antalet aborter under första halvåret 2006 uppgick till 17 910,
            vilket är något fler än under motsvarande period förra året (17
            499). Bland tonåringarna ökade antalet aborter med nästan 2 procent
            jämfört med samma period föregående år. Den största ökningen finns
            dock bland kvinnor mellan 20 till 24 år där antalet aborter ökat
            med nästan 6 procent. En betydande minskning av antalet aborter,
            nästan 10 procent, kan ses hos kvinnor över 40 år. (SCB)
          </p>
          <head xml:id="i-FVM2ifrZRdHy8DzU4oLJPM" type="h1">
            Bakgrundsinformation: skrapning eller abortpiller?
          </head>
          <p xml:id="i-QCXkz8adJaKUYEPFWG52GC">
            Idag finns det i princip två sätt att genomföra en abort dels
            genom ett kirurgiskt ingrepp en s.k. skrapning, dels genom en
            medicinsk åtgärd abortpiller.
          </p>
          <p xml:id="i-PfiyVSoUBxvDorjWpPaeMJ">
            Vakuumskrapning kan användas före 1214:e graviditetsveckans utgång.
            Läkaren för in ett plast- eller metallrör i livmodern, genom slidan,
            och gör en skrapning. Ingreppet sker under lokalbedövning eller
            lätt narkos och tar ungefär 20 minuter; själva vakuum­skrapningen
            tar ett par minuter. Kvinnan får ofta lämna sjukhuset samma dag.
          </p>
          <p xml:id="i-3m2dAMGvAmZPxxD872bTE9">
            Abortpillret började användas inom den svenska läkarvården år
            1993 och ska inte förväxlas med dagenefterpiller som tas i anslutning
            till oskyddat samlag där graviditets­risk föreligger och som säljs
            på apotek. Abortpiller ges efter konstaterad graviditet.
          </p>
          <p xml:id="i-PeVpCjtz5m7H4FpJmXQgZs">
            Vid den medicinska abortmetoden sväljer kvinnan s.k. abortpiller
            (innehållande antiprogesteron) som gör att livmodern inte reagerar
            på kroppens eget graviditets­bevarande hormon. Två dagar senare
            återvänder hon till sjukhuset, där hon får ett slidpiller som
            sätter igång livmodersammandragningar och mjukar upp livmoderhalsen.
            Fostret stöts därefter ut ur kroppen. Behandlingen tar 46 timmar.
            Tabletterna kan användas upp till 8:e graviditetsveckans utgång
            eller mer precist upp till 63 dagar efter den sista menstruationens
            första dag. Efter 14 dagar återkommer kvinnan till abort­kliniken
            för en efterundersökning.
          </p>
          <p xml:id="i-Si96ST2ZoXDyXjR9d4KcDL">
            Med hjälp av abortpiller kan kvinnan ges möjlighet att göra delar
            av aborten hemma i stället för på sjukhus. Vilket för många skapar
            en ökad trygghet.
          </p>
          <p xml:id="i-Wr8rWywTC4ag44kzzkp2yX">
            Metoderna är likvärdiga ur medicinsk synpunkt. Fördelen med abortpiller
            är att det är skonsammare mot kroppen. Inga kirurgiska ingrepp
            behöver göras, vilket minimerar infektionsrisken, komplikationer
            i samband med narkos och eventuella skador på livmodern. På vissa
            kliniker i Sverige sker redan nära hälften av aborterna med hjälp
            av abortpillret.
          </p>
          <head xml:id="i-emCsFq2sahn1hcix8gvsc" type="h1">
            Rätt att utföra medicinsk abort
          </head>
          <p xml:id="i-XY2yaZ1GnCBkJJgEkj8FVZ">
            De flesta kvinnor bestämmer sig tidigt om de ska fullfölja en
            graviditet eller ej, men i många landsting är det lång kö vilket
            gör att väntetiden blir utdragen. Efter vecka åtta dvs. fram till
            den 63:e dagen är medicinsk abort inte längre aktuell. Vi anser
            att det är kvinnan som ska kunna välja abortmetod, och då kan
            inte köerna vara så långa, vilket de är på många håll, att graviditeten
            överskrider 63 dagar. Vi anser också att det är viktigt att kvinnan
            ska kunna känna sig trygg och enbart behöva träffa en person,
            barnmorskan under vårdprocessen.
          </p>
          <p xml:id="i-3zDAGmBazoeR3PX1mxt2YK">
            I dag är det enligt abortlagen enbart läkare som utför abort,
            vilket är en gammal skrivning som levt kvar från den tid då endast
            kirurgisk abort fanns att tillgå som behandlingsmetod. Dock har
            ingen rätt att förskriva abortpiller per recept, utan de måste
            rekvireras från sjukhusapoteken av vårdavdelningen. I dag har
            barnmorskorna en mycket aktiv del i arbetet med abort. Dessutom
            har specialutbildade barnmorskor i dag rätt att förskriva p-piller.
            Specialutbildade barnmorskor med erfarenhet av gynekologi och
            ultraljudsundersökningar m.m. bör kunna ges rätt att utföra medicinsk
            abort och rekvirera eller förskriva abortpiller.
          </p>
          <p xml:id="i-TaULAqMSnH1ju8kf46yArC">
            Miljöpartiet anser att specialutbildade barnmorskor ska kunna
            ha ansvar för hela vårdprocessen vad det gäller abort, vilket
            ger möjlighet till kontinuitet i hela vårdkedjan och en trygghet
            för kvinnan. Därför bör abortlagen ändras så att även barnmorskor
            kan ha rätt att bistå kvinnan vid medicinsk abort.
          </p>
          <head xml:id="i-3wiBkCahgTbRL32YZaRK4u" type="h1">
            Se över lagstiftningen
          </head>
          <p xml:id="i-9m7zuEksVqLPyTnZUVSKBm">
            I abortlagen 1974:59 står det: Endast den som är behörig att
            utöva läkaryrket får utföra abort eller avbryta havandeskap enligt
            6 § . Åtgärden skall ske på allmänt sjukhus eller på annan sjukvårdsinrättning
            som Socialstyrelsen godkänner. Lag ( 1995:660 ).
          </p>
          <p xml:id="i-JGVm5fmUVdmXP6gz62yuxm">
            Detta försvårar för kvinnor dels att göra den delen av aborten
            hemma där fostret kommer ut, dels att barnmorskan är den som avbryter
            havandeskapet. Detta behöver ses över för att underlätta för de
            kvinnor som vill vara i hemmet där de känner sig trygga.
          </p>
          <head xml:id="i-ZJ8ZrRveNytwm8w4gg6WT" type="h1">
            Förebyggande arbete
          </head>
          <p xml:id="i-PFgv5rXbkitwk1NFNpJNMT">
            Sexualiteten är en av människans starkaste drivkrafter men kanske
            också något av det känsligaste i en människas liv, framför allt
            i en ung människas liv.
          </p>
          <p xml:id="i-BigWzZJarVrYasARm1cEhx">
            Regeringen aviserar sin avsikt att tillsätta en arbetsgrupp med
            uppgift att överväga hur arbetet med att förebygga oönskade graviditeter
            kan utvecklas. Vi anser att riksdagen ska ge regeringen i uppdrag
            att verka för att det förebyggande arbetet angående sexuell hälsa
            och reproduktivitet prioriteras, och vi tar också upp några konkreta
            förslag till åtgärder.
          </p>
          <p xml:id="i-UDfWfVQWsKErdgHFtbtnxY">
            I arbetet med att minska aborter ingår en bred förebyggande verksamhet.
            Enligt RFSU använder ingen kvinna i Sverige abort som preventivmetod.
            I själva verket visar undersökningar att oönskade graviditeter
            beror på att man misslyckats med att använda preventivmedel. Ungefär
            70 procent av dem som genomgår abort uppger att de tillfälligt
            inte använt något preventivmedel vid samlaget, men att de vanligtvis
            brukar använda preventivmedel. Tillgänglighet och upplysning är
            A och O i detta arbete. Där har ungdomsmottagningar och Sesammottagningar
            en mycket viktig roll. Båda dessa mottagningar saknas på allt
            för många håll i landet. Därför behövs det en nationell norm för
            tillgänglighet. Det är också ett problem att det finns för få
            tjänster i förhållande till antal invånare i kommunen, och det
            är inte heller ovanligt att ungdomsmottagningar stänger 10 veckor
            under sommaren. En årstid då det snarast behövs en ökad tillgänglighet.
          </p>
          <p xml:id="i-9uNt5r8BLFUDLW6MgaTkf9">
            En annan viktig del i det förebyggande arbetet är att det i skolan
            finns en bra sex- och samlevnadsundervisning. Ett ämne där många
            skolor har stora brister i dag, och många lärare saknar kompetens
            att undervisa i ämnet.
          </p>
          <p xml:id="i-9fQRwm6utqagHM3kqZWXau">
            Det är också av stor vikt att det finns s.k. Sesammottagningar
            1 inom respektive landsting för att kvinnor och män oavsett ålder
            ska ges möjlighet till en trygg och säker sexuell hälsa. Att exempelvis
            skapa Sesammottagningar eller liknande med god tillgänglighet
            i varje landsting/region är ett sätt att uppfylla ett av de elva
            folkhälsomålen, en trygg och säker sexualitet och en god reproduktiv
            hälsa.
          </p>
        </div>
        <div type="motSignatures">
          <list>
            <item xml:id="i-3jKmAQaCoq9C7uiU7rmwUx" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-Ctho2nybeQ8bsgqpiaLDEm" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-Mb6ntw7fGpoBBYRZghXRgM" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
            <item xml:id="i-JPPGsGxDRHosdr2oi4DjKw" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
