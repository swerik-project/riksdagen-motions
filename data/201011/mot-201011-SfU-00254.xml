<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00254">
  <teiHeader>
    <fileDesc>
      <titleStmt>
        <title>Förbättrad arbetsskadeförsäkring</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad arbetsskadeförsäkring</title>
          <idno type="rdwebb">GY02Sf254</idno>
          <rs type="number">Sf254</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf254/text</ref>
          <ref type="dokument_url_html">http://data.riksdagen.se/dokument/GY02Sf254</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf254</ref>
          <ref type="doc">http://data.riksdagen.se/fil/D415F12E-F07A-4FB8-AB41-59F1111BE6FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GwQqi7jg6U2faF8m3Zqjex" type="signed"/>
        <correspContext corresp="i-GwQqi7jg6U2faF8m3Zqjex">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-CvJz1nUqrEWCZ44RFiB5Q2" type="numbering">
          <date when="2010-10-28"/>
        </correspAction>
        <correspAction xml:id="i-7Egx5VTZTxrS6U9D9kxdJk" type="submission">
          <date when="2010-10-25"/>
        </correspAction>
        <correspAction xml:id="i-MymwpHBPpz5eG4VuJyQQdE" type="transfer">
          <date when="2010-10-24"/>
        </correspAction>
        <correspAction xml:id="i-L5uNifHkttcvkRm5hbCiTH" type="assigned"/>
        <correspContext corresp="i-L5uNifHkttcvkRm5hbCiTH">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3iKMXKiT3uLMB3FrrzvnWt">
            Förslag till riksdagsbeslut
          </head>
          <p xml:id="i-4Ly4ob2WQz4hSqhV2t9kDK">
            Riksdagen tillkännager för regeringen som sin mening vad som
            anförs i motionen om att tillsätta en utredning med syftet att
            kvinnor och män ska ha en rättssäker process och att den som fått
            en arbetsskada godkänd ska erhålla en skälig ersättning.
          </p>
        </div>
        <div type="motContent">
          <head xml:id="i-CZQgUvw4BZeY4zaKFVxVZC" type="h1">
            Motivering
          </head>
          <p xml:id="i-VA6uEY46R1j7CT1FST1ibY">
            Arbetsskadeförsäkringen (LAF) har en lång historik. Nuvarande
            lag är från 1977 men den har haft flera föregångare under 1900-talet.
            Arbetslivet bör stå för de kostnader som det orsakar bl.a. genom
            en arbetsskadeförsäkring. Effekterna av skadorna är omedelbara
            men påverkar även framtida försörjningsförmåga för löntagarna.
          </p>
          <p xml:id="i-DTHQJNfm5hmkWycCmM1rB1">
            I början av 1990-talet genomgick Sverige en omfattande ekonomisk
            kris. Villkoren i försäkringen skärptes av statsfinansiella skäl.
            Det blev svårare att få en arbetsskada godkänd och beviskraven
            skärptes. Nya regler kom att gälla från 1993. De nya strängare
            reglerna gjorde försäkringen mindre försäkringsmässig och färre
            arbetsskadade hölls skadeslösa. Efter saneringen av statsfinanserna
            aktualiserades en reform av LAF. Syftet med reformen var att göra
            om reglerna så att fler arbetsskadade skulle få ersättning och
            bättre ersättning. I propositionen (prop. 2001/02:81) motiverade
            regeringen en reformering av arbetsskadeförsäkringen med bland
            annat:
          </p>
          <p xml:id="i-9PCPfKn3oa4SH7yw2WuLNt">
            4.2.4 Regeringens bedömning
          </p>
          <p xml:id="i-B5TQzE1p536pNnfG44YkT">
            Reformeringen av bevisreglerna 1993 har, i förening med den åtstramning
            i tillämpningen som ansetts ha skett ett par år dessförinnan,
            medfört en tillämpning av arbetsskadeförsäkringen som enligt vad
            som anförts i projektgruppens promemoria upplevs som alltför restriktiv.
            Detta gäller främst muskuloskeletala sjukdomar som drabbar kvinnor
            i större utsträckning än män. Regelsystemet med en arbetsskadebedömning
            i två led med olika beviskrav är som framgått av den tidigare
            redogörelsen otymplig med hänsyn till att det är frågan om ärenden
            som i första instans inte handläggs av jurister utan av tjänstemän
            i försäkringskassorna. För stränga krav på visad skadlig inverkan
            medför på sikt en risk för en onyanserad och slentrianmässig arbetsskadebedömning.
            Om skador som kan vara arbetsrelaterade i stor utsträckning inte
            godkänns som arbetsskador, kan detta dessutom ha en hämmande effekt
            på arbetsmiljöarbetet.
          </p>
          <p xml:id="i-Nkawk1ZNddoLbtQhAvm3Go">
            Frågan är då om detta syfte uppnåddes. Utbetalningar för arbetsskadade
            har minskat under en rad år. År 2002 utbetalades 7 118 miljoner
            ur arbetsskadeförsäkringen. År 2007 var siffran nere på 5 808
            miljoner och prognosen för 2011 är 4 624 miljoner. I budgetpropositionen
            för 2011 är prognosen 3 449 miljoner kronor för 2012. LO/TCO rättsskydd
            får också in allt färre ärenden. Många anser det inte lönt att
            pröva möjligheten att få ersättning. Detta gäller i synnerhet
            fall rörande arbetssjukdomar.
          </p>
          <p xml:id="i-58VmQKedRAyYKvRwjL7by1">
            Enligt en rapport som Försäkringskassan låtit göra, Socialförsäkringsrapport
            2008:3, beviljades 42 % av männen livränta i de fall som rörde
            problem i mjukvävnader mot 20 % av kvinnorna. När det gäller ryggproblem
            godkändes 26 % av männen mot 15 % av kvinnorna. År 2008 hade kvinnorna
            i snitt 48 % godkännandefrekvens medan männen hade 67 %.
          </p>
          <p xml:id="i-4J4fK4svrU8P5NKaqsLQCG">
            Regeringen skriver i budgetpropositionen för 2011 att man gett
            uppdrag till SBU och Inspektionen för socialförsäkringen att öka
            kunskapen bakom detta faktum att män beviljas arbetsskadelivränta
            i högre utsträckning än kvinnor.
          </p>
          <p xml:id="i-Hf3ADixLynyRxjy6vF28xw">
            Även om regeringen använder förstoringsglas för att ta del av
            denna kunskap återstår mycket för att regeringen ska bevisa verklig
            vilja att rätta till brister i arbetsskadeförsäkringen liksom
            i sjukförsäkringen. Problemen med arbetsskadeförsäkringen rör
            heller inte enbart genderperspektivet. Några av dessa brister
            redovisas i slutet av motionen.
          </p>
          <p xml:id="i-9Bjh53XLU8ZqGfuWBrpt9n">
            Allt färre ärenden prövas men inget tyder på att det är ett resultat
            av en så snabb förbättring av arbetsmiljöerna. Om nu inte syftet
            uppnåddes bör en översyn göras av försäkringen och dess regler.
            Målet måste vara att när övervägande skäl talar för att det är
            en arbetsskada så ska kvinnor och män få en rättssäker prövning.
            Blir det bifall ska principen vara att man ska få en ersättning
            som innebär att man blir skadeslös.
          </p>
          <head xml:id="i-XVNawJWnfjVxN9z6QLsCRP" type="h2">
            Risken för en onyanserad och slentrianmässig arbetsskadebedömning
          </head>
          <p xml:id="i-NkyEBsTnZs5tq9kqwH9F4a">
            I en översyn bör systemet för kunskapsinhämtning kring olika
            arbetsskador analyseras. De senaste forskningsrönen behöver snabbt
            implementeras i beslutsunderlagen för Försäkringskassan. Försäkringskassan
            behöver utökat utrymme att beställa och sammanställa forskning.
            Detta gäller inte minst kring förslitningsskador i rörelseorganen
            och psykosociala diagnoser samt andra svårbedömda sjukdomstillstånd.
          </p>
          <p xml:id="i-VHg7HQHBMeSGqfV1GUAxwg">
            Även utformningen av bevisregeln behöver utvärderas om den kan
            ha bidragit till att syftet med reformen inte förverkligades.
            I propositionen (prop. 2001/02:81) uttalades ett klart syfte med
            reformen:
          </p>
          <p xml:id="i-H3oRC4pzR7aE5VTyyTYsvc">
            Syftet med lättnaden i beviskraven är att även skador som på
            goda medicinska grunder kan antas ha sitt ursprung i faktorer
            i arbetsmiljön ska kunna omfattas av arbetsskadeförsäkringen.
            Resultat eller rön från omstridda eller allmänt ifrågasatta medicinska
            studier kan normalt inte anses med tillräcklig styrka visa att
            en arbetsmiljöfaktor är skadlig i arbetsskadeförsäkringens mening.
            En väl utbredd uppfattning bland läkare som har relevanta specialistkunskaper
            bör däremot kunna läggas till grund för att sådan skadlighet föreligger,
            även om det inte finns fullständig enighet inom läkarkåren som
            helhet.
          </p>
          <p xml:id="i-YPTJVTLHMd93P2HMCvNnDc">
            Det fanns alltså ett klart syfte med reformen när det gäller
            att lätta på beviskraven. På LO-TCO rättsskydd AB har man stor
            erfarenhet av hur reformen tillämpats, eller snarare brister i
            tillämpning utifrån lagstiftarens intensioner. På deras hemsida
            kan man läsa bl.a. det Mattias af Malmborg, förbundsjurist skrivit
            om försäkringsrätt, 2007-01-17:
          </p>
          <p xml:id="i-Hw6PF79rMZpqFub3yQUXbv">
            I Kammarrätten har man nu alltså lyft blicken över kanten på
            boken (Arbete och Hälsa 2001:12) och tagit hänsyn till den skadliga
            arbetsmiljön och till Päivis individuella förutsättningar. Man
            konstaterar att Scanias företagsläkare har arbetat på Päivis arbetsplats
            under många år och får anses ha störst kunskap om arbetsmiljön
            av de läkare som har yttrat sig i målet. Företagsläkaren har också
            haft kontakt med och undersökt Päivi under ett flertal år. Kammarrätten
            fäster därför särskild vikt vid företagsläkarens utlåtande. Sammantaget
            finner rätten att det har funnits skadliga faktorer i Päivis arbete,
            som också har orsakat hennes besvär. Hon har därför rätt till
            livränteersättning för hela sin inkomstförlust.
          </p>
          <p xml:id="i-VinmhuSYVhzRVEXHUoA7Nt">
            Domen är ett viktigt ställningstagande, i en tid då försäkringskassorna
            lägger allt mindre kraft på arbetsskadeutredningar. Man tycks
            intressera sig mer för att utredningarna ska gå snabbt än för
            att besluten ska vara väl underbyggda. När domstolarna underkänner
            bedömningar som bara hänvisar till försäkringsläkarens yttrande,
            kan vi på sikt förvänta oss bättre utredningar i arbetsskadeärenden.
          </p>
          <p xml:id="i-MXs4SmMtfrf9sYovX82EQY">
            Risken för en onyanserad och slentrianmässig arbetsskadebedömning
            var just vad dåvarande regering varnade för. Försäkringskassans
            handläggare måste ha utrymme för att göra bra och fullständiga
            arbetsskadeutredningar. Regeringen måste via budget och regleringsbrev
            skapa förutsättningar för en rättssäker tillämpning av regelverket,
            målet ska inte enbart vara att minska utbetalda ersättningar.
            Överskottet i försäkringen är redan rekordstort .
          </p>
          <p xml:id="i-SaGfZ7e3iU2bHWLPntWgkc">
            Dagens arbetsskadeförsäkring kritiseras av många. Kjell Torén,
            l äkare och professor i försäkringsmedicin vid Göteborgs universitet,
            samt Bengt Järvholm, l äkare och professor i yrkes- och miljömedicin
            vid Umeå universitet, skrev i DN debatt 13 augusti 2010 att dagens
            arbetsskadeförsäkring behöver förändras för att de under åren
            har träffat många patienter som bortom allt rimligt tvivel blivit
            sjuka av sitt arbete, men inte fått sin sjukdom godkänd som arbetsskada.
          </p>
          <head xml:id="i-L71PRiYfjd4u23HxLcp81J" type="h2">
            Utred och förbättra
          </head>
          <p xml:id="i-4A9yQsmAJTqhV7jBM7NMRm">
            Utgångspunkten för en översyn är principen om att man ska hållas
            skadeslös. Det som behöver utredas utöver ovan nämnda är bl.a.:
          </p>
          <list style="ul">
            <item xml:id="i-JBDVg7aZg9XanBZGyNdiEw">
              Inkomst ska vara pensionsgrundande. Eftersom försäkringen ska
              hålla den försäkrade skadeslös från inkomstbortfall bör även retroaktiv
              ränta ge pensionsrätt.
            </item>
            <item xml:id="i-MYNWBoq2yJ6kYCNxbL3T9K">
              Livräntan ska ersätta inkomstbortfallet, en översyn bör göras
              om hur detta ska ske fullt ut. En fråga som också då bör belysas
              är att uppbära sjukpenning och livränta samtidigt.
            </item>
            <item xml:id="i-HsMBJtC3tWREKhkpjMTCah">
              Arbetsskadade som fått tänderna skadade har tidigare fått förhandsbesked
              från Försäkringskassan. Arbetsskadade kan nu få ligga ute med
              stora belopp i väntan på besked.
            </item>
          </list>
          <p xml:id="i-LDncQH2Rx7VfFBtcSqCZ3f">
            En förbättring av arbetsskadeförsäkringen bör göras och en utredning
            med syftet att kvinnor och män ska ha en rättssäker process och
            att den som fått en arbetsskada godkänd ska erhålla en skälig
            ersättning bör tillsättas. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-T8DdNnkvz4w4csHLuAAoj7" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-CGhsLvksU3WW67wVNjZU8w" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-VKVHqifZGEZgCBLsrwYwLX" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-CqRr7Uu4xRPvmXmTgbqyhM" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-H4VRJaEFWx1xWwxPANB96P" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-4nKf6fpmxUGwXfQzXmqjMU" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
