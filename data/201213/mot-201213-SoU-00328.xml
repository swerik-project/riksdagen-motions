<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00328">
  <teiHeader>
    <fileDesc>
      <titleStmt>
        <title>Samkönade kvinnliga par och barnlöshet</title>
        <author corresp="i-MVzhVeKwRGmjHjHoSrReg9 i-9bqWLXmB7Cb3r3JUmkkLBy">av Börje Vestlund och Hans Ekström (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samkönade kvinnliga par och barnlöshet</title>
          <idno type="rdwebb">H002So328</idno>
          <rs type="number">So328</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So328/text</ref>
          <ref type="dokument_url_html">http://data.riksdagen.se/dokument/H002So328</ref>
          <ref type="dokumentstatus_url_xml">http://data.riksdagen.se/dokumentstatus/H002So328</ref>
          <ref type="doc">http://data.riksdagen.se/fil/FCD3B10C-D39D-43DA-8D24-7AB82F900268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q1YANbmuMoLdKNRnNZPENM" type="signed"/>
        <correspContext corresp="i-Q1YANbmuMoLdKNRnNZPENM">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-9bqWLXmB7Cb3r3JUmkkLBy"/>
        </correspContext>
        <correspAction type="numbering" xml:id="i-9StwGQabAvHxcXqkY5qXCt">
          <date when="2012-10-04"/>
        </correspAction>
        <correspAction type="submission" xml:id="i-54VWW7zUnQPyAp7afWicMc">
          <date when="2012-10-03"/>
        </correspAction>
        <correspAction type="transfer" xml:id="i-6faAPf8wWFx9aXXuZt7HqV">
          <date when="2012-09-28"/>
        </correspAction>
        <correspAction type="assigned" xml:id="i-3bXCAGKyPy8iJnGUeg72MB"/>
        <correspContext corresp="i-3bXCAGKyPy8iJnGUeg72MB">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8WbsRupvKxETT782ndp4K2">
            Förslag till riksdagsbeslut
          </head>
          <list style="ol">
            <item xml:id="i-WZ3KcdskcoZmtnf5cbcUeV">
              Riksdagen tillkännager för regeringen som sin mening vad som
              anförs i motionen om en översyn av lagen (1984:1140) om insemination,
              lagen (1988:711) om befruktning utanför kroppen och lagen (2006:351)
              om genetisk integritet m.m. för att också i praktiken säkerställa
              alla kvinnors rätt till lika behandling och lika tillgång till
              behandling vid ofrivillig barnlöshet.
            </item>
            <item xml:id="i-RFiNCxMFMviQRzDZoHNttE">
              Riksdagen tillkännager för regeringen som sin mening vad som
              anförs i motionen om att införa en föräldraskapspresumtion för
              att säkerställa alla barns rätt till båda sina föräldrar, oavsett
              föräldrarnas kön. 1
            </item>
          </list>
          <p xml:id="i-KKLgYHxuB7phHsg96SVFoJ">
            1 Yrkande 2 hänvisat till CU.
          </p>
        </div>
        <div type="motContent">
          <head type="h1" xml:id="i-QymX7biy3BYCaemfkUgXxt">
            Motivering
          </head>
          <p xml:id="i-SoihuBiQcnzhfvh8qGqY7z">
            Sedan den 1 juli 2005 har också kvinnliga samkönade par tillgång
            till assisterad befruktning inom den svenska sjukvården. Efter
            sju år med den förändrade lagstiftningen börjar det bli allt tydligare
            vilka begränsningar som fortfarande finns. Kvinnliga samkönade
            par har i praktiken inte samma möjligheter att bli föräldrar genom
            assisterad befruktning som olikkönade par. Orsakerna till detta
            är flera.
          </p>
          <p xml:id="i-4PEpVPPFDMTQiwFyT3rEou">
            Landstingen beslutar själva om vilka regler som ska gälla när
            det gäller tillgång till assisterad befruktning. Vanligt är att
            det finns ett maxantal för-söksinseminationer respektive provrörsbefruktningar
            och IVF-behandlingar. Antalet försök är anpassat dels efter landstingens
            ekonomi och prioriteringar, dels efter olikkönade pars situation.
            När ett olikkönat par söker sig till sjukvården för att få hjälp
            med att uppnå graviditet har paret redan försökt bli gravida på
            egen hand under en längre tid. Det anses vara normalt att det
            kan ta över ett år att på egen hand uppnå graviditet. Vissa landsting
            kräver till och med att paret har försökt själva i närmare två
            år. Kvinnliga samkönade par som söker sjukvårdens hjälp påbörjar
            sina försök att bli gravida när de gör sitt första försök hos
            sjukvården. Att de då får exakt samma antal försök som de olikkönade
            paren är märkligt. Landstingen erbjuder ofta mellan tre och sex
            behandlingar med insemination, och en till tre IVF-behandlingar
            med andra ord väsentligt färre försök än vad som hinns med inom
            den tidsperiod som anses vara normal för att uppnå graviditet
            utan att något är fel.
          </p>
          <p xml:id="i-SXvGgpoHqiCrGwArEYCpZR">
            Om kvinnan som genomgår behandlingarna inte lyckas bli gravid
            av de försök som erbjuds, erbjuds inte hennes partner att försöka
            istället. Nyligen slogs också fast, genom en nekad prövning i
            Högsta domstolen, att ett kvinnligt samkönat par inte heller har
            rätt att avbryta behandlingarna av den ena kvinnan och istället
            inleda behandlingar av den andra, om till exempel något fel som
            kommer att försvåra graviditet upptäckts, eller kvinnan passerat
            landstingets övre åldersgräns.
          </p>
          <p xml:id="i-S1SGoKov8vaye3Ts8dXLxX">
            För kvinnliga samkönade par som inte lyckas bli gravida genom
            de behandlingar som landstingen erbjuder är möjligheterna i Sverige
            uttömda. För olikkönade par, som har de ekonomiska möjligheterna,
            återstår att försöka på privata kliniker. Då dessa, i lagen om
            genetisk integritet, är förbjudna att utföra behandlingar med
            donerade könsceller är kvinnliga samkönade par utestängda från
            den möjligheten (liksom förstås olikkönade par där en av parterna
            saknar könsceller). Samma lag förbjuder också så kallad embryodonation,
            det vill säga behandlingar där såväl ägg som spermier är donerade.
            Detta utestänger bland annat kvinnor som saknar egna ägg, och
            lever i en relation med en annan kvinna, från möjligheten till
            behandling i Sverige.
          </p>
          <p xml:id="i-LcHpGnKNJJ2dqddeSGjLuV">
            Lagstiftningen tar inte heller hänsyn till de särskilda önskemål
            som kan finnas i ett kvinnligt samkönat par så som till exempel
            viljan att båda kvinnorna i paret ska bli biologiska föräldrar.
            Det är ett vanligt önskemål i ett kvinnligt samkönat par att ha
            två barn, där kvinnorna har fött var sitt. Eftersom få landsting
            erbjuder behandling för par som redan har ett barn, är detta inte
            möjligt inom ramen för den svenska sjukvården. I vissa landsting
            erbjuds syskonförsök, men då endast med samma biologiska mamma.
            För att den andra kvinnan ska ha rätt till behandling för egen
            del får hon i princip skaffa sig en ny partner, vilket förstås
            är en ologisk och orimlig konsekvens av en bestämmelse.
          </p>
          <p xml:id="i-49YUBcHJm77kkvBnReeAL8">
            Fyra landsting i Sverige tillämpar dessutom olika patientavgifter
            för olikkönade och samkönade par. I Västernorrlands, Västerbottens
            och Jämtlands län får kvinnliga samkönade par betala upp till
            10 000 kronor per inseminationsbehandling, medan de olikkönade
            paren betalar patientavgiften på 230300 kronor. I Östergötland
            betalar kvinnliga samkönade par upp till 3 000 kronor och får
            bara två försök, olikkönade par betalar patientavgift och får
            obegränsat antal försök. Landstingens argument för varför de har
            infört de olika avgifterna är att de anser att de olikkönade parens
            anledning till behandlingen är medicinsk, medan medicinska skäl
            saknas för de kvinnliga samkönade paren. Argumentet mot detta
            är naturligtvis att ofrivillig barnlöshet leder till samma psykiska
            ohälsa och försämrade livskvalitet för alla människor. Inte heller
            är det alltid klarlagt varför olikkönade par som söker sjukvårdens
            hjälp för att bli gravida inte har lyckats på egen hand. Ofta
            kan inget fel upptäckas, men behandling erbjuds på lika villkor
            ändå.
          </p>
          <p xml:id="i-Y52RzAwT7WRW9uehMsinHT">
            De här nämnda problemen måste få en politisk lösning. Det är
            inte rimligt att förutsättningarna är olika i olika delar av landet,
            eller att kvinnor som lever i samkönade relationer behandlas annorlunda
            än kvinnor som lever i olikkönade relationer när det gäller villkoren
            för att få tillgång till assisterad befruktning. En reformering
            av lagarna är nödvändig.
          </p>
          <p xml:id="i-JePWCQawArozV91rERwgcZ">
            År 2007 lämnades utredningen Föräldraskap vid assisterad befruktning
            (SOU 2007:3) till Justitiedepartementet. Utredaren lägger där
            fram förslaget att en kvinna som är registrerad partner med en
            kvinna som föder ett barn automatiskt ska bli barnets andra förälder,
            på det sätt som gäller vid faderskapspresumtion. Utredningens
            förslag har hittills inte blivit verklighet och kvinnliga samkönade
            par tvingas därför genomgå en krångligare juridisk process än
            olikkönade par. Detta utsätter dem och deras barn för en onödig
            press i en redan känslig period i livet. Utredningens förslag
            borde därför skyndsamt bli verklighet.
          </p>
        </div>
        <div type="motSignatures">
          <list>
            <item xml:id="i-NbTEdvyZMNi1vKpaJjuq5i">
              Börje Vestlund (S)
            </item>
            <item xml:id="i-PLfEdzbH1XYvqR3y6pCtoc">
              Hans Ekström (S)
            </item>
          </list>
        </div>
      </div>
    </body>
  </text>
</TEI>
