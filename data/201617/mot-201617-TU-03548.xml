<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-03548">
  <teiHeader>
    <fileDesc>
      <titleStmt>
        <title>med anledning av prop. 2016/17:45 Värdeåterföring vid satsningar på transportinfrastruktur</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3548 av Emma Wallrup m.fl. (V)</title>
          <idno type="rdwebb">H4023548</idno>
          <rs type="number">3548</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4023548/text</ref>
          <ref type="dokument_url_html">http://data.riksdagen.se/dokument/H4023548</ref>
          <ref type="dokumentstatus_url_xml">http://data.riksdagen.se/dokumentstatus/H4023548</ref>
          <ref type="docx">http://data.riksdagen.se/fil/09908116-B622-4DB5-BD4B-1B91285AFEB8</ref>
          <ref type="pdf">http://data.riksdagen.se/fil/C4F110F4-5233-4C08-AB06-C89EB210583D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-We58yKFwETHWbQvZrPxZ7y" type="basedOn"/>
        <correspContext corresp="i-We58yKFwETHWbQvZrPxZ7y">
          <ref>Proposition 2016/17:45</ref>
        </correspContext>
        <correspAction xml:id="i-6bgW9q6XA8wwwBW7rkPeeT" type="signed"/>
        <correspContext corresp="i-6bgW9q6XA8wwwBW7rkPeeT">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-B6NDrry6E6PfbyXbiJQShk" type="submitted">
          <date when="2016-12-06"/>
          <time when="10:30:54"/>
        </correspAction>
        <correspAction xml:id="i-SYqb5o8EsNV9pydcPp9dtX" type="dismissed">
          <date when="2016-12-12"/>
        </correspAction>
        <correspAction xml:id="i-J2oaTuRsf4RmnEmH7nkDyT" type="reviewed">
          <date when="2016-12-12"/>
          <time when="14:30:32"/>
        </correspAction>
        <correspAction xml:id="i-7BA7VsLDipPNmb4fCi7CV5" type="referred">
          <date when="2016-12-13"/>
        </correspAction>
        <correspAction xml:id="i-bfEroxtM2ZPUPXP9nkdZ1" type="assigned">
          <date when="2017-03-01"/>
          <time when="17:34:21"/>
        </correspAction>
        <correspContext corresp="i-bfEroxtM2ZPUPXP9nkdZ1">
          <ref type="assignedTo">Trafikutskottet</ref>
        </correspContext>
        <correspAction xml:id="i-YFsP67RhXjKvyBYJi2xK3W" type="behandlas_i"/>
        <correspContext corresp="i-YFsP67RhXjKvyBYJi2xK3W">
          <ref type="uppgift">2016/17:TU9</ref>
          <ref type="ref_dok_id">H401TU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU9</ref>
          <ref type="ref_dok_titel">Värdeåterföring vid satsningar på transportinfrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3548 av Emma Wallrup m.fl. (V)
          med anledning av prop. 2016/17:45 Värdeåterföring vid satsningar
          på transportinfrastruktur
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7Tekj8aBDEQTqUbC8vnP8e">
            1 Förslag till riksdagsbeslut
          </head>
          <list>
            <item xml:id="i-N4RuiSsB5uMS7WrxuyzYhf" sortKey="Yrkande 1">
              Riksdagen avslår regeringens proposition 2016/17:45 Värdeåterföring
              vid satsningar på transportinfrastruktur.
            </item>
          </list>
        </div>
        <div type="motContent">
          <head xml:id="i-67LVdzxrPBY48dMm9hYVDX" type="h1">
            2 Bakgrund
          </head>
          <p xml:id="i-2YK6rjWepRs8MvH7MLJNZa">
            Regeringen beslutade i juli 2014 att en särskild utredare/förhandlingsperson
            skulle få i uppdrag att ta fram förslag till principer för finansiering
            samt förslag till ny utbyggnadsstrategi för nya stambanor för
            höghastighetståg mellan Stockholm och Göteborg/Malmö. Därutöver
            ingick i uppdraget att identifiera och analysera behov av åtgärder
            i infrastrukturen i Stockholms län, Västra Götalands län och Skåne
            län som kostnadseffektivt förbättrar tillgängligheten och kapaciteten
            i transportsystemet och leder till ett ökat bostadsbyggande. Inom
            ramen för uppdraget skulle förhandlingspersonen föreslå lagändringar
            som tydliggör hur markvärdesökningar som uppstår genom investeringar
            i infrastruktur kan ligga till grund för kostnadsdelning i samband
            med exploateringsavtal. En delredovisning skulle föreslå författningsförslag
            för denna inriktning. I juni 2015 lämnade förhandlingspersonen
            delbetänkandet Sverigeförhandlingen – Ett författningsförslag
            om värdeåterföring (SOU 2015:60).
          </p>
          <p xml:id="i-HRyGD7X4CWaR6NXhDmYQV3">
            Regeringens proposition baserar sig på delbetänkandets förslag
            och motsvarar i stort detta. I propositionen föreslås ändringar
            i plan- och bygglagen för att göra det möjligt att på frivillig
            väg återföra till samhället delar av den värdeökning för fastigheter
            som uppstår till följd av stora investeringar i transportinfrastruktur
            (värdeåterföring). Värdeåterföring föreslås ske genom att en kommun
            som medfinansierar statlig eller landstingskommunal transportinfrastruktur
            får förhandla med en byggherre eller fastighetsägare om att ersätta
            kommunen för en del av den medfinansiering som kommunen lämnar.
          </p>
          <p xml:id="i-Ku5nsM1gMHjRpbL8pvwsGd">
            Med anledning av ovannämnda förslag om värdeåterföring föreslår
            propositionen även att kommuner ska få lämna bidrag till byggande
            av järnväg, vilket avser tunnelbana och spårväg, som ett landsting
            ansvarar för.
          </p>
          <p xml:id="i-3dPeb3S7QHZBUQjkZDsfgi">
            Lagändringarna föreslås träda i kraft den 1 april 2017.
          </p>
          <head xml:id="i-Cz9qfMWk9FXsbvuRwowYCG" type="h1">
            3 Remissinstanserna oeniga om förslag på värdeåterföring
          </head>
          <p xml:id="i-E8xeoqpRB2dcFh163xBvoD">
            En majoritet av remissinstanserna är positivt inställda till
            förslaget och anser att det är rimligt att en värdestegring som
            uppstår på grund av infrastrukturinvesteringar kan föras tillbaka
            till den som gjort investeringen. Men även många av de som är
            positiva ser problem och oklarheter med förslaget. Till de remissinstanser
            som är positiva hör t.ex. SKL, Trafikanalys, Trafikverket, Svensk
            kollektivtrafik samt ett flertal län och landsting. Med förslaget
            bedömer ett antal remissinstanser att utrymmet för investeringar
            i regionalinfrastruktur kan komma att öka samt att det bör underlätta
            för gemensamma transportinfrastruktursatsningar med syfte att
            nå en hög samhällsekonomisk nytta och kostnadseffektiva lösningar.
            Trafikanalys anser att det på sikt bör övervägas om det inte finns
            lösningar som på ett mer effektivt sätt skapar förutsättningar
            för lokal och regional medfinansiering för att få till stånd samhällsekonomiskt
            motiverad infrastruktur i de flaskhalsar och stråk där behovet
            är som störst. SKL framför att Sverigeförhandlingen samtidigt
            innebär att det ställs orimliga krav på kommuner, landsting och
            regioner i fråga om att vara med och delfinansiera de nya höghastighetsjärnvägarna.
          </p>
          <p xml:id="i-G2qZboC7pg6deKiRF7WJEA">
            Bland de remissinstanser som direkt avstyrker eller är negativa
            finns bl.a. Naturvårdsverket, Sabo (Sveriges Allmännyttiga Bostadsorganisation),
            Boverket, Konkurrensverket och Hyresgästföreningen. Följande brister
            mot förslaget framförs:
          </p>
          <list style="ul">
            <item xml:id="i-DK259E1RVqSyxBh7UtQQhn">
              Det kan få negativa konsekvenser för byggandet ute i landet där
              exploateringsvärdet är lägre än i storstäderna.
            </item>
            <item xml:id="i-VRp9B6APFCLNjPEim3Adno">
              Små företag får det tuffare än större företag att klara och hantera
              de osäkerheter som uppkommer med förslaget.
            </item>
            <item xml:id="i-4Tax71cZj4SmDZWbYDpifW">
              Det riskerar att leda till dyrare och i värsta fall minskat bostadsbyggande.
            </item>
            <item xml:id="i-W2Pku1Y791Q3eDp1utDCtS">
              Markägare kan inte tillgodogöra sig värdeökningen förrän fastigheten
              avyttras.
            </item>
            <item xml:id="i-L6k9Dv6nUruh9L4qx4DnhN">
              Produktionen av hyresrätter riskerar att missgynnas då det inte
              kommer att finnas utrymme att höja hyrorna för att kompensera
              för värdeåterföringsavgiften.
            </item>
            <item xml:id="i-JoZddELfWhMx3kmyJKGaiT">
              Det finns risk att förslaget leder till att projekt med hög grad
              av medfinansiering prioriteras framför projekt som utifrån samhällsnytta
              borde vara mer angelägna. Detta kan leda till att det blir svårare
              att nå både de transportpolitiska målen och miljökvalitetsmålen.
            </item>
          </list>
          <head xml:id="i-seRZJQcNxuzCEvwG1QYvK" type="h1">
            4 Förslaget riskerar samhällsnyttan vid byggande av infrastruktur
            och bostäder
          </head>
          <p xml:id="i-3G3FDVkJoJpQvzjMEhy3Ut">
            För att skapa utrymme för nödvändiga investeringar i hållbara
            transporter, inte minst nya järnvägar, krävs ett förändrat förfaringssätt
            för investeringar. I statens nuvarande budgetsystem är t.ex. en
            investering i järnväg snarare kortsiktig än långsiktig då den
            i regel sker inom ett utgiftsområde och genom direktavskrivning.
            Investeringarna får konkurrera om utrymmet under utgiftstaken
            med löpande utgifter som sjukpenning, barnbidrag m.m. Detta riskerar
            att leda till att investeringar, som kommer flera generationer
            till godo, inte kommer till stånd eller skjuts på framtiden och
            att samhällets långsiktiga hållbarhet försvagas. Vänsterpartiet
            menar därför att staten, i likhet med vad som är fallet i kommuner
            och företag, bör införa en investeringsbudget. Vid byggande av
            höghastighetsbanor och andra nödvändiga infrastrukturinvesteringar
            bör lånefinansiering vara huvudprincip.
          </p>
          <p xml:id="i-VzCryGoXJ9mMNNmpcqmr7x">
            Regeringens förslag om värdeåterföring riskerar att ytterligare
            stärka medfinansiering som finansieringsmetod för infrastruktur.
            Förslaget innebär även en form av offentlig-privat samverkan för
            utformning och finansiering av infrastruktur, vilket kan riskera
            att objekt med hög samhällsnytta inte prioriteras.
          </p>
          <p xml:id="i-8kwzTh5bU5tpgyMjLbZpKu">
            Vänsterpartiet är inte principiellt motståndare till medfinansiering
            men ser stora risker med att denna finansieringsmetod både riskerar
            att förändra prioritetsordningen för nationella infrastrukturobjekt
            och påföra kostnader från staten till lokala och regionala företrädare.
            Investeringar i infrastruktur är, och bör förbli, en i hög grad
            huvudsakligen statlig angelägenhet. Med regeringens förslag om
            värdeåterföring i samband med satsningar på infrastruktur riskerar
            objekt med begränsad samhällsnytta att prioriteras före objekt
            som i högre grad är kostnadseffektiva med avseende på demokratiskt
            beslutade nationella målsättningar. Då förslaget innebär en generell
            möjlighet till kostnadsdelning, och inte enbart i samband med
            Sverigeförhandlingen och höghastighetsbanan, finns även risk att
            infrastrukturobjekt som t.ex. vägbyggen prioriteras före hållbara
            transportlösningar för klimat och miljö.
          </p>
          <p xml:id="i-WdXg93PWDSDvVpQGpiQdYG">
            Förslaget kan även komma att skapa negativa följdeffekter på
            bostadsmarknaden. Bland annat finns risker för avtagande bostadsbyggande,
            där särskilt hyresrättsfastigheter kan komma att missgynnas. Breda
            socioekonomiska grupper kan få allt svårare att möta de ökande
            bokostnader som är att förvänta vid ökade privata insatser i lokala
            exploateringsavtal. Den merkostnad som måste bäras av fastighetsägare
            med ett långsiktigt åtagande kan svårligen kompenseras med hyreshöjningar.
            Effekten av förslaget riskerar i slutänden att drabba i synnerhet
            de grupper som efterfrågar ett kostnadsvänligt boende i hyresrätt
            i storstadsregioner, vilket kan antas bidra till ytterligare segregerat
            boende.
          </p>
          <p xml:id="i-2dXSFMG91waUttxMWMdYdH">
            Vänsterpartiet delar i grunden regeringens bedömning att det
            finns behov av åtgärder som återför medel till samhället när fastigheter
            ökar i värde till följd av stora investeringar i transportinfrastruktur.
            Vi menar att en sådan återföring lämpligast utformas genom en
            ökad beskattning av fastigheter så att fastighetsbeskattningen
            i ökad utsträckning sker efter fastigheters marknadsvärde. Genom
            att införa en generell beskattning skapas ökat utrymme för att
            med offentliga intäkter kostnadseffektivt finansiera infrastruktur
            med hög samhällsnytta i enlighet med beslutade samhällsmål.
          </p>
          <p xml:id="i-VYFtyt5nUqBRhUgJRezqB2">
            Regeringens förslag riskerar att försvaga samhällsnyttan med
            investeringar i transportinfrastruktur och fastigheter. Därför
            bör riksdagen avslå regeringens proposition 2016/17:45 Värdeåterföring
            vid satsningar på transportinfrastruktur. Detta bör riksdagen
            besluta.
          </p>
        </div>
        <div type="motSignatures">
          <list>
            <item xml:id="i-SZ9Br2UpYtp5bvgv3zNYUy">
              Emma Wallrup (V)
            </item>
            <item xml:id="i-42gVcWZRUBeC1NLmLXKxKJ">
              Stig Henriksson (V)
            </item>
            <item xml:id="i-WKSf29VX5uuzLJqDvJPXVA">
              Jens Holm (V)
            </item>
            <item xml:id="i-DmeSD369Q1oBd2ThtV8uoi">
              Amineh Kakabaveh (V)
            </item>
            <item xml:id="i-Tzq5LtTxRc8yNmQCWD3QQx">
              Birger Lahti (V)
            </item>
            <item xml:id="i-45FTKuGrjTifZZiLw3QQgw">
              Hans Linde (V)
            </item>
            <item xml:id="i-PMRKcGT1zbXDVABH4r2r4F">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
