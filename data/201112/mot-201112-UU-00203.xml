<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00203">
  <teiHeader>
    <fileDesc>
      <titleStmt>
        <title>Honduras</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Honduras</title>
          <idno type="rdwebb">GZ02U203</idno>
          <rs type="number">U203</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U203/text</ref>
          <ref type="dokument_url_html">http://data.riksdagen.se/dokument/GZ02U203</ref>
          <ref type="dokumentstatus_url_xml">http://data.riksdagen.se/dokumentstatus/GZ02U203</ref>
          <ref type="doc">http://data.riksdagen.se/fil/43FE1241-09A4-4D3B-ADFD-012BDF8310E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Weac165vPm6o2z234et1wf" type="signed"/>
        <correspContext corresp="i-Weac165vPm6o2z234et1wf">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-5CqFvECe66WrGeH1gihDWn">
          <date when="2011-09-29"/>
        </correspAction>
        <correspAction type="submission" xml:id="i-31yxtbKz7sdBRKnkDnwwXQ">
          <date when="2011-09-26"/>
        </correspAction>
        <correspAction type="transfer" xml:id="i-LTeXuirEcCh7LYAydSpYMu">
          <date when="2011-09-26"/>
        </correspAction>
        <correspAction type="assigned" xml:id="i-AvEsWAxdZXYGQ3AJgdN1gv"/>
        <correspContext corresp="i-AvEsWAxdZXYGQ3AJgdN1gv">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-K5ua363VYAW4edxa27igew">
            Förslag till riksdagsbeslut
          </head>
          <list style="ol">
            <item xml:id="i-WAvSfvcjTo1FxmTYPEiPGQ">
              Riksdagen tillkännager för regeringen som sin mening vad som
              anförs i motionen om att Sverige som enskilt land, såväl som medlem
              i EU och FN, ska agera för att regeringen i Honduras ska respektera
              de mänskliga rättigheterna och garantera alla medborgares säkerhet.
            </item>
            <item xml:id="i-SzYg9V57kXtSuzio2fSSQC">
              Riksdagen tillkännager för regeringen som sin mening vad som
              anförs i motionen om att Sverige som enskilt land, såväl som medlem
              i EU och FN, ska agera för att en oberoende kommission tillsätts
              för att utreda brotten mot de mänskliga rättigheterna i Honduras
              efter kuppen 2009.
            </item>
            <item xml:id="i-3UkL7XWjRgJd5aQ8UgrdM4">
              Riksdagen tillkännager för regeringen som sin mening vad som
              anförs i motionen om att Sverige som enskilt land, såväl som medlem
              i EU och FN, ska agera för att det avtal som slutits mellan regeringen
              i Honduras och motståndsfronten ska efterlevas.
            </item>
          </list>
        </div>
        <div type="motContent">
          <head type="h1" xml:id="i-R7MM82b42PPu658zY877aP">
            Motivering
          </head>
          <p xml:id="i-CQXcTWaWnkmUkdEk27ou1K">
            Det tydligaste bakslaget för demokratin och de mänskliga rättigheterna
            i Latinamerika på många år var den militära statskuppen i Honduras
            den 28 juni 2009 då den demokratiskt valda presidenten Manuel
            Zelaya avsattes. Kuppen väcker minnen från tidigare decenniers
            militärdiktaturer i Latinamerika och påminner om att det inte
            går att ta de demokratiska framstegen i Latinamerika för givna.
          </p>
          <p xml:id="i-AMK7jCfqFPmQWsbRqVqQk8">
            I början av 1900-talet myntades begreppet bananrepublik med Honduras
            som modell. Landet styrdes av militärer i nära allians med den
            ekonomiska eliten, rättsväsendet var godtyckligt, korruptionen
            utbredd och landet var beroende av egentligen en exportvara: bananer.
            De amerikanska bananbolagen United Fruit Company och Standard
            Fruit Company hade ett avgörande politiskt inflytande. Under hela
            1900-talet dominerades politiken av det liberala Partido Liberal
            och det konservativa Partido Nacional. Partierna turades om att
            sitta på presidentstolen när inte militären hade makten. Men medan
            flera av grannländerna härjades av inbördeskrig under 1980- och
            90-talen tog Honduras små steg mot demokratisering.
          </p>
          <p xml:id="i-5cVFZDRuyQ12aiD8LRq9yY">
            År 2006 valdes godsägaren Manuel Zelaya från Liberala partiet
            till president. Han kom att bryta med den ekonomiska elit som
            i realiteten styrt landet sedan självständigheten. I ett av Latinamerikas
            fattigaste och mest skuldtyngda länder genomfördes sociala reformer
            för att minska fattigdomen, landet gick med i den mellanstatliga
            organisationen ALBA och i utrikespolitiken började landet agera
            mer självständigt.
          </p>
          <p xml:id="i-WRvucrVRKzVmq86UQpG8c2">
            Den gamla eliten i Honduras kunde inte acceptera landets nya
            inriktning . Den 28 juni stormades presidentpalatset i huvudstaden
            Tegucigalpa av beväpnad militär som tvingade president Manuel
            Zelaya ombord på ett plan till Costa Rica. Militärkuppen fördömdes
            av både OAS, USA och EU. Den nya regeringen under Roberto Micheletti
            erkändes inte av någon annan stat. Trots påtryckningar från inte
            minst övriga Latinamerika vägrade den nya regeringen att tillmötesgå
            krav på att den demokratiskt valda regeringen skulle återinsättas.
            Den 29 november 2009 genomförde kuppregeringen ett presidentval,
            vid vilket den konservative kandidaten Porfirio Pepe Lobo vann.
            Ett flertal latinamerikanska länder valde att inte erkänna valet.
          </p>
          <p xml:id="i-Q6cud6jtacw2yESpWVg5DE">
            Efter valet har världssamfundets blickar riktats mot andra delar
            av jorden. Men i Honduras fortsätter den våg av mord, förföljelser
            och övergrepp som inleddes med kuppen 2009. Amnesty International
            och Human Rights Watch rapporterar om bland annat mord, hot, tortyr
            och massarresteringar. Övergreppen drabbar alla som uppfattas
            som kritiska till den nya regimen i Honduras eller som sympatisörer
            till Motståndsfronten, som bildades av Zelayas anhängare efter
            kuppen. Sedan kuppen har 12 journalister mördats i Honduras, men
            även medlemmar i bonde- och fackföreningsrörelserna, människorättsförsvarare,
            jurister och politiskt aktiva förföljs och mördas. En synnerligen
            utsatt grupp är hbt-aktivister. Sedan kuppen ägde rum har så många
            som 34 hbt-personer mördats. Det är uppenbart att den nya regeringen
            använt sig av kuppen för att tysta alla meningsmotståndare och
            slå sönder landets sociala rörelser.
          </p>
          <p xml:id="i-BnrFKSFE6q52ZjQMerA9qq">
            Kränkningar av de fackliga rättigheterna har historiskt varit
            omfattande och förutsättningarna för facklig organisering svaga.
            Men efter kuppen kom situationen för den honduranska fackföreningsrörelsen
            att dramatiskt försämras. Honduras ekonomi har sin bas i fruktexport
            och textilproduktion i skattefria zoner. Inom båda dessa sektorer
            har löntagarnas rättigheter historiskt varit kraftigt begränsade
            och facklig organisering motarbetats. Utländska sammansättningsindustrier,
            maquilas, har mycket snabbt växt fram de senaste åren, lockade
            av fördelaktiga ekonomiska villkor. Idag beräknas cirka 130 000
            personer arbeta i dessa industrier, majoriteten av dem kvinnor.
            I de skattefria zonerna svartlistas och avskedas personer som
            försöker organisera arbetarna fackligt, trots att arbetsrättslagstiftningen
            garanterar organisationsrätten. Efter kuppen har flera fackliga
            ledare och andra föreningsaktiva utsatts för dödshot och mordförsök,
            i flera fall misstänks arbetsgivare ligga bakom övergreppen. Tre
            fackligt aktiva mördades under 2010, bland annat Vanessa Zepeda
            Alonzo som hittades mördad 3 februari 2010 i huvudstaden Tegucigalpa.
            Hon var aktiv i motsvarigheten till Försäkringsanställdas förbund.
            Vittnen uppgav att hon körts över av en bil.
          </p>
          <p xml:id="i-3fwMdv3ZvXLo5mJDyo14Uy">
            Den borgerliga regeringen beslutade tyvärr att fasa ut det svenska
            utvecklingssamarbetet med Honduras 2007, en utfasning som slutfördes
            2010. Sverige har dock fortfarande möjligheter att vara en tydlig
            kraft för demokrati och respekt för de mänskliga rättigheterna
            i landet. Vänsterpartiet anser att Sverige som enskilt land, såväl
            som medlem i EU och FN, ska agera för att regeringen i Honduras
            ska respektera de mänskliga rättigheterna och garantera alla medborgares
            säkerhet. Detta bör riksdagen som sin mening ge regeringen tillkänna.
          </p>
          <p xml:id="i-LvUPqxCV2hoRzYbvoPGEj2">
            Ett centralt problem efter kuppen 2009 har varit den utbredda
            straffriheten i landet. Domstolarnas oberoende har undergrävts,
            oberoende domare har avskedats och straffriheten för de som allierat
            sig med den nya regimen har brett ut sig. Till exempel har inte
            något av alla dem fall av sexualiserat våld mot kvinnor som rapporterats
            efter kuppen resulterat i att förundersökningar inletts enligt
            Amnesty International, som kallar president Lobos ovilja att agera
            mot övergrepp för oacceptabel. När den honduranska regimen inte
            är beredd att agera för att skydda sin egen befolkning så blir
            det desto viktigare att omvärlden agerar. Bland annat Human Rights
            Watch har i sin rapport After the coup rekommenderat att en oberoende
            kommission tillsätts för att få ett slut på den straffrihet som
            brett ut sig. Vänsterpartiet stödjer detta krav och anser att
            Sverige som enskilt land, såväl som medlem i EU och FN, ska agera
            för att en oberoende kommission tillsätts för att utreda brotten
            mot de mänskliga rättigheterna i Honduras efter kuppen 2009. Detta
            bör riksdagen som sin mening ger regeringen tillkänna.
          </p>
          <p xml:id="i-WjMsJkhCWkDAoTJfTvLUk9">
            En av de få positiva nyheterna från Honduras sedan kuppen kom
            den 22 maj 2011. Då offentliggjordes att Manuel Zelaya och den
            sittande presidenten Porfirio Lobo slutit ett avtal som kunde
            möjliggöra för Zelayas att återvända till sitt land efter 23 månader
            i landsflykt i Dominikanska Republiken. Men avtalet innebar också
            att den honduranska regeringen erkände Motståndsfronten som en
            laglig rörelse med rätt att delta i framtida val. Avtalet understryker
            dessutom att rekommendationer från FN:s människorättsråd genomförs
            och en demokratisk grundlagsförsamling sammankallas med målet
            att utlysa en folkomröstning om en ny grundlag. Avtalet öppnar
            också för att Amerikanska staternas organisation, OAS, ska bevilja
            Honduras återinträde i organisationen. Avtalet innebär att Honduras
            kan ta steg mot en återgång till ett demokratiskt styre. Det är
            nu viktigt att omvärlden agerar för att avtalet respekteras och
            genomförs. Vänsterpartiet anser att Sverige som enskilt land,
            såväl som medlem i EU och FN, ska agera för att det avtalet mellan
            regeringen i Honduras och Motståndsfronten ska efterlevas . Detta
            bör riksdagen som sin mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-H2pvtfyDHskPTS7XqaE29S" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-NsEeCED757FLyGFwh1trU7" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-WWrpRUk8hS4T5njKZTYLBS" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-2xGEwnVt3kiRXEJDeoQpSY" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-3aqFBFq296GsH8wjLaXPco" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-GkgSzQaHoAQ4ZbBoAnFGb2" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
