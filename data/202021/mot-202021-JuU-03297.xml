<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03297">
  <teiHeader>
    <fileDesc>
      <titleStmt>
        <title>Våld i nära relationer och hedersrelaterad brottslighet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3297 av Johan Forssell m.fl. (M)</title>
          <idno type="rdwebb">H8023297</idno>
          <rs type="number">3297</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023297/text</ref>
          <ref type="dokument_url_html">http://data.riksdagen.se/dokument/H8023297</ref>
          <ref type="dokumentstatus_url_xml">http://data.riksdagen.se/dokumentstatus/H8023297</ref>
          <ref type="docx">http://data.riksdagen.se/fil/CA24952A-3EF6-4E31-A3B3-A6777B372463</ref>
          <ref type="pdf">http://data.riksdagen.se/fil/D455A9D7-1C81-4694-8082-465F73C6C858</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PyHcnYqDmAKaUVoQSSUbKT" type="signed"/>
        <correspContext corresp="i-PyHcnYqDmAKaUVoQSSUbKT">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-9B8HLUGxvuQLjREJFmS6vX" type="submitted">
          <date when="2020-10-06"/>
          <time when="14:06:32"/>
        </correspAction>
        <correspAction xml:id="i-XaLDeBrT8925SYiNemQ9S8" type="reviewed">
          <date when="2020-10-06"/>
          <time when="16:27:47"/>
        </correspAction>
        <correspAction xml:id="i-Dwh6PVzmoofkrmZTVYL8B1" type="referred">
          <date when="2020-10-14"/>
        </correspAction>
        <correspAction xml:id="i-2rVq6SYzNK5xdTJXPX2wWZ" type="assigned">
          <date when="2021-10-07"/>
          <time when="13:20:38"/>
        </correspAction>
        <correspContext corresp="i-2rVq6SYzNK5xdTJXPX2wWZ">
          <ref type="assignedTo">Justitieutskottet</ref>
        </correspContext>
        <correspAction xml:id="i-VW4YeXLju1PQM4M8vxyC5n" type="behandlas_i"/>
        <correspContext corresp="i-VW4YeXLju1PQM4M8vxyC5n">
          <ref type="uppgift">2020/21:JuU26</ref>
          <ref type="ref_dok_id">H801JuU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU26</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CsnwRhRnngrib2X2U6P8np" type="behandlas_i"/>
        <correspContext corresp="i-CsnwRhRnngrib2X2U6P8np">
          <ref type="uppgift">2020/21:FöU7</ref>
          <ref type="ref_dok_id">H801FöU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-817Yw7U1fDXeAfwLFLJpgX" type="behandlas_i"/>
        <correspContext corresp="i-817Yw7U1fDXeAfwLFLJpgX">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U1MZCPsS2YDj5Khf4kWucf" type="behandlas_i"/>
        <correspContext corresp="i-U1MZCPsS2YDj5Khf4kWucf">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5LEJ4f5Y6qA8TDogA9Je5E" type="behandlas_i"/>
        <correspContext corresp="i-5LEJ4f5Y6qA8TDogA9Je5E">
          <ref type="uppgift">2020/21:JuU27</ref>
          <ref type="ref_dok_id">H801JuU27</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU27</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2ivfFRcwfGYkJVY1zBmrhs" type="behandlas_i"/>
        <correspContext corresp="i-2ivfFRcwfGYkJVY1zBmrhs">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MPaMVZws6j2C47LoSTN7Jp" type="behandlas_i"/>
        <correspContext corresp="i-MPaMVZws6j2C47LoSTN7Jp">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2iNMZ6gwz9CRCkQ3e9fWyX" type="motHeader">
        <div xml:id="i-VfpGuTSKp9on6NyF2osr2z" type="motTitle">
          Motion till riksdagen 2020/21:3297 av Johan Forssell m.fl. (M)
          Våld i nära relationer och hedersrelaterad brottslighet
        </div>
      </div>
      <div xml:id="i-tZLdEmpCv2QBx3She5LgP" type="motBody">
        <div xml:id="i-UNhjHp1va8uZsVwZeKqc1i" type="motProposal" subtype="förslag">
          <head xml:id="i-ST2kba8kvmWUhRCR7TNfLm">
            Förslag till riksdagsbeslut
          </head>
          <list xml:id="i-D59epB2kMnc3exRRB9QeLx" style="ol">
            <item xml:id="i-HLQC2YRy7EacxQ8ocQMwyk">
              Riksdagen ställer sig bakom det som anförs i motionen om skärpta
              straff för grov kvinnofridskränkning och grov fridskränkning och
              tillkännager detta för regeringen.
            </item>
            <item xml:id="i-J4c5aCDHziPycAKou23QQq">
              Riksdagen ställer sig bakom det som anförs i motionen om att
              den dömdes anknytning endast i undantagsfall kan utgöra hinder
              mot utvisning på grund av brott och tillkännager detta för regeringen.
            </item>
            <item xml:id="i-6dx3DuhCzwwEYVv7yjTKwU">
              Riksdagen ställer sig bakom det som anförs i motionen om att
              ett brott med ett straffvärde på fängelse som huvudregel ska leda
              till utvisning på grund av brott, även om det inte föreligger
              en återfallsrisk, och tillkännager detta för regeringen.
            </item>
            <item xml:id="i-3Y7XmZsoqxzGcY6uGKWTxf">
              Riksdagen ställer sig bakom det som anförs i motionen om att
              kontaktförbud med fotboja ska användas i fler fall och tillkännager
              detta för regeringen.
            </item>
            <item xml:id="i-6JotkUyS1tdXTR6PxVH9xk">
              Riksdagen ställer sig bakom det som anförs i motionen om att
              införa en ny huvudregel i sekretesslagstiftningen som innebär
              att myndigheter ska dela all relevant information med polisen
              och tillkännager detta för regeringen.
            </item>
            <item xml:id="i-2inSj9pdrbUXC2qs2soLmK">
              Riksdagen ställer sig bakom det som anförs i motionen om att
              överväga att införa möjligheten att larma 112 via sms och tillkännager
              detta för regeringen.
            </item>
            <item xml:id="i-2GUK8GaErmWKhrAfMn1oMZ">
              Riksdagen ställer sig bakom det som anförs i motionen om att
              regeringen skyndsamt ska återkomma med en särskild brottsrubricering
              för hedersbrott betydligt tidigare än 2022 och tillkännager detta
              för regeringen.
            </item>
            <item xml:id="i-ECrAUNgNHFYK1eS8QurZGJ">
              Riksdagen ställer sig bakom det som anförs i motionen om att
              kriminalisera de s.k. moralpoliserna genom ett särskilt brott,
              olaga frihetsbegränsning, som förbjuder tvång och otillbörliga
              påtryckningar som syftar till att upprätthålla heder och tillkännager
              detta för regeringen.
            </item>
            <item xml:id="i-6tZC34TPuvjSJtZK3S4P1z">
              Riksdagen ställer sig bakom det som anförs i motionen om att
              göra en kartläggning av förekomsten av moralpoliser som begränsar
              människors frihet genom påtryckningar och tvång att följa informella
              regler och tillkännager detta för regeringen.
            </item>
            <item xml:id="i-QJmXQH6C499A7weg4kUf5k">
              Riksdagen ställer sig bakom det som anförs i motionen om att
              begränsa moralpolisernas tillträde till allmänna platser genom
              en möjlighet att meddela tillträdesförbud för personer som skapar
              otrygghet och begränsar andra personers rörelsefrihet i hederns
              namn och tillkännager detta för regeringen.
            </item>
            <item xml:id="i-LU7qXq8QkZGRqwW1rNxQzr">
              Riksdagen ställer sig bakom det som anförs i motionen om att
              kunskapen inom rättsväsendet om hedersrelaterat våld och förtryck
              bör förbättras samt att specialiserade poliser och åklagare ska
              finnas för att stödja hanteringen av hedersbrott och tillkännager
              detta för regeringen.
            </item>
            <item xml:id="i-MSfjpdNZ7fiqkDa1mvVmEz">
              Riksdagen ställer sig bakom det som anförs i motionen om att
              det ska finnas möjlighet för polisen att skjuta upp eller låta
              bli att underrätta vårdnadshavare om ett förhör med ett barn ägt
              rum om det är till men för barnet och tillkännager detta för regeringen.
            </item>
            <item xml:id="i-kMdht1eE3wUaxDt7U11ig">
              Riksdagen ställer sig bakom det som anförs i motionen om att
              polisen ska kunna höra barn som är under 15 år som vittnen även
              utan vårdnadshavares godkännande i vissa fall och tillkännager
              detta för regeringen.
            </item>
            <item xml:id="i-XuwTUq1V1M6hpoMqPtkzML">
              Riksdagen ställer sig bakom det som anförs i motionen om att
              införa möjligheterna att verka proaktivt mot anhöriga till den
              som löper risk att giftas bort mot sin vilja, t.ex. genom föreläggande
              eller förbud av domstol, och tillkännager detta för regeringen.
            </item>
            <item xml:id="i-7ZA45LFh7hJkPti2QWRR9b">
              Riksdagen ställer sig bakom det som anförs i motionen om att
              kriminalisera försök till vilseledande till äktenskapsresa och
              tillkännager detta för regeringen.
            </item>
            <item xml:id="i-SYJiJ4Kbc9Kcn5oAn15Unh">
              Riksdagen ställer sig bakom det som anförs i motionen om att
              utreseförbud ska kunna meddelas för resor med andra syften än
              bara barnäktenskap och könsstympning och tillkännager detta för
              regeringen.
            </item>
            <item xml:id="i-Wv7Q9ABNChKNBQHRzAW5eK">
              Riksdagen ställer sig bakom det som anförs i motionen om att
              överväga en skärpning av lagstiftningen mot äktenskapstvång, barnäktenskap
              och vilseledande till äktenskapsresa och tillkännager detta för
              regeringen.
            </item>
            <item xml:id="i-BikwG9eD4NZfroGfMwQc9f">
              Riksdagen ställer sig bakom det som anförs i motionen om att
              införa ett straffansvar för föräldrar som inte skyddar sina barn
              mot könsstympning och tillkännager detta för regeringen.
            </item>
            <item xml:id="i-HiSVEBryJeiXdw4dggKnu6">
              Riksdagen ställer sig bakom det som anförs i motionen om att
              underlåtenhet att anmäla eller annars avslöja äktenskapstvång,
              barnäktenskapsbrott bör kriminaliseras och tillkännager detta
              för regeringen.
            </item>
            <item xml:id="i-Lm1qNRkco2yed1nfXM7N4o">
              Riksdagen ställer sig bakom det som anförs i motionen om att
              kriminalisera oskuldskontroller och tillkännager detta för regeringen.
            </item>
          </list>
        </div>
        <div xml:id="i-34tDHXdhyWy8nUfyEE789K" type="motContent">
          <head xml:id="i-WaayK9bDbTs8KzNqsFUBL2" type="h1">
            Motivering
          </head>
          <p xml:id="i-9WfmixHuDLgxWh9joDTUju">
            Mäns våld mot kvinnor och hedersrelaterad brottslighet är ett
            uttryck för den mest extrema formen av kvinnoförtryck. Den största
            delen av mäns våld mot kvinnor begås av någon som kvinnan har
            eller har haft en relation till. Det handlar om allvarlig brottslighet
            och våldet är ett omfattande samhällsproblem. Kvinnors utsatthet
            för sexualbrott har ökat kraftigt de senaste åren. Andelen våldtäkter
            som klaras upp har minskat. Enligt Nationella trygghetsundersökningen
            för 2018 känner drygt en av tre kvinnor sig otrygg utomhus i sitt
            eget bostadsområde om kvällen. Under 2018 konstaterades 26 fall
            av dödligt våld där offer och förövare hade en parrelation vid
            tidpunkten för brottet eller tidigare, vilket är mer än en fördubbling
            jämfört med föregående år. I hela 22 av dessa fall var offret
            en kvinna. Enligt Socialstyrelsen uppskattas runt 6 000 vuxna
            och barn vistas i skyddat boende någon gång under ett år. Ungefär
            3 000 av dem är barn. Under 2018 anmäldes 13 734 misshandelsbrott
            där förövaren hade en nära relation med offret. Samma år anmäldes
            knappt 3 500 fall av grov kvinnofridskränkning och grov fridskränkning.
            Mörkertalen är vidare stora. Av de som utsätts för brott i nära
            relation polisanmäler endast ett fåtal – cirka 4 procent enligt
            en underökning Brå gjorde 2012.
          </p>
          <p xml:id="i-L8W3TkyCWL9rSCowMreHc6">
            Det behövs krafttag för att öka kvinnors trygghet och säkerställa
            att polisen utreder alla brott där kvinnor utsätts för våld och
            hot. Det behövs förmåga och kapacitet att utreda och klara upp
            fler brott och skydda fler utsatta kvinnor. Moderaterna har före­slagit
            att Polismyndigheten förstärks med 10 000 fler medarbetare och
            att ytterligare resurser tillförs hela rättsväsendet. Men ytterligare
            åtgärder krävs för att skydda brottsoffren och lagföra förövarna.
          </p>
          <head xml:id="i-MscGwyAXsWxNryHmmbuKhp" type="h2">
            Skärpta straff för grov kvinnofridskränkning och grov fridskränkning
          </head>
          <p xml:id="i-877AD6XWRhFx2pvfkfZnVy">
            Bestämmelserna om grov kvinnofridskränkning och grov fridskränkning
            tar sikte på upprepade kränkningar som begås i en nära relation.
            Det kan till exempel handla om misshandel, olaga hot, olaga tvång,
            sexuellt eller annat ofredande samt sexuellt utnyttjande. Idag
            är straffskalan för brotten fängelse nio månader till fängelse
            sex år. För att bättre fånga upp allvaret i mer systematiska kränkningar
            i en relation vill vi skärpa straffskalan så att en grov kvinnofridskränkning
            eller grov fridskränkning leder till fängelse mellan ett år och
            tio år.
          </p>
          <head xml:id="i-AafwWRcxTiMexPuKs8Krk1" type="h2">
            Häktning ska vara obligatoriskt i fler fall än idag
          </head>
          <p xml:id="i-H6R7zMMH3u3pZYxBDz8jbA">
            I dag är häktning obligatoriskt för brott som kan leda till minst
            två års fängelse. Den gränsen bör sänkas till fängelse ett år.
            Denna förändring skulle, tillsammans med den straffskärpning som
            föreslås, innebära att personer som är misstänkta på sannolika
            skäl för grov kvinnofridskränkning i regel skulle häktas. Obligatorisk
            häktning för personer misstänkta för grov kvinnofridskränkning
            innebär ett starkare skydd för brottsoffret genom att en våldsam
            man frihetsberövas och hålls borta från hemmet i direkt anslut­ning
            till brottet. Det gör att våldsutövare snabbt kan frihetsberövas
            och de utsatta skyddas.
          </p>
          <head xml:id="i-VSNLj2i85VoucJyPPoeuP5" type="h2">
            Utvisning av utländska våldsutövare
          </head>
          <p xml:id="i-HJk8T6qyfYsbXpGSo4oAAx">
            Fler våldsutövare ska utvisas efter avtjänat straff. Dagens förutsättningar
            för utvisning på grund av brott har i huvudsak sett likadana ut
            sedan år 1994. Vi vill att dessa förut­sättningar utökas. Om man
            kommer från ett annat land för att vistas eller bo i Sverige ska
            man följa lagstiftningen här. Ett brott med ett straffvärde på
            fängelse som huvud­regel ska leda till utvisning på grund av brott,
            även om det inte föreligger en återfalls­risk. Detta ska ske inom
            de ramar som grundlagen och internationell rätt sätter.
          </p>
          <p xml:id="i-QSomz7R2efE5sbm1sRKbAT">
            I praktiken slipper många utländska medborgare som döms för grova
            brott, exempel­vis sexualbrott och våldsbrott, utvisning på grund
            av sin anknytning till det svenska samhället eller familj och
            andra personer. Till exempel utvisas enbart 20 procent av dömda
            för våldtäkt med utländskt medborgarskap som är folkbokförda i
            Sverige. För grov misshandel är motsvarande andel 3 procent. Vad
            gäller särskilt EU-medborgare vill vi se en översyn av om förutsättningarna
            för utvisning på grund av brott kan utökas. Att utsätta en annan
            människa för brott inskränker offrets fri- och rättigheter, vilket
            ska vara en försvårande omständighet när den enskildes anknytning
            till Sverige ska prövas som skäl mot en utvisning. Endast i de
            fall en utvisning skulle strida mot ett svenskt konventionsåtagande
            ska anknytning till det svenska samhället eller till personer
            bosatta i Sverige kunna utgöra anledning till att den utländska
            medborgaren inte blir utvisad på grund av brott. En sådan undantagsbestämmelse
            ska tillämpas restriktivt.
          </p>
          <head xml:id="i-7nfaLcgr83tRHZ5C3AVMBA" type="h2">
            Kontaktförbud med fotboja ska användas i fler fall
          </head>
          <p xml:id="i-555iVy7UuYvcPxzHwqjH1h">
            För att ett kontaktförbud med fotboja ska meddelas måste gärningsmannen
            i dag först bryta mot ett kontaktförbud utan fotboja. Det vill
            vi förändra. Brottsutsatta kvinnor ska inte behöva vänta på att
            ett kontaktförbud bryts innan ett kontaktförbud med fotboja beslutas.
            Beslutet om huruvida ett kontaktförbud ska förenas med fotboja
            ska istället utgå från en riskbedömning i det enskilda fallet.
            Det vore både tryggare och mer effektivt.
          </p>
          <head xml:id="i-LsRPeuH2LbbU863QMyUKt" type="h2">
            Inför en ny huvudregel i sekretesslagstiftningen som innebär
            att myndigheter ska dela all relevant information med polisen
          </head>
          <p xml:id="i-WQDB2LyhzxJFvQjhDMSrGa">
            Enligt dagens regler får myndigheter som utgångspunkt inte dela
            information med polisen, men det finns flera undantag. Dagens
            regelverk fungerar dåligt, eftersom det råder stor osäkerhet hos
            myndigheterna om när och hur undantagen kan tillämpas.
          </p>
          <p xml:id="i-Hgg6JNiAMqdmwjtkEqy1jC">
            Moderaterna menar att ribban för när information delas mellan
            myndigheter i brottsbekämpande syfte måste sänkas. Det är också
            centralt att de osäkerhetsmoment som följer av dagens komplicerade
            regelverk undanröjs; oro för att göra fel får inte stoppa myndigheter
            från att göra allt som är möjligt för att förhindra kriminalitet,
            i synnerhet gängvåld.
          </p>
          <p xml:id="i-KXwZcshV5W9bhGenG58iYA">
            Därför bör det införas en ny huvudregel i offentlighets- och
            sekretesslagen som innebär att myndigheter får dela uppgifter
            i sin verksamhet med polisen och andra brottsbekämpande myndigheter
            om det behövs för att förhindra eller utreda brott som kan leda
            till fängelse. Sedan får preciserade undantag införas för uppgifter
            där det intresse som sekretessen ska skydda är så starkt att det
            överhuvudtaget inte – eller endast under vissa förutsättningar
            – bör delas med polisen och övriga brottsbekämpande myndigheter.
            Det ökade informationsutbytet bör kombineras med en utökad tillsyn.
          </p>
          <p xml:id="i-N2JrUeWHtNwdvGUTe8NMf7">
            Nya regler för att underlätta informationsutbyte för samverkan
            mot terrorism trädde i kraft så sent som den 1 augusti 2020 –
            vi måste nu applicera samma typ av åtgärder mot gängkriminaliteten.
          </p>
          <head xml:id="i-G8xstqaXjwTp62pfeVUZB6" type="h2">
            Lättare att larma via sms
          </head>
          <p xml:id="i-357LFKUTdLpj3oJH38jWuP">
            När en person befinner sig i en trängd, hotfull och farlig situation
            kan det vara svårt att ringa till 112 och larma. Idag finns ingen
            möjlighet att larma 112 via sms. Moderaterna vill göra det så
            enkelt att larma som möjligt och vill därför införa möjligheten
            att larma 112 via sms.
          </p>
          <head xml:id="i-MqqjRXJ5aqiwzePXGiSEYe" type="h2">
            Hedersrelaterad brottslighet
          </head>
          <p xml:id="i-GVbAM8nPmtF5zAgg5Si3AZ">
            Hedersrelaterat våld och förtryck hör inte hemma i Sverige. Ingen
            människa, oavsett kön eller härkomst, ska få sin frihet beskuren
            av närmast medeltida normer. Hela samhället måste markera med
            betydligt större kraft att vi inte passivt tittar på när allt
            fler vittnar om hur hedersnormer får fäste. Det är därför skärpt
            lagstiftning är så centralt, liksom för att ge brottsoffren upprättelse
            för vad de utsatts för.
          </p>
          <p xml:id="i-SpvRiNaPradFp65pkVH8Ek">
            I Sverige ska ingen ha rätt att hindra någon annan från att gå
            ut och röra sig fritt, träffa kompisar, besöka ett badhus, jobba
            eller skaffa sig en utbildning. Men i dag lever många vuxna och
            barn under hedersrelaterat våld och förtryck. Det hedersrelaterade
            våldet och förtrycket kännetecknas av att det oftast utövas kollektivt.
            Kontrollen av flickors och kvinnors sexualitet är central och
            valet av partner är inte individens eget utan en angelägenhet
            för familjen eller hela släkten. Våldet och förtrycket drabbar
            både flickor och kvinnor, pojkar och män, och det är både män
            och kvinnor som är förövare. Hbtq-personer är särskilt utsatta.
            Ibland är en och samma person både utsatt och förövare; detta
            gäller inte minst pojkar och unga män.
          </p>
          <p xml:id="i-R1R4AcuT7PVMts9XLmkGb8">
            Religion, kultur eller kontrollbehov som utövas för att begränsa
            någon annans frihet och rätt att bestämma över sitt eget liv hör
            inte hemma i Sverige. Hedersrelaterat våld och förtryck ska bekämpas
            med kraft. Arbetet mot mäns våld mot kvinnor och våld i nära relationer
            måste outtröttligt fortsätta. Frihet och trygghet ska gälla alla.
          </p>
          <head xml:id="i-AhtY3Mzgf1unAJw8MyGjDp" type="h2">
            Inför en egen brottsrubricering för hedersbrott
          </head>
          <p xml:id="i-Pah3jJBT4GRLJU1SDwPRBu">
            I dag finns inget specifikt hedersbrott i brottsbalken, även
            om en del handlingar som utförs i hederns namn är kriminaliserade.
            Det som utmärker hedersrelaterade handlingar är att de ofta utövas
            kollektivt. När flera olika brott begås av en närstående person
            kan brottet grov fridskränkning bli tillämpligt. Det tar sikte
            på när en närstående person upprepat kränker någons integritet.
            Genom att lagstiftningen är begränsad till att omfatta nära anhöriga
            såsom föräldrar är den inte alltid tillämplig i en hederskontext
            då gärning­arna ofta utförs av flera personer som också faller
            utanför närståendekretsen.
          </p>
          <p xml:id="i-K3cfcABksGpU2dyhWmT6kU">
            En särskild brottsrubricering för hedersbrott bör därför införas
            med grov fridskränk­ning som förebild, men där gärningar som begås
            av flera olika personer i samförstånd ska omfattas och gärningsmannakretsen
            vidgas. En fördel vid en egen brottsrubricering är att möjligheterna
            att använda tvångsmedel förbättras, vilket kan leda till att fler
            brott utreds och att fler barn i utsatta situationer skyddas.
            Frågan utreds och regeringen bör skyndsamt återkomma till riksdagen
            med lagförslag.
          </p>
          <head xml:id="i-KonridLquni7LwuXeHsf2t" type="h2">
            Motverka förekomsten av moralpoliser
          </head>
          <p xml:id="i-Jk7x48qVHUuMjaMVNL5PqB">
            Något som på senare tid har uppmärksammats allt mer är företeelsen
            med själv­utnämnda så kallade moralpoliser. Kvinnor bosatta i
            förorter berättar om att de tvingas följa informella regler som
            upprätthålls av män, och även i viss mån kvinnor, bosatta i området.
            Begränsningarna kan avse kvinnans rörelsefrihet, hennes val av
            kläder och vilka hon umgås med. Det rapporteras även om att kvinnor
            inte tillåts gå och handla i butiker utan sällskap av män och
            att de inte tillåts äga egna mobiltelefoner. Vidare har det framkommit
            uppgifter om att kvinnor har hindrats från att rösta i allmänna
            val. Tvånget upprätthålls genom alltifrån ovälkomna påpekanden
            till hot och trakasserier. Vi kan aldrig acceptera att enskilda
            individer eller grupperingar tar sig rätten att begränsa andras
            frihet som en del av en hederskultur.
          </p>
          <p xml:id="i-DdcAC411dL4snj2tvf3ECA">
            Tydliga regler och hårda sanktioner är självklara verktyg för
            att förebygga, förhindra och straffa hedersrelaterad brottslighet
            och förtryck. Moderaterna vill därför genom ett särskilt brott
            – olaga frihetsbegränsning – kriminalisera att någon genom tvång
            eller otillbörliga påtryckningar förmår någon att följa regler
            eller instruktioner som syftar till att upprätthålla en viss persons
            eller grupps heder. Brottet ska kunna leda till fängelse i tre
            år.
          </p>
          <p xml:id="i-QcpAL1YoU43w4HdEznbXaU">
            Moderaterna vill även kartlägga förekomsten av självutnämnda
            så kallade moral­poliser som begränsar människors frihet och upprätthåller
            informella regler genom ovälkomna påtryckningar. En sådan kartläggning
            kan bland annat tjäna som underlag för kommunernas, polisens och
            andra myndigheters beslut om åtgärder. Den kan även bidra till
            ökad kunskap inom civilsamhällets organisationer och öka allmänhetens
            medvetenhet om problemet.
          </p>
          <p xml:id="i-VWGNSB2tWt1dXphuvSKBmH">
            Det bör även införas en möjlighet att förbjuda moralpoliser på
            offentliga platser genom ett tillträdesförbud. Ett sådant förbud
            innebär att en viss person förbjuds att uppehålla sig inom ett
            visst angivet område om personen skapar otrygghet och begränsar
            andra personers möjlighet att röra sig fritt i samhället för att
            upprätthålla en viss persons eller grupps heder. Området ska vara
            avgränsat. Det kan till exempel röra sig om ett torg eller en
            marknadsplats. Tillträdesförbudet ska kunna meddelas för en bestämd
            period som högst får vara tre månader och ska därefter kunna förlängas
            med ytterligare högst tre månader. När ett beslut om tillträdesförbud
            övervägs ska hänsyn tas till det intrång eller men i övrigt som
            det skulle innebära för den som beslutet gäller.
          </p>
          <p xml:id="i-Rch9NBFzf7rdB7dpXdP18o">
            Ett tillträdesförbud ska kunna meddelas muntligen på plats av
            en polisman och ska gälla omedelbart. Det muntliga beskedet ska
            därefter snarast följas upp med en skriftlig bekräftelse. Tillträdesförbudet
            ska därefter alltid prövas i domstol. Överträdelse av tillträdesförbudet
            ska vara straffbelagt och kunna leda till fängelse.
          </p>
          <head xml:id="i-LDZRAXei1BTjeSVNrmufCB" type="h2">
            Förbättrade möjligheter att skydda offret och utreda brottet
          </head>
          <p xml:id="i-Y9Uzts2ymPJ5BpDTXT2mbg">
            Om förhör hålls med ett barn som misstänks vara utsatt för hedersrelaterad
            brottslighet ska vårdnadshavare enlig lag underrättas så snart
            som möjligt, såvida det inte innebär att utredningen försvåras.
            Det innebär problem i de fall socialtjänsten inte har beslutat
            om att omedelbart omhänderta barnet med stöd av LVU i samband
            med förhöret. Det kan innebära osäkerhet för barnet som då är
            utlämnat till familjen. Därför bör underrättelser till vårdnadshavare
            kunna skjutas upp om de är till men för barnet. Av samma skäl
            bör det finnas en möjlighet att underlåta underrättelse om det
            finns en vag misstanke om att barnet far illa i hemmet, även om
            undersökningen måste läggas ner. När ett barn under 15 år bevittnat
            hedersvåld måste vårdnadshavarna ge sitt godkännande för att polisen
            ska kunna genomföra ett förhör. Lagen är inte utformad med tanke
            på en hederskontext. Det måste finnas möjligheter för polisen
            att i vissa fall hålla ett förhör oavsett vårdnadshavarnas medgivande.
          </p>
          <head xml:id="i-Npm44BAxYBM7M4rANpi4jP" type="h2">
            Stärk åtgärderna mot äktenskapstvång och äktenskapsresor
          </head>
          <p xml:id="i-5RBbpmVtQ5aRiFoGNExZGi">
            Den 1 juli 2020 trädde nya lagar och regler ikraft för att motverka
            hedersrelaterad brottslighet. I huvudsak har de nya bestämmelserna
            inneburit en särskild straffskärpningsgrund för brott med hedersmotiv,
            en ny bestämmelse om barnäkten­skapsbrott och möjlighet att besluta
            om utreseförbud för att förhindra barnäktenskap eller könsstympning.
            Det är bra att skyddet mot hedersrelaterad brottslighet har stärkts.
            Moderaterna vill dock se än skarpare reglering när det kommer
            till åtgärder mot äktenskapstvång och äktenskapsresor.
          </p>
          <p xml:id="i-84UbMreixAUbrZVkacaj9d">
            Moderaterna vill se förbättrade möjligheter att verka proaktivt
            mot anhöriga till den som löper risk att giftas bort mot sin vilja.
            I till exempel Storbritannien kan domstolar utfärda förelägganden
            eller förbud till skydd för den som löper risk att giftas bort
            med tvång. Det kan exempelvis innebära att någon ska upphöra med
            hot och våld eller avslöja var ett offer befinner sig alternativt
            att en individ inte får föras utomlands eller att en bortförd
            individ ska föras tillbaka. Den som bryter mot ett föreläggande
            kan få olika typer av sanktioner, såsom vite eller fängelse. Möjligheterna
            att agera proaktivt i förhållande till anhöriga i Sverige bör
            införas.
          </p>
          <p xml:id="i-Qa9vfhA33jb2ujCtfJMKnR">
            I dag är försök till brottet vilseledande till äktenskapsresa
            inte kriminaliserat. Genom en kriminalisering skulle polis och
            andra myndigheter kunna ingripa mot brottet på ett tidigare stadium
            och därmed lättare förhindra att någon förs ut från landet ofrivilligt.
            Förslaget återfinns i en utredning från 2012 (SOU 2012:35) och
            Moderaterna instämmer i utredningens förslag.
          </p>
          <p xml:id="i-VzzZ6PXBejX7tThpEAdHUC">
            Utreseförbud och tillfälligt utreseförbud kommer att vara viktiga
            verktyg för att skydda barn som riskerar att föras utomlands för
            att ingå barnäktenskap eller köns­stympas. Flera remissinstanser
            lyfter dock fram behovet av att utreseförbud kan behöva meddelas
            för resor med andra syften än äktenskap och könsstympning. Det
            kan vara barn som riskerar att föras utomlands för omvändelseförsök
            på grund av sin sexuella läggning eller könsidentitet, uppfostringsresor
            eller barn som är på väg att föras till ett krigsområde eller
            till en miljö som bedöms som skadlig. För att verktyget utreseförbud
            och tillfälligt utreseförbud effektivt ska kunna skydda barn från
            att fara illa och utsättas för hedersrelaterad brottslighet påpekar
            flera remissinstanser att fler omständigheter bör utgöra skäl
            för att meddela utreseförbud. Mot bakgrund av detta anser vi att
            det inte kan uteslutas att ett mer generellt tillämpningsområde
            kan bli nödvändigt. Därför vill vi se ett vidare tillämpningsområde
            utöver det som redan är beslutat.
          </p>
          <p xml:id="i-SNejFmzMKj7n4Q3s3gz1BB">
            Utöver ovan nämnda förslag bör det övervägas om straffen för
            äktenskapstvång, barnäktenskap och vilseledande till äktenskapsresa
            ska skärpas. Straffet för äktenskaps­tvång och barnäktenskap är
            idag upp till fyra års fängelse. Straffet för vilseledande till
            äktenskapsresa är idag upp till två års fängelse. Moderaterna
            vill se över huruvida straffen bör ändras i skärpande riktning.
          </p>
          <head xml:id="i-Kn1UnN5qB9iQwuDr3xBdMP" type="h2">
            Straffansvar för föräldrar som inte skyddar sina barn mot könsstympning
          </head>
          <p xml:id="i-JVpV5UshyQzjoRhofYDJbm">
            Könsstympning av flickor är inte något som hör hemma i Sverige.
            Sedan år 2017 är det straffbart att underlåta att avslöja könsstympning
            men det är inte straffbart att som vårdnadshavare underlåta att
            skydda en flicka från könsstympning. Vårdnadshavare har ett ansvar
            att skydda barn från den typen av övergrepp. Därför bör det införas
            ett tydligt straffrättsligt ansvar för vårdnadshavaren vid könsstympning
            av flickor.
          </p>
          <head xml:id="i-TdyzUBT9De9avHBKFkxKNd" type="h2">
            Kriminalisering av underlåtenhet att anmäla eller annars avslöja
            äktenskapstvång och barnäktenskap
          </head>
          <p xml:id="i-9XdR143yL76BoBFMcJ6sEK">
            Hedersbrottslighet präglas inte sällan av en tystnadskultur i
            förhållande till myndigheter och polis. Moderaterna menar att
            en kriminalisering av underlåtenhet att anmäla eller annars avslöja
            äktenskapstvång och barnäktenskap kan bidra till att motverka
            tystnads­kulturen genom att belägga den som har kännedom om det
            förestående brottet med ett straffansvar. Som Länsstyrelsen i
            Östergötland har påpekat i en remiss så skulle detta synliggöra
            kollektivets ansvar för att tvångsäktenskap tillåts genomföras,
            och på sikt bidra till att fler som har kännedom om ett förestående
            tvångsäktenskap känner sig förpliktigade att ingripa eller informera
            myndigheter om vad som pågår. En sådan åtgärd skulle således kunna
            ha betydelse för möjligheten att i större utsträckning förebygga
            att tvångsäktenskap genomförs.
          </p>
          <head xml:id="i-E5J99oQW92v3ehJx6FTYzA" type="h2">
            Kriminalisering av oskuldskontroller
          </head>
          <p xml:id="i-M1LQjJH8sgM2tf7eZQvjGb">
            Den som mot någon annans vilja utför en oskuldskontroll kan göra
            sig skyldig till exempelvis våldtäkt. Men i dagsläget är skyddet
            för dem som riskerar att utsättas för oskuldskontroller för svagt.
            Det bör vara förbjudet att utföra en sådan kontroll på alla som
            är under 18 år, alldeles oavsett om den som ska utsättas för kontrollen
            inte uttryckligen motsätter sig den. I samtliga fall då någon
            under 18 år genomgår en oskuldskontroll anser Moderaterna att
            både den som utför kontrollen (till exempel en läkare) och den
            som tar initiativ till att kontrollen ska utföras (det kan handla
            om en förälder eller en släkting) ska dömas för brott.
          </p>
        </div>
        <div xml:id="i-sFQqRGTX6Fprt6eEocu8X" type="motSignatures">
          <list xml:id="i-NjRCiGj9Tf2htA4f7qgyy2">
            <item xml:id="i-PNcbnE3gaVcksAsSKvU6SU">
              Johan Forssell (M)
            </item>
            <item xml:id="i-YXLh1x4cDQQYU4tsR6qdXc">
              Louise Meijer (M)
            </item>
            <item xml:id="i-6wWAyYEvkxK1KgajCFPg1y">
              Ellen Juntti (M)
            </item>
            <item xml:id="i-NCQXRQcg7dK3E6sSkPVgw1">
              Mikael Damsgaard (M)
            </item>
            <item xml:id="i-M2sQKmUAjKbQ4szBWBBjq1">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
