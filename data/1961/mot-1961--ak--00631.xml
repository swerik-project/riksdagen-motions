<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__631/mot_1961__ak__631-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 631—636 Motioner i Andra kammaren, nr 631 år 1961 1
          </p>
          <p>
            Nr 631
          </p>
          <p>
            Av herrar Elmwall och Boo, om utarbetande av ett tidsenligt bygg-
            nadskostnadsindex, m. m.
          </p>
          <p>
            Efterkrigstidens bostadsmarknad har i hög grad varit en säljarens
            mark- nad. Konkurrens i egentlig mening har saknats på området.
            Vid utbudet har inte förekommit att man tävlat om kunder vare
            sig genom priser eller på annat sätt. Självfallet har detta medfört
            vissa yttringar och företeelser av icke önsk- värd natur. Vi skall
            här i korthet beröra en av dessa, nämligen frågan om orsakerna
            till byggnadskostnadernas stegring. Därvid kan några orsaker till
            de nominellt ständigt stegrade bostadskostnaderna direkt anges;
            penning- värdeförsämringen, det höga ränteläget och en högre bostadsstandard.
            Frågan om den höga boendekostnaden kan anses skälig är likväl
            obesvarad. Bostadsproduktionen har under de två senaste decennierna
            rationaliserats kraftigt. Samtidigt har ansenliga summor av statsmedel
            anslagits för att hålla boendekostnaden nere. För att hålla en
            så hög bostadsproduktion som möjligt har bostadsområdet även undantagits
            från den restriktiva kredit- politikens verkningar. Då andra korrektiv
            saknats har man genom kost- nadsberäkningar och direkt kontroll
            sökt hålla kostnaderna vid en skälig nivå. De instrument som står
            till förfogande för dessa uppgifter är emeller- tid bristfälliga.
            Bostadsstyrelsens s.k. värderingsindex är grundat på för- hållanden
            som inte längre är aktuella. Med ledning av detta index göres
            kostnadsberäkningar och fastställes belåningsvärden för byggnader
            och lägenhetsutrustningar av annat slag än dem som förekom under
            den tid från vilket index härrör. Därtill är byggmetoderna helt
            annorlunda. Redan här kan en betydande felkälla finnas. Men även
            om man med detta hjälp- medel åstadkommer en riktig kostnadsberäkning
            för en byggnad, torde det vara en nära nog omöjlig uppgift att
            kontrollera om byggnaden sedan den uppförts verkligen håller den
            standard man utgått från vid beräkningen. Här kan således en annan
            felkälla finnas. På senare tid har f.ö. framkom- mit uppgifter
            om att avvikelser från den angivna standarden skulle ha före-
            kommit. Sett mot denna bakgrund är det naturligt att frågan om
            orsakerna till de stegrade byggnadskostnaderna tilldrar sig allt
            större intresse. Det är heller
          </p>
          <p>
            Bihang till riksdagens protokoll 1961. 4 saml. Nr 631—636
          </p>
          <pb facs="riksdagen-motions-pdf/data/1961/mot_1961__ak__631/mot_1961__ak__631-002.pdf"/>
          <p>
            2 Motioner i Andra kammaren, nr 631 år 1961
          </p>
          <p>
            inte ovanligt att man i den offentliga debatten ställer frågan
            om bostads- subventionerna verkligen kommer de boende till del.
            Här är icke avsikten att fälla ett omdöme i vare sig ena eller
            andra rikt- ningen. Av det föregående torde f.ö. ha framgått att
            ett sådant omdöme måste bli hypotetiskt, frånsett möjligen vissa
            undantagsfall. Den oklarhet som råder på detta område är dock
            otillfredsställande. Samtliga berörda par- ter måste ha intresse
            av att klarhet skapas så långt möjligt. Staten måste därför som
            ansvarig för bostadspolitiken vidta åtgärder i sådant syfte. Man
            får därvid utgå från att säljarens marknad kommer att bestå för
            avsevärd tid framåt inom de områden av vårt land där en mycket
            bety- dande del av bostadsproduktionen sker. I Övrigt måste man
            räkna med att bostadsmarknaden karakteriseras av en sådan tröghet
            att eljest verkande konkurrensfaktorer och korrektiv har svårt
            att göra sig gällande. F. n. måste åtgärderna därför inriktas
            på att söka förbättra hittills använda metoder. Främst bör man
            då inrikta sig på att skapa ett byggnadskostnadsindex, som grundar
            sig på de metoder som är karakteristiska för dagens bostadsproduk-
            tion. En annan åtgärd bör bli att klarlägga rationaliseringsfaktorn.
            Ratio- naliseringseffekten måste nu beräknas på ett schablonmässigt
            sätt. Någon grundlig vetskap om huruvida denna schablon är för
            hög eller för låg har man inte. Det bör vara möjligt att få fram
            ett bättre underlag genom stu- dier och undersökningar. Det kan
            f. ö. ifrågasättas om inte ständigt pågå- ende studier och undersökningar
            av sådant slag skulle vara lönande från såväl statens som allmänhetens
            synpunkt. En förbättring i dessa avseenden löser dock inte frågan
            om huruvida en byggnad håller den standard som angivits. Det torde
            också vara omöjligt att verkställa detaljkontroll på varje enskild
            byggnad. En sådan skulle där- jämte te sig meningslös i viss mån,
            emedan eventuella fel eller brister oftast inte kan rättas till
            inom ramen för en rimlig kostnad sedan byggnaden väl blivit färdig.
            De kontrollerande åtgärderna måste därför få stickprovskarak-
            tär. Om medvetet eftersättande av standardkravet förekommer, torde
            det kunna reduceras genom ett sådant förfarande. Omedvetna brister
            i detta avseende skulle kunna upptäckas på ett tidigt stadium,
            och man skulle således kunna undvika att sådana brister onödigtvis
            dröjer sig kvar i den fortsatta produktionen. För att få större
            effekt i sistnämnda avseende bör besiktningsprotokollen delgivas
            bostadsmarknadens parter, Offentlighet åt protokollen skulle ge
            allmänheten ökade möjligheter att följa utvecklingen och utgöra
            ytterligare en återhållande faktor i fråga om ev. förekommande
            medvetet eftersättande av standardkravet. Åtgärder i denna riktning
            medför självfallet vissa kostnader. En relativt sett mycket liten
            kostnadssänkande effekt uppgår emellertid till avsevärda summor.
            Ett års bruttoinvesteringar i bostäder uppgår till ca fyra miljar-
            der kronor. En så blygsam kostnadssänkande effekt som en promille
            gör
          </p>
          <pb facs="riksdagen-motions-pdf/data/1961/mot_1961__ak__631/mot_1961__ak__631-003.pdf"/>
          <p>
            Motioner i Andra kammaren, nr 631 år 1961 3
          </p>
          <p>
            följaktligen fyra miljoner kronor. Därtill kommer givetvis angelägenheten
            av den klarhet som så ofta efterlysts i den offentliga debatten.
            Till viss del kan dessa åtgärder motiveras av det nuvarande läget
            på bo- stadsmarknaden, men det finns motiv för dem även vid övergång
            till köpa- rens marknad. Det är inte möjligt för den enskilde
            att avgöra mera ingående standard och kvalitet på en bostad. Upplysningar
            härom kan endast ges av fackmän. På andra områden har skapats
            institutioner som delger den kö- pande allmänheten resultaten
            av provningar och försök. Direkt motsvarig- het härtill kan inte
            skapas för bostadsområdet, men det bör ändå vara möj- ligt att
            åstadkomma anordningar som för bostadsmarknaden fyller en lik-
            nande funktion. Vi föreslår att riksdagen i skrivelse till Kungl.
            Maj:t anhåller om åtgärder av här angivet slag och syfte. Med
            hänvisning till ovan anförda hemställes, att riksdagen i skrivelse
            till Kungl. Maj:t måtte anhålla om prövning av frågorna rörande
            utarbetande av ett tids- enligt byggnadskostnadsindex, klarläggande
            av rationalise- ringsfaktorn inom bostadsproduktionen samt stickprovs-
            kontroll av bostädernas angivna standard i enlighet med vad i
            motionen anförts.
          </p>
          <p>
            Stockholm den 26 januari 1961
          </p>
          <p>
            Emil Elmwall Karl Gust. H. Boo
          </p>
          <p>
            Bihang till riksdagens protokoll 1961. 4 saml. Nr 631—636
          </p>
        </div>
      </div>
    </body>
  </text>
</TEI>
