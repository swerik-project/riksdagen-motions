<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00219">
  <teiHeader>
    <fileDesc>
      <titleStmt>
        <title>Kvalitet och uppföljning i offentlig verksamhet</title>
        <author corresp="i-3GrPnM5KDKuSxfWxymYNoC">av Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvalitet och uppföljning i offentlig verksamhet</title>
          <idno type="rdwebb">GU02Fi219</idno>
          <rs type="number">Fi219</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi219/text</ref>
          <ref type="dokument_url_html">http://data.riksdagen.se/dokument/GU02Fi219</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi219</ref>
          <ref type="doc">http://data.riksdagen.se/fil/1AF0C3A7-B8D6-4FE4-8715-73AD324C6506</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NwjjDBekGpfbVMg9qR99e8" type="signed"/>
        <correspContext corresp="i-NwjjDBekGpfbVMg9qR99e8">
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction type="referral" xml:id="i-ScujywagiZfiAiwmQnaSUo">
          <date when="2006-11-07"/>
        </correspAction>
        <correspAction type="dismissal" xml:id="i-7eJjNQtcaojxWJFZHMH5TS">
          <date when="2006-11-07"/>
        </correspAction>
        <correspAction type="numbering" xml:id="i-RBH4gASvwQLFZRiBuGzzMd">
          <date when="2006-11-01"/>
        </correspAction>
        <correspAction type="submission" xml:id="i-GrrAqyGeWkp9Md44N7v624">
          <date when="2006-10-31"/>
        </correspAction>
        <correspAction type="transfer" xml:id="i-16BckFFKwAc2XzxM2UrJPn">
          <date when="2006-10-30"/>
        </correspAction>
        <correspAction type="assigned" xml:id="i-CHUsSnm6aZxijKAE796E4w"/>
        <correspContext corresp="i-CHUsSnm6aZxijKAE796E4w">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-35yWsR5dwiQVXgErMswwoz">
            Förslag till riksdagsbeslut
          </head>
          <list style="ol">
            <item xml:id="i-U2riQicxYJsp1FDiRy6SWh">
              Riksdagen tillkännager för regeringen som sin mening vad i motionen
              anförs om att sjukvården bör redovisa sina resultat och sin kvalitet
              på ett öppet och tillgängligt sätt för att på det sättet stärka
              medborgarnas inflytande och påverkansmöjligheter. 1
            </item>
            <item xml:id="i-Xso7nsmGV7fwAevEcUHpfw">
              Riksdagen tillkännager för regeringen som sin mening vad i motionen
              anförs om att de skolkvalitetsdata som finns tillgängliga ska
              publiceras för varje skola på ett användarvänligt sätt. 2
            </item>
            <item xml:id="i-7pXsBJ7DqLHGzSxfSwaeYB">
              Riksdagen tillkännager för regeringen som sin mening vad i motionen
              anförs om att generellt göra tillgängliga data och statistik för
              offentlig verksamhet och att sådan data och statistik ska publiceras
              och finnas tillgängliga för medborgarna på ett tillgängligt sätt
              där ett brukarperspektiv måste genomsyra all information.
            </item>
          </list>
          <p xml:id="i-9fV3Ku3SLJAntvBkwXySVt">
            1 Yrkande 1 hänvisat till SoU.
          </p>
          <p xml:id="i-SPeAkKBwWAWqrcwwkPnVdZ">
            2 Yrkande 2 hänvisat till UbU.
          </p>
        </div>
        <div type="motContent">
          <head type="h1" xml:id="i-PvpVT4fykr8CfZdHVL4ZmH">
            Kvalitet och uppföljning i offentlig verksamhet
          </head>
          <head type="h1" xml:id="i-NDHiG6oj3qa2r9tBZWexy8">
            Kvalitet och uppföljning
          </head>
          <head type="h2" xml:id="i-DTQ7RoMyBWzM4EsnKDGy3N">
            Kvalitets- och brukarindikatorer i offentlig verksamhet
          </head>
          <p xml:id="i-HN1rdws3gqVCVeDVbbEkLG">
            I all offentlig verksamhet är kvalitet viktigt och oftast finns
            ett medvetet kvalitetstänkande i organisationerna. God kvalitet
            innebär ett högt värde på den tjänst som tillhandahålls och det
            blir ett självklart mål att sträva efter. Men det kvalitetsarbete
            som sker och uppföljningen av den är alltför ofta vänd inåt mot
            organisationen och saknar idag ett tydligt medborgarfokus. Det
            saknas vedertagna system för medborgaren eller brukaren av offentliga
            tjänster att följa eller utvärdera resultaten eller egenskaperna
            i verksamheterna.
          </p>
          <p xml:id="i-HmRwwwJGxTFs8zzzTu6gbE">
            För att kunna veta hur en offentlig tjänst som t.ex. sjukvård,
            skola och barn- och äldreomsorg utvecklas, om resurserna används
            effektivt och om patienter och brukare är nöjda krävs bättre verktyg
            för uppföljning och utvärdering. Ett sådant verktyg är kvalitets-
            eller utförandeindikatorer. Medborgarorienterade indikatorer innebär
            också en efterfrågad hjälp att välja som många brukare idag saknar.
          </p>
          <head type="h2" xml:id="i-AGz9fBBUJeuMonqeAaPFqd">
            Sjukvården
          </head>
          <p xml:id="i-9kkWBDHcQUdMf3ncMjPB1X">
            Internationellt finns många bra exempel på hur man jobbat med
            utveckling av den offentliga vården genom att arbeta systematiskt
            med kvalitetsindikatorer. Några länder som bör nämnas är Norge,
            Storbritannien, USA och Australien. En utförlig diskussion om
            s.k. performace indicators i andra länder finns i rapporten Verksamhetsuppföljning
            i hälso- och sjukvården genom performance indicators exempel från
            andra länder som skrivits på uppdrag av Socialstyrelsen.
          </p>
          <head type="h2" xml:id="i-7q9DyY22s9RPPiH1AVZEXa">
            Performance indicators i Kanada
          </head>
          <p xml:id="i-S1dgWyWoSBf2SrJuXjDkGr">
            I Kanada togs initiativet till att börja jobba med performace
            indicators formellt av provinsernas guvernörer. I en gemensam
            deklaration kom man överens om att stödja kvalitetsutveckling
            och effektivisering genom att systematiskt börja sprida best practice
            och att regelbundet och med likformigt innehåll börja rapportera
            till medborgarna om hälsoläget, sjukvårdens resultat och om effektivitet
            och måluppfyllelse i den offentligt finansierade sjukvården. Ett
            viktigt motiv var möjligheten till ansvarsutkrävande mellan medborgare
            och ansvariga politiker.
          </p>
          <p xml:id="i-B1aAwJUk2hxJMGx5atzfHP">
            Idag rapporterar man tre olika typer av data: hälsotillstånd,
            resultat och effekt på hälsan samt servicekvalitet. Några exempel
            på undergrupper är: förväntad livslängd, självskattad hälsa, förbättrad
            livskvalitet, väntetider för diagnostik och behandling, patientillfredsställelse
            och förebyggande av sjukdom. Den tredje nivån innehåller de konkreta
            indikatorerna som är 67 stycken. Exempel på indikatorer är dödlighet
            i lung-, prostata-, bröst- och kolorektalcancer, väntetider för
            bypassoperationer, återinskrivning vid sjukhus efter hjärtinfarkt
            och lunginflammation, mått på dygnetrunttillgänglighet, procent
            tonårsrökare, förekomst av fetma etc.
          </p>
          <p xml:id="i-RhmRMc7C2JWjXZdLNnWLwC">
            Inom svensk sjukvård finns idag goda förutsättningar att utveckla
            kvalitets- och brukarindikatorer genom det växande system av nationellt
            kvalitetsregistrering av sjukvårdens resultat som håller på att
            utvecklas. Registren som finansieras av staten drivs och är uppbyggda
            av läkare och innehåller en unik resurs i form av data om diagnoser,
            behandlingsåtgärder och utfall. En sammanställning och sammanfattning
            av registrens innehåll finns i rapporten Nationella kvalitetsregister
            inom hälso- och sjukvården 1999.
          </p>
          <p xml:id="i-7uYuwuSJKtXaV8ntFCaGpe">
            Något som skulle kunna ses som ett embryo till serviceredovisning
            finns i form av den landstingsdrivna Vårdbarometern (www.vardbarometern.nu).
            Här redovisas hur medborgarna uppfattar sjukvården på landstingsnivå
            och man kan jämföra ett landsting med resten av landet. Inga uppgifter
            redovisas om enskilda sjukhus. Även Socialstyrelsens databas Folkhälsan
            i siffror ligger ute på Internet; där redovisas data om hälsa
            och sjuklighet för samtliga landsting och kommuner i Sverige.
          </p>
          <head type="h2" xml:id="i-YZCE183xNfQy7qGf1sXz9R">
            Kvalitetsrapportering i Norge
          </head>
          <p xml:id="i-JJC6NJ8mMqKGF7jQ8aGLFT">
            I samband med en större omorganisering av sjukvården i Norge
            år 2002, där man bland annat förstatligade sjukvården och gjorde
            det möjligt att välja sjukhus, påbörjade man ett arbete med offentlig
            kvalitetsrapportering. År 2003 som var ett prövoår redovisades
            följande indikatorer:
          </p>
          <list style="ul">
            <item xml:id="i-Dyz5XNEitFLn97LBCKSpas">
              patienttillfredsställelse, i fyra olika dimensioner: om synen
              på standarden, personalen, organisationen och formationen
            </item>
            <item xml:id="i-NfCXS6sfbcCApdLCWNYT2x">
              väntetider på operation vid höftfraktur: antal patienter som
              opereras inom 48 timmar efter inskrivning på sjukhus
            </item>
            <item xml:id="i-DJmPKqidmune75w8wpjXUK">
              tidpunkten då epikrisen sänds till den ansvariga vårdgivaren
              sedan patienten skrivits ut från sjukhuset: andel epikriser som
              sänds inom sju dagar efter utskrivningen
            </item>
            <item xml:id="i-H8uyVwTpsynbh4Ftuw91mA">
              korridorvård: antal och andel patienter som kl. 07.00 inte vårdas
              på vårdavdelningen eller i korridor, expedition eller på annan
              plats som inte är avsedd för vård av patienter
            </item>
            <item xml:id="i-5SqLZtaSRG8ztUHriEjbhZ">
              sjukhusinfektioner: andelen patienter som vid en given tidpunkt
              har vissa definierade infektionstyper
            </item>
            <item xml:id="i-VHJSEKSxqbKckYTmaDQseA">
              andelen tvångsinskrivningar i den slutna psykiatriska vården.
            </item>
          </list>
          <p xml:id="i-WY1UZaqzq5WVMmU1umJzSs">
            Indikatorerna finns tillgängliga för alla sjukhus på www.sykehusvalg.net.
          </p>
          <p xml:id="i-We3pdsuyAuinfYkLS3FLJC">
            Vi föreslår att sjukvården redovisar sina resultat och sin kvalitet
            på ett öppet och tillgängligt sätt för att på det sättet stärka
            medborgarnas inflytande och påverkansmöjligheter.
          </p>
          <head type="h2" xml:id="i-QpG9NE76gXpfpffD4AtCf1">
            Skolan
          </head>
          <p xml:id="i-uz7Uo4avGYnjtLiUS7cPK">
            Inom grund- och gymnasieskola har det systematiska öppna jämförande
            arbetet med kvalitetsfrågor kommit längre än inom sjukvården.
            Enklare system för att jämföra resultat mellan skolor och kommuner
            finns i systemen Bruk, Siris och Salsa. Dessa system är dock primärt
            vända inåt mot skolan för skolans personal och för politiker och
            tjänstemän i förvaltningarna.
          </p>
          <head type="h2" xml:id="i-ERva9rFZsFP8Qrtk4MdP6j">
            Salsa, Siris och Bruk
          </head>
          <p xml:id="i-DQiiMypyraNyHf2r3ztQqQ">
            Med hjälp av analysverktyget Salsa kan kommuner och skolor bedöma
            skolors samlade betygsresultat i ett riksperspektiv. Genom att
            systemet tar hänsyn till skolors elevsammansättning kan kommuner
            och skolor se hur de ligger till betygsmässigt om man räknar bort
            vissa faktorer som har med social bakgrund att göra.
          </p>
          <p xml:id="i-X4S8K2AB16yU57kqDeHBGM">
            Bruk, Skolverkets nationella indikatorsystem för kvalitet i förskola
            och skola, är främst ett utvecklingsverktyg avsett att användas
            av förskolor och skolor för att bedöma kvaliteten i den egna verksamheten
            och som stöd för ett fortsatt utvecklingsarbete. Varje förskola,
            skola eller kommun avgör själva om de vill använda Bruk och vilka
            delar de i så fall vill arbeta med.
          </p>
          <p xml:id="i-YJ645C9NL4xXHi1neJ4vjX">
            Siris är en databas som innehåller information om skolors resultat
            och kvalitet. Här finns samlat olika dokument som beskriver kvalitetsutvecklingen
            i kommuner och skolor och statistiska uppgifter över skolors resultat
            och organisation. Information finns på nationell, på kommunal
            och på skolnivå. De tre verktygen finns tillgängliga på www.skolutveckling.se/kvalitetsarbete/.
          </p>
          <p xml:id="i-MbCShAcHYDEgvfrK2eqFGo">
            Det arbete som redan sker inom ramen för Skolverkets arbete med
            de tre verktygen ovan behöver förstärkas och utvecklas. För att
            elever och lärare ska kunna göra informerade val behövs statistik
            och indikatorer även för frågor så som: lärartäthet, mobbning,
            våld och trakasserier, upplevd trivsel, pedagogisk utveckling
            och elevernas delaktighet.
          </p>
          <p xml:id="i-DEk7i4mtCFAcCbWxgxZDri">
            Vi föreslår att de skolkvalitetsdata som finns tillgängliga publiceras
            för varje skola på ett användarvänligt sätt.
          </p>
          <head type="h2" xml:id="i-7WMN4zm242ZW12JHuPfpx1">
            Större medborgarmakt genom brukarindikatorer
          </head>
          <p xml:id="i-798dCn5A5wJmCe6t8uMDHb">
            Indikatorer i samband med kvalitetsutveckling finns för stora
            delar av den offentliga verksamheten. Indikatorerna används för
            politiker och tjänstemän för att följa utvecklingen och för att
            skapa möjligheter till målstyrning, kontroll och uppföljning.
            Det som behövs nu är brukarindikatorer. Brukarindikatorer är system
            där brukaren av offentliga tjänster och service själv kan följa
            utvecklingen, se vilken kvalitet man kan förvänta sig av en service,
            göra jämförelser mellan olika enheter samt kunna utkräva ansvar
            från politiker och tjänstemän.
          </p>
          <p xml:id="i-ArG7xNGva2w1b781fNM53w">
            Syftet med brukarindikatorer kan ses som tvåfalt. Dels är indikatorer
            i sig viktiga för att de skapar möjligheter till inflytande. Genom
            att redovisa resultat och kvalitet skapar man möjligheter för
            medborgaren och brukaren att påverka. Brukarindikatorer blir ett
            sätt att skapa möjligheter till jämförelser mellan olika enheter
            och mellan t.ex. olika kommuner eller landsting. Genom jämförelser
            kan brukaren och medborgaren se om verksamheten bedrivs kostnadseffektivt,
            om de bästa möjliga metoderna används och om man följer med utvecklingen.
            De skapar dessutom möjligheter att se kopplingar mellan resurser
            och resultat och kvalitet. Genom att visa sådana samband kan också
            diskussionen om skattenivåer och offentlig sektors utveckling
            i stort underlättas.
          </p>
          <p xml:id="i-KKKwbWKiEmDSWjHWiWxMpZ">
            Men brukarindikatorer skapar också bättre möjligheter för brukare
            och medborgare att välja. Valfrihet finns idag på många områden
            och för att dessa val ska fungera behövs objektiva indikatorer
            med vars hjälp medborgaren lättare kan göra val.
          </p>
          <list style="ul">
            <item xml:id="i-L7bAZ1Vdg2Pc4MUCGV7Dxf">
              Exakt hur systemen ska skapas måste bestämmas utifrån den verksamhet
              det gäller. I samband med att brukarindikatorer utvecklas är det
              dock viktigt att ställa frågor som: Vad är viktigt att mäta?
            </item>
            <item xml:id="i-54VhMkWPrx2c8C7NUFB8cT">
              Vilken typ av information vill man ha som medborgare?
            </item>
            <item xml:id="i-rMoz7SVYEmTHPHeoudFFE">
              Var finns oron hos medborgaren, vilka indikatorer är relevanta
              och betydelsefulla?
            </item>
            <item xml:id="i-PhMQWXkkY7Eu1AoPspggiD">
              Vilka indikatorer behöver ledning, tjänstemän och organisationsutvecklare?
            </item>
            <item xml:id="i-6UpgY48St31ervfDrWgGr1">
              Vilka indikatorer kan vara samma?
            </item>
            <item xml:id="i-VLyb6WZ3JZyiTPEGpzfdkw">
              Vilka bör inte vara samma?
            </item>
            <item xml:id="i-8XJMiw6MLC7uZykLAgS3Et">
              Hur kan olika indikatorer viktas mot varandra olika relevant
              för olika mått?
            </item>
          </list>
          <p xml:id="i-SUsQ9xak1UcgiY4ZmBqFno">
            Indikatorerna måste innehålla både information om kvaliteten
            på den tjänst som utförs och information om servicenivån som omger
            tjänsten. Information om upplevda resultat måste blandas med information
            kring hårda data och nyckeltal.
          </p>
          <p xml:id="i-YWWwhtQZdksA4c8PX8GAt4">
            Vi föreslår generellt att tillgängliga data och statistik för
            offentlig verksamhet ska publiceras och finns tillgängliga för
            medborgarna på ett tillgängligt sätt. Ett brukarperspektiv måste
            genomsyra all information som görs tillgänglig om den offentliga
            servicen.
          </p>
        </div>
        <div type="motSignatures">
          <list>
            <item xml:id="i-4adE4iPdE7yFJPREmu3Uch" who="i-3GrPnM5KDKuSxfWxymYNoC">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
