<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01484">
  <teiHeader>
    <fileDesc>
      <titleStmt>
        <title>om datatekniken m. m.</title>
        <author>av Ivan Svanström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om datatekniken m. m.</title>
          <idno type="rdwebb">G3021484</idno>
          <rs type="number">1484</rs>
          <ref type="dokument_url_text">http://data.riksdagen.se/dokument/G3021484/text</ref>
          <ref type="dokument_url_html">http://data.riksdagen.se/dokument/G3021484</ref>
          <ref type="dokumentstatus_url_xml">http://data.riksdagen.se/dokumentstatus/G3021484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-VQeQMdt9caNQssp1jxvoHn</idno>
            <name>STINA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-BxH3NSJM4BrovQLAHNuY8H</idno>
            <name>ELLA JOHNSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-E. NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CA3pFyLdFtkVneaXbdnyV4</idno>
            <name>ÅKE POLSTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KKqFfLS6ZnfY4dCKPL61cu" type="signed"/>
        <correspContext corresp="i-KKqFfLS6ZnfY4dCKPL61cu">
          <note type="signatory" corresp="i-8Lq2FtVLPjm4ZuNxycmaDK"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-VQeQMdt9caNQssp1jxvoHn"/>
          <note type="signatory" corresp="i-BxH3NSJM4BrovQLAHNuY8H"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-CA3pFyLdFtkVneaXbdnyV4"/>
          <note type="signatory" corresp="r-0"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-6J1joFvFHPkqoFzNFfxEV4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1484/mot_197980__1484-001.pdf"/>
      <fw xml:id="i-WYMsVbHfh7QsVjj6yt1hDc">
        Motion 1979/80: 1484
      </fw>
      <div xml:id="i-YNybsgbLVjvNW2fhayrxRM" type="motHeader">
        <div xml:id="i-A9rqAodXyzD6Smwg97THdZ" type="motTitle"/>
        <div xml:id="i-Q5nd4Vqcq9T4Sj1uwBsojJ" type="motSubmissionInfo"/>
      </div>
      <div xml:id="i-NQJAfKGi4mcU7XqdnKYFuG" type="motBody">
        <div xml:id="i-13XKxS4ekdVV9vJ4BNWFca">
          <p xml:id="i-KLLtdR2BrRVkGmZHf3C8Nn">
            av Ivan Svanström m. fl. om datatekniken m. m.
          </p>
          <p xml:id="i-SUtRS8KEbEnA7mj59JzxZz">
            Inledning
          </p>
          <p xml:id="i-QRMEyN59aBCPGDS5PQWPHW">
            I en partimotion 1978/79:571 om principer och riktlinjer för
            datateknikens utveckling och användning har centerpartiet översiktligt
            behandlat datatek- niken och dess effekter på sysselsättning,
            arbetsmiljö och arbetets innehåll. I motionen tas bl. a. upp frågan
            om att i en organisation införa ADB-teknik för att minska på nuvarande
            eller framtida sysselsättning i en samhällsekonomi som inte är
            lika expansiv som förr. I motionen togs även upp att ADB kan leda
            till försämrad arbetsmiljö samt att datasystem bör utformas på
            ett sätt som berikar arbetets innehåll. I en färsk undersökning
            visas att så mycket som drygt en miljon människor i vårt land
            använder databehandlad information i sina arbetsuppgifter. En
            tredjedel av de TCO-anslutna arbetar med sådana dataalster, och
            av de LO-anslutna är det ca 14 70. Ca 300 000 av dessa användare
            av databehand- lad information har någon kontakt med terminaler.
            Att datatekniken i dag berör så många människor och deras arbete
            samt de effekter av olika slag, både positiva och negativa, som
            visar sig gör det angeläget att vi snabbt får bättre kännedom
            om vad ADB-tekniken har medfört och vad den kan tänkas medföra
            i arbetslivet i framtiden. Diskussioner i anslutning till dessa
            frågor pågår på många håll i samhället. Arbetstagarorganisationerna
            samlar in erfarenheter av ADB i arbetslivet och utvecklar sina
            ståndpunkter. Programskrifter utarbetas. På enskilda arbetsplatser
            diskuteras frågorna, t. ex. i anslutning till förslag om att införa
            ADB-system och förändra sysselsättning och arbetsmiljö. Förhandlingar
            enligt lagen om medbestämmande i arbetslivet (MBL) genomförs med
            anledning av detia. Med stor sannolikhet kommer takten i att införa
            ADB-teknik ytterligare att öka. Elektronikutvecklingen medför
            att allt mindre och prisbilligare datorer kan framställas. Därmed
            vidgas användningsområdena. De små datorerna kan ingå i t. ex.
            olika kontorsmaskiner i en sådan omfattning att snart sagt varje
            kontorsanställd berörs av datatekniken. I industrin tas elektroniken
            till hjälp för att styra produktion, tillverkningsprocesser, lagerhantering
            och interna transporter. Datorerna väntas komma att användas alltmer
            i varuhandeln. Spridningen av kontokort och betalnings- automater
            påverkar penningflödet och ger oss en försmak av det kontantlösa
            samhället. I detta sammanhang berörs allmänheten av datoriseringen
            men också anställda vilkas jobb till vissa delar mekaniseras inom
            banker och inom
          </p>
          <pb facs="riksdagen-motions-pdf/data/197980/mot_197980__1484/mot_197980__1484-002.pdf"/>
          <fw xml:id="i-RQyS1FuXoaKeZRqBxB3DZZ">
            Mot. 1979/80:1484 7
          </fw>
          <p xml:id="i-2vYWY6qnec2WZ3kFwAHNL5">
            handeln. För den enskilda människan som berörs av ADB i sitt
            arbete kan automationen innebära att antingen vissa eller i stort
            sett alla de gamla arbetsuppgifterna kan bortfalla. Nya arbetsuppgifter
            kan tillkomma. Om en del av arbetet skulle övertas av datasystem
            uppkommer frågan om det återstående arbetet kan omgrupperas mellan
            de anställda så att en lämplig sammansättning och kvantitet kan
            erhållas för var och en. Särskilt besvärligt är detta då ADB avses
            bli införd i en organisation där inte någon ökning av arbetsuppgifterna
            kan förutses. Om datasystemen kan överta i stort sett alla arbetsuppgifter
            blir den enskilde arbetslös, såvida inte annan sysselsättning
            kan ordnas. Även för de människor som får nya eller ändrade arbetsuppgifter
            som en följd av datoriseringen kan det uppstå svåra problem som
            bör motverkas. Sådana arbetsuppgifter kan bli enformiga, ge litet
            utrymme för kontakter, minska den enskildes inflytande över sitt
            arbete, vålla fysiska besvär m. m. Ett av de grundläggande problemen
            i detta fall är de skillnader som i regel finns vad gäller kunskaper
            och inflytande mellan anställda som användare av datasystem och
            de som utvecklar eller har ansvaret för utveckling av sådana system.
            I denna motion har vi velat fördjupa diskussionerna som förs i
            partimo- tionen 1978/79:571, och vi redovisar en del förslag till
            utredningar om datateknikens effekter på sysselsättning och arbetsmiljö
            som bör genomföras med förtur. Ett område med sådan dignitet som
            datorerna i arbetslivet bör kunna behandlas av i stort sett varje
            riksmöte. Kunskaperna kan då successivt öka, och statsmakterna
            kan få möjligheter att ge vägledning och riktlinjer innan det
            är för sent.
          </p>
          <p xml:id="i-76LhdYykJAqehu3XDFNd8F">
            ADB och sysselsättning
          </p>
          <p xml:id="i-Qcg6vxQ4NngyeSkTXoLox1">
            ADB-teknik används i produktion och administration för att öka
            produktiviteten och sänka kostnaderna. Därmed ökar lönsamheten
            eller effektiviteten, vilket är en förutsättning för att öka lönerna
            och/eller sänka arbetstiden. ADB-systemen minskar behovet av arbetskraft
            för vissa arbetsuppgifter och ökar behovet för andra. De flesta
            torde vara överens om att det blir en nettominskning samtidigt
            som det medför stora rörelser inom arbetsstyrkan. En allmän förkortning
            av arbetstiden på längre sikt — som delvis kan bero på införande
            av ADB — har övervägande positiva konsekvenser men kan också medföra
            svårigheter. För en bedömning av om de positiva eller de negativa
            konsekvenserna överväger är det bl. a. viktigt att veta hur den
            ökade fritiden används. De flesta torde vara överens om att den
            hittillsvarande arbetstidsförkort- ningen, t. ex. införande av
            fem dagars arbetsvecka för flertalet anställda och fem veckors
            semester, har varit av godo. Om automationen får fortskrida i
          </p>
          <pb facs="riksdagen-motions-pdf/data/197980/mot_197980__1484/mot_197980__1484-003.pdf"/>
          <fw xml:id="i-GvQm9stw5o47HZczBkUoFQ">
            Mot. 1979/80:1484 8
          </fw>
          <p xml:id="i-APbgThSkTMVonbpzVJK828">
            den takt som många bedömare beskrivit, kan det aktualisera stora
            framtida minskningar av arbetstiden, och det är mycket angeläget
            för oss att innan detta sker ha en uppfattning om huruvida en
            sådan förkortning är önskvärd eller inte. En allmän arbetstidsförkortning
            bl. a. som en följd av automation med ADB-teknik kan inte ske
            annat än över en längre tidsperiod, säg 10-20 år. På väg mot en
            sådan allmän förkortning kommer dock automationen att slå hårt
            på vissa yrkesgrupper, i vissa branscher, i utsatta regioner och
            inte minst på enskilda arbetstagare. Det är dessa — mer kortsiktiga
            konsekvenser — som vållar de största problemen och som kommer
            att ställa samhällssolidariteten i centrum om de skall övervinnas.
            En yrkesgrupp som drabbats i sin helhet är grafikerna i tryckeribranschen.
            Andra grupper som kan få en kraftig arbetsminskning är skrivpersonal,
            vissa handelsanställda, lagerpersonal, personal som arbetar i
            viss tillverkning m. fl. Antingen skulle datasystemen överta olika
            arbetsuppgifter som denna personal har eller alternativt kan i
            stort sett alla arbetsuppgifter övertas av enskilda arbetstagare
            eller yrkesgrupper. Dess värre vet vi i dag ganska litet om detta.
            Att en yrkesgrupp drabbas av ADB-införande ökar behovet av arbets-
            marknadspolitiska åtgärder som utbildning och omställning och
            kräver insatser från företag, enskilda och samhället. Bl. a. kan
            samhället även genomföra näringspolitiska åtgärder. ADB-införandet
            kan ändå leda till ökad arbetslöshet. Problemen kan försvåras
            av att det inte finns andra arbetstillfällen på orten. En snedvridning
            kan även uppstå i och med att vissa branscher drabbas mer av ADB-teknikens
            införande än andra vad gäller sysselsättningen. Ett exempel är
            processindustrin, där datorer och andra maskiner övertagit många
            arbetstillfällen. För företagen är det ofta nödvändigt att sänka
            de totala kostnaderna för att bibehålla sin konkurrensförmåga
            och sina möjligheter att betala ut höga löner till dem som förblir
            anställda. Särskilt besvärligt kan det vara för exporterande företag
            att ha ett för högt kostnadsläge. Även de inhemska företagen kan
            drabbas hårt av ett sådant kostnadsläge, bl. a. genom lågprisimport.
            Våra handelsöverenskommelser och låga tullar ger många gånger
            små möjligheter att skydda den inhemska industrin. Inledningsvis
            behöver vi en bedömning av i vilka branscher det i framtiden kan
            vara mest aktuellt att ersätta arbetskraft med ADB-teknik. ADB-teknikens
            införande påverkar sysselsättningen mer i vissa regioner än i
            andra. I de regioner där människorna har mindre valfrihet vad
            gäller nya arbetstillfällen måste vi slå vakt om och utveckla
            det arbete som finns. Särskilt angeläget är det att få veta om
            redan nu utsatta regioner drabbas ytterligare vad gäller arbetstillfällen
            beroende på ADB-tekniken. Införande av ADB-teknik drabbar ytterst
            den enskilde arbetstagaren. När det händer uppstår problem för
            den enskilde och hans/hennes familj. Omställningen kan gå mer
            eller mindre smärtfritt. För många anställda ökar
          </p>
          <pb facs="riksdagen-motions-pdf/data/197980/mot_197980__1484/mot_197980__1484-004.pdf"/>
          <fw xml:id="i-2qvYjopWVNoKQZiQnWqstF">
            Mot. 1979/80:1484 9
          </fw>
          <p xml:id="i-NbhytwGJxp32JeASumg7j">
            de egna handlingsmöjligheterna om de får insyn i planering och
            omstruktu- rering av verksamheten och får medverka i förändringsarbetet.
            Även de fackliga organisationerna kan då bättre ta till vara den
            enskildes intressen. Ibland går det dock inte att på detta sätt
            finna en acceptabel lösning för den enskilde. Ett av de vanligaste
            motiven för att införa ADB-teknik är att ersätta manuellt arbete
            och därmed lönekostnader med datorer. Ett annat skäl är att få
            fram bättre prestationer än vad som är möjligt med enbart manuella
            insatser. Då kombineras maskinella och manuella insatser. Om företagen
            har ett för högt kostnadsläge kan det vara svårt att välja det
            andra motivet, och då väljs i stället det första. Ett grundläggande
            problem i fråga om ADB och sysselsättning är således att kostnaderna
            för ett datasystem kan vara lägre än personalkostnaderna. Den
            fortsatta teknologiska utvecklingen, som ofta innebär sänkta kostnader
            för ADB-utrustning, samt de ökade lönekostnaderna förstorar detta
            problem. Den viktigaste frågan i detta sammanhang är hur vi skall
            lösa de kortsiktiga och allvarliga problem som ligger i ett automationen
            slår snett, drabbar vissa yrken mer än andra, vissa branscher
            mer än andra, vissa regioner mer än andra och slutligen vissa
            enskilda mer än andra. Samtidigt gäller att tekniken på längre
            sikt bör kunna användas så att den bidrar till välståndsutveckling
            och i många fall ökad valfrihet för den enskilde och samhället.
            Vi tror att man måste gå stegvis framåt för att få bättre förutsättningar
            än i dag att behandla frågorna. En angelägen start för samhället
            är att snabbt få kartlagt och redovisat vilka yrken, branscher
            och regioner som kan drabbas mest i framtiden. Utredningen om
            datateknikens effekter på sysselsättning och arbetsmiljö (dataeffektutredningen)
            bör med förtur behandla detta. Riksdagen bör göra ett uttalande
            i denna riktning. Utredningen bör även överväga och belysa olika
            åtgärder som kan bli aktuella för att motverka problemen. Bl.
            a. bör utredningen överväga följande åtgärder: a) Krav på bättre
            långsiktig planering inom företag och myndigheter vad gäller införande
            av datateknik. Denna planering bör ske under medverkan av personalen
            och deras fackliga organisationer. En sådan planering bör ge bättre
            förutsättningar för naturliga omställningsprocesser där enskilda
            arbetstagare får impulser att ta till vara utbildningsmöjligheter
            och andra arbetstillfällen som kan aktualiseras. De fackliga organisationerna
            kan då också bistå de anställda på ett bättre sätt. Det torde
            i allmänhet vara de plötsliga neddragningarna och omställningarna
            som drabbar personalen hårdare än de som mer kan förutses. b)
            Utvidga möjligheterna för personalen att använda löntagarkonsulter
            för att studera och gå igenom förslag om införande av ADB-teknik
            och föreslå alternativa lösningar. I många fall kan en sådan genomgång
            visa på brister i förslaget vad gäller omfattning och inriktning
            som kan vara av värde att få
          </p>
          <pb facs="riksdagen-motions-pdf/data/197980/mot_197980__1484/mot_197980__1484-005.pdf"/>
          <fw xml:id="i-SeAtn1ATyAAPLBgHmaZUij">
            Mot. 1979/80: 1484 10
          </fw>
          <p xml:id="i-5VFq43qMidhbRWAFyEcADn">
            klarlagda — även för företaget. Det är i detta sammanhang också
            angeläget att öka den regionala datakunskapen. Ett sätt är att
            förse de regionala utvecklingsfonderna med datakunnig personal
            som bl. a. kan betjäna arbetstagargrupper med utredningar och
            bedömningar. c) Företagen och myndigheterna bör i ökad utsträckning
            ta sitt ansvar för sysselsättningen. För myndigheternas del bör
            kostnadsberäkningar i sam- band med beslutsunderlag om ADB-införande
            även visa samhällets kostna- der för bl. a. omskolning och arbetslöshet,
            att jämföra med myndighetens besparingar och andra effekter av
            ADB-införande. Många gånger kan det då vara lämpligt att mer successivt
            införa ADB-teknik för att utnyttja naturliga omställningsprocesser
            i arbetslivet. Företagen bör bli mer medvetna om att vårt samhällssystem
            kräver ett betydande ansvar från alla arbetsgivare för att sysselsättningen
            hålls uppe.
          </p>
          <p xml:id="i-SBwnjqh3agNkqEJd1QjgbN">
            ADB och arbetsmiljön
          </p>
          <p xml:id="i-7zb1ezw7JhXoK9LdF8nBLA">
            Införande av ADB-teknik kan innebära positiva och negativa förändringar
            i den anställdes arbetsmiljö. I motionen 1978/79:571 behandlades
            terminalarbetsplatser och deras inverkan på arbetsmiljön för de
            anställda. Det gäller att inreda arbetsplatsen så att fysiska
            besvär undviks men också att sätta samman arbetsuppgifterna för
            den enskilde så att enformighet, kontaktlöshet och vantrivsel
            undviks så långt möjligt. Arbetsgivarna måste här vara medvetna
            om att de har en stor del av ansvaret för hur den enskilde tillbringar
            mer än hälften av sin vakna tid på dagen. Det finns även många
            undersökningar som visar på sambandet mellan en positiv arbetsmiljö
            och hög effektivitet, varför det ligger i arbetsgivarnas intresse
            att aktivt medverka till en förbättrad arbetsmiljö. Ett liknande
            problem finns även när ADB kommer till användning i industrin.
            ADB kan då självfallet användas för att ta bort smutsiga och ansträngande
            jobb som kan vålla skador på den enskilde. Men man bör samtidigt
            undvika att de nya arbeten som skapas i produktionen blir hårt
            styrda av datorerna och tar bort möjligheterna till kontakt med
            arbetskam- rater m. m. I motionen pekades på behovet av utbildning
            i dessa frågor samt att man i kalkylerna vid införande av ADB-system
            inte glömmer bort kostnaderna för att inreda lämpliga terminalarbetsplatser
            samt gruppera om arbetsuppgifter. Liknande krav bör även gälla
            när ADB införs i industrin. Vi finner det självklart att inflytandet
            i systemutveckling och rutinutformning utformas så att berörd
            personal har ett väsentligt inflytande över de lösningar som utarbetas
            och föreslås.
          </p>
          <pb facs="riksdagen-motions-pdf/data/197980/mot_197980__1484/mot_197980__1484-006.pdf"/>
          <fw xml:id="i-7UUeKPCFbukyjEK8XZJ1HA">
            Mot. 1979/80:1484 11
          </fw>
          <p xml:id="i-6NXVNBzUht6asfUHoaYfbe">
            ADB och arbetets innehåll
          </p>
          <p xml:id="i-KYr3S1LPAT2Ayujsqy9bBH">
            Dåvarande statens avtalsverk och personalorganisationerna har
            i medbe- stämmandeavtalet för det statliga arbetstagarområdet
            (MBA-S) utarbetat en definition av effektivitet och kommit överens
            om den. Den lyder:
          </p>
          <p xml:id="i-FMRb87KuvKLLjL395Ln39J">
            Med effektivitet avses att myndigheten når målen för sin verksamhet
            Oo under god hushållning med resurserna Oo med beaktande av service-,
            offentlighets- och rättssäkerhetskraven och Oo med beaktande av
            personalens behov av arbetstillfredsställelse, god arbetsmiljö,
            anställningstrygghet och möjligheter till medbestämmande och personlig
            utveckling.
          </p>
          <p xml:id="i-Cu5TTmy5iyjWRTDL8Yiesa">
            Av definitionen framgår att myndigheterna skall lägga vikt vid
            flera olika faktorer i sin strävan efter effektivitet. Bl. a.
            är arbetsförhållandena av stor betydelse. ADB-tekniken avses leda
            till ökad effektivitet, och vid bedöm- ning av detta är således
            påverkan på arbetsförhållandena väsentlig. Vi har redovisat att
            en stor del av Sveriges arbetande befolkning kommer i nära kontakt
            med databehandlad information. ADB-systemen påverkar således arbetet
            och dess innehåll starkt för många människor. Det gäller t. ex.
            de som använder utdata som systemen framställer och de som har
            till uppgift att insamla och bereda data som sedan skall stoppas
            in i ADB- systemen. Denna påverkan på arbetets innehåll kan ske
            på gott och ont. ADB-system kan begränsa vissa människors möjligheter
            att utvecklas och trivas i sitt arbete. Systemen kan även leda
            till att arbetets innehåll berikas. Definitio- nen av effektivitet,
            som är ett uttryck för en vidgad syn på rationalisering, innebär
            att parterna på det statliga arbetstagarområdet vill ta hänsyn
            till dylika frågor vid införande av ADB-teknik. Detta bör även
            gälla i andra sektorer av förvaltningen. I motionen 1978/79:571
            behandlades också dessa frågor. Det konstate- rades att vi vet
            relativt litet om hur ADB-systemen påverkar arbetets innehåll
            och om huruvida denna påverkan varit till övervägande nytta eller
            skada.
          </p>
          <p xml:id="i-Gqa2AMBtU14DNYbjr2ZJ5U">
            Sammanfattning
          </p>
          <p xml:id="i-XrU9YpZpi4Q6ikB5ExRwyJ">
            Det är mycket angeläget att statsmakterna får bättre kännedom
            om de problem och svårigheter som datatekniken kan väntas medföra
            vad gäller sysselsättning, arbetsmiljö och arbetets innehåll.
            Genom att stegvis förbättra denna kunskap kan statsmakterna ingripa
            bättre i konkreta situationer som dyker upp och ge vägledning
            och riktlinjer för framtiden. I fråga om ADB och sysselsättning
            är det angeläget att snabbt få kartlagt och redovisat vilka yrken,
            branscher och regioner som kan drabbas mest i framtiden av införande
            av ADB-teknik. Utredningen om datateknikens effekter på sysselsättning
            och arbetsmiljö (dataeffektutredningen) bör med
          </p>
          <pb facs="riksdagen-motions-pdf/data/197980/mot_197980__1484/mot_197980__1484-007.pdf"/>
          <fw xml:id="i-FtUTBBVw6xTacLevR8Jpce">
            Mot. 1979/80:1484 12
          </fw>
          <p xml:id="i-Lzm8oG8EWt9eoD3vb7LNEZ">
            förtur behandla detta. Utredningen bör även överväga och belysa
            olika åtgärder som kan bli aktuella för att motverka sysselsättningsproblemen.
            I fråga om datorisering och arbetsmiljön bör dataeffektutredningen
            ta initiativ till utbildningsinsatser för att ge företag, myndigheter,
            anställda och fackliga organisationer bättre möjligheter att skapa
            en god arbetsmiljö när ADB införs. I fråga om ADB och arbetets
            innehåll bör dataeffektutredningen kartlägga hur ADB-systemen
            påverkat arbetets innehåll och initiera försöksverksam- het för
            att ge underlag för handlingsprogram för hur ADB-systemet kan
            berika arbetet för enskilda och grupper av användare.
          </p>
          <p xml:id="i-6FpLLRPiBVsemEw7WWWHuC">
            Hemställan
          </p>
          <p xml:id="i-XSJHdCVXiC2kjPuqJnFWJV">
            Med hänvisning till vad som anförts i motionen hemställs att
            riksdagen beslutar som sin mening ge regeringen till känna 1.
            att dataeffektutredningen med förtur bör kartlägga och redo- visa
            i vilka yrken, branscher och regioner sysselsättningen kan påverkas
            mest av datoriseringen, 2. att dataeffektutredningen bör överväga
            och belysa olika åtgärder som kan bli aktuella för att påverka
            utvecklingen, 3. vad som i övrigt anförts i motionen om sysselsättning
            och arbetsmiljö.
          </p>
          <p xml:id="i-Snn1yavWhdhgnxcPGcYNj5" type="date">
            Stockholm den 24 januari 1980
          </p>
          <div xml:id="i-CUjupTAQ3zwHaHp6hdBA8s" type="signatureBlock">
            <p who="i-8Lq2FtVLPjm4ZuNxycmaDK" type="signature">
              IVAN SVANSTRÖM (c)
            </p>
          </div>
          <p xml:id="i-DL9KLjy5ZPn9qRcPZGHd36">
            BERTIL FISKESJÖ (c) ÅKE POLSTAM (c) BENGT KINDBOM (c) MARTIN
            OLSSON (c) STINA ANDERSSON (c) GUNILLA ANDRÉ (c) ELLA JOHNSSON
            (c) BRITTA HAMMARBACKEN (c)
          </p>
          <p xml:id="i-4PAGSmumK7zVysLw5j9ByX">
            SVEN-E. NORDIN (c)
          </p>
        </div>
      </div>
    </body>
  </text>
</TEI>
