<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00015">
  <teiHeader>
    <fileDesc>
      <titleStmt>
        <title>med anledning av prop. 2008/09:145 Omreglering av apoteksmarknaden</title>
        <author corresp="i-SZKUTdtCrCo58yNCQsH76">av Ylva Johansson m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:145 Omreglering av apoteksmarknaden</title>
          <idno type="rdwebb">GW02So15</idno>
          <rs type="number">So15</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So15/text</ref>
          <ref type="dokument_url_html">http://data.riksdagen.se/dokument/GW02So15</ref>
          <ref type="dokumentstatus_url_xml">http://data.riksdagen.se/dokumentstatus/GW02So15</ref>
          <ref type="doc">http://data.riksdagen.se/fil/89B3856A-AEE0-4F49-9DF9-F81F72F9F0FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-NtUtuVpyGpJy6awY6FG8iR"/>
        <correspContext corresp="i-NtUtuVpyGpJy6awY6FG8iR">
          <ref>Proposition 2008/09:145</ref>
        </correspContext>
        <correspAction xml:id="i-6SpuaBBA1ADYPYSJKeT4rA" type="signed"/>
        <correspContext corresp="i-6SpuaBBA1ADYPYSJKeT4rA">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="referral" xml:id="i-BXSvmiZ6U4icf39dHjVprq">
          <date when="2009-03-13"/>
        </correspAction>
        <correspAction type="dismissal" xml:id="i-4NdhNY3UF5N1ckz2FBAoGQ">
          <date when="2009-03-12"/>
        </correspAction>
        <correspAction type="dismissal" xml:id="i-5JWs5miwjQSDfbpBVcAeMH">
          <date when="2009-03-12"/>
        </correspAction>
        <correspAction type="transfer" xml:id="i-9f3vYWn5JGApU9odyNiFwm">
          <date when="2009-03-11"/>
        </correspAction>
        <correspAction type="submission" xml:id="i-2YnfknK4Uez4jUgQJNKr3a">
          <date when="2009-03-11"/>
        </correspAction>
        <correspAction type="assigned" xml:id="i-RSBF8HanBApdGFRwcw5xtY"/>
        <correspContext corresp="i-RSBF8HanBApdGFRwcw5xtY">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RpRn1JgLchaU87ht88q5Gp">
            Förslag till riksdagsbeslut
          </head>
          <p xml:id="i-Qr54hKNrw6SAs4K8wR1n6a">
            Riksdagen avslår proposition 2008/09:145 Omreglering av apoteksmarknaden.
          </p>
        </div>
        <div type="motContent">
          <head type="h1" xml:id="i-QohN95VWDdbBD3LVHwQo86">
            Motivering
          </head>
          <p xml:id="i-G9zjMvrq86JXWTfnexzbKi">
            Tack vare framgångsrik medicinsk forskning och utveckling har
            det blivit möjligt att med läkemedel bota, lindra och förhindra
            alltfler sjukdomar. Läkemedel är i dag den vanligaste behandlingsmetoden
            inom hälso- och sjukvården, och dess betydelse kommer att öka
            ytterligare i framtiden i takt med att befolkningen blir äldre
            och nya behandlingsmetoder utvecklas. Läkemedel bör därför ses
            som en naturlig och integrerad del av hälso- och sjukvården.
          </p>
          <p xml:id="i-QGivaUChS2uZUmsCnNhyyD">
            Mot bakgrund av att läkemedel står för en stor och växande del
            av sjukvårdens kostnader och insatser är det av högsta vikt att
            läkemedelsförsörjningen i landet är kostnadseffektiv och säker
            samtidigt som den är tillgänglig och lika för alla. Sverige har
            ett sådant system. Det svenska apotekssystemet har bidragit till
            att vi i dag har ett av de säkraste och mest kostnadseffektiva
            distributionssystemen för läkemedel i världen. Apoteket AB har
            ensamrätt på att sälja läkemedel. Däremot råder full och öppen
            priskonkurrens mellan läkemedelsbolagen om att få sälja sina produkter
            till Apoteket AB. Konkurrensen sker öppet genom rak priskonkurrens
            och får omedelbart genomslag på alla apotek i hela Sverige. Det
            är ett system med unikt låga kostnader i mellanledet och en mycket
            effektiv distribution. Det svenska apotekssystemet har mycket
            låga påslag i apoteksledet (handelsmarginal) och låga priser för
            apotekskunderna.
          </p>
          <p xml:id="i-JAuQrLWkCCRNQZMtEJPk95">
            Det svenska läkemedelsförsörjningssystemet har granskats av bl.a.
            OECD som konstaterat att det är ett av de mest välfungerande system
            som finns i Europa. Svenska folkets förtroende för Apoteket AB
            är mycket högt. I de återkommande mätningar som görs av Svenskt
            Kvalitetsindex ligger Apoteket i topp inom sektorn detaljhandel.
          </p>
          <p xml:id="i-MKca1cBJvNR5x957JChBR">
            Dagens apotekssystem har visat sig kunna förena en trygg och
            säker läkemedelshantering med hög ekonomisk effektivitet och en
            utveckling av verksamheten. Ett exempel är generikareformen, som
            innebär att apoteken ska byta till ett billigare läkemedel än
            det som förskrivits om det finns ett annat som fungerar lika bra.
            Reformen infördes i ganska många länder men det som är utmärkande
            för Sverige är att reformen genomförts konsekvent och att besparingen
            har tillfallit skattebetalarna och inte som i många länder stannat
            i mellanleden. Ett annat exempel gäller anpassningen till ny teknik
            som underlättar för allmänheten och sjukvården. Sverige är bland
            de länder där e-handel och e-recept har kommit längst.
          </p>
          <p xml:id="i-EXUXq1KBPvQejJ4ZE4J64Y">
            Självklart finns det också problem med nuvarande läkemedelshantering.
            Områden där det finns behov av insatser och stora möjligheter
            till förbättringar är bl.a. den omfattande felaktiga läkemedelsanvändningen.
            Det är viktigt att förbättra möjligheterna för apotekspersonalen
            att utnyttja sin höga kompetens fullt ut genom att det skapas
            förutsättningar för mer tid för information och rådgivning.
          </p>
          <p xml:id="i-V1UscZeLcHFQqESMq8SXeh">
            Regeringens proposition innebär att Apoteket AB:s ensamrätt på
            försäljning försvinner den 1 juli 2009. Regeringens mål är att
            öka antalet apotek och sälja ut ett stort antal av nuvarande apotek
            till privata aktörer. Mellan 50 och 75 % av dagens omkring 900
            apotek i Apoteket AB ska privatiseras, och främst är det internationella
            apotekskedjor som ska lockas till Sverige. Priset på receptbelagda
            läkemedel i konsumentledet ska även fortsättningsvis fastställas
            av Tandvårds- och läkemedelsförmånsverket (TLV). Handelsmarginalen
            för apoteken ska ökas för att få större lönsamhet för apoteksbolagen.
            Apoteken ges i sin tur rätt att förhandla inköpspriser med läkemedelsbolagen
            när det gäller originalläkemedel utan generisk konkurrens. Apoteket
            AB ska i det nya systemet verka på samma vinstmaximerande sätt
            som de privatägda apoteken.
          </p>
          <p xml:id="i-WsDkyqxugQQZRVM8LCETPV">
            Regeringens förslag till förändring av det svenska apotekssystemet
            är rent ideologiskt driven och bygger på den felaktiga utgångspunkten
            att läkemedel i huvudsak är en detaljhandelsfråga och inte en
            del av en väl fungerande hälso- och sjukvård. Vi anser tvärtom
            att läkemedelshanteringen i första hand måste ses som en del av
            hälso- och sjukvården. Vi vill behålla och utveckla dagens effektiva
            prissättningssystem och apoteksreglering. Apoteket bör ges en
            utvecklad roll när det gäller insatser mot felaktig läkemedelsanvändning.
            Många, inte minst äldre, har i dag för många läkemedel eller läkemedel
            som inte passar ihop med varandra. Problemen med felaktig läkemedelsanvändning
            och läkemedelsskador är stora. Insatserna mot överförskrivning
            och felaktig förskrivning måste öka väsentligt, och här kan apoteken
            i samspel med sjukvården ha en viktig roll. För att minska den
            läkemedelsrelaterade sjukligheten är det viktigt att apoteken
            även i fortsättningen har möjlighet att ge patienterna fullständigt
            producentobunden information och rådgivning. Insatser och åtgärder
            för en bättre och säker läkemedelsanvändning saknas i regeringens
            proposition. Regeringen föreslår att det inte ska krävas apotekarkompetens
            för att bli läkemedelsansvarig på ett apotek. Vi är emot detta
            förslag och anser att den som ska vara läkemedelsansvarig ska
            vara apotekare. Det skulle överensstämma med hur det är i andra
            länder. Eventuella praktiska problem hade gått att lösa med dispenser
            och övergångsregler. Regeringens förslag kan på sikt leda till
            en kvalitetsförsämring av apotekens tjänster.
          </p>
          <p xml:id="i-7sspsoYdDGCqa9YajzF79i">
            God tillgänglighet är viktig när det gäller läkemedel. Receptfria
            läkemedel är det enda läkemedelssegment som påminner om en vanlig
            marknad. Där avgör patienten själv om ett läkemedel ska inköpas
            och betalar i allmänhet också själv utan subventioner. Många skulle
            uppskatta om det blev enklare att köpa dessa läkemedel, vilket
            dock inte utgör något bra skäl för utförsäljning av apoteken.
            Ökad tillgänglighet kan i stället nås genom att låta vissa av
            dessa läkemedel säljas i detaljhandeln och/eller genom att ge
            Apoteket AB direktiv om utökade öppettider och större antal Apoteket
            Shop. Oavsett vilket är även receptfria läkemedel potenta och
            kraftfulla och förutsätter en genomtänkt säkerhetshantering. Vi
            anser att det är en märklig beslutsordning att riksdagen först
            ska ta ställning till avregleringen av apoteksmarknaden och därefter
            i ett senare skede får ta ställning till frågan om hur och var
            receptfria läkemedel ska få säljas.
          </p>
          <p xml:id="i-ERWh5URP44YLaKBnUnJ9g">
            När det gäller receptbelagda läkemedel är dessa till ca 80 %
            subventionerade och betalda av samhället och därmed av skattebetalarna.
            Dessa mediciner har ett fast pris i kundledet som fastställs av
            statliga TLV. Det går därför inte att tala om en marknad i vanlig
            mening när det gäller försäljning av receptbelagda läkemedel till
            allmänheten. Säkerhetsaspekten är central och avgörande i all
            hantering av receptbelagda läkemedel, men också god tillgänglighet
            är naturligtvis väsentlig. Eftersom receptbelagda läkemedel kräver
            en läkarkonsultation så borde man, om man vill öka tillgängligheten,
            prioritera kortare väntetider inom vården, inte minst inom primärvården.
            Men även i apoteksledet går det att göra förbättringar av servicen
            i form av ökat antal apotek och utökade öppettider där det finns
            behov av detta. Dessa förbättringar i tillgängligheten går självfallet
            att göra inom ramen för nuvarande reglering av apotekssystemet
            genom att staten skärper kraven på tillgänglighet för Apoteket
            AB.
          </p>
          <p xml:id="i-8vfGSYHV7qAdwMNGAXzDWC">
            När det gäller tillgänglighet i hela landet spelar apoteken på
            små orter och apoteksombuden stor roll. I dag har Apoteket AB
            ett ansvar för rikstäckning, men situationen förändras på en avreglerad
            marknad där många apotek sålts till privata aktörer och där Apoteket
            AB ska drivas som andra vinstmaximerande bolag på marknaden. Det
            krävs särskilda åtgärder från staten för att i längden kunna upprätthålla
            servicen i hela landet. Hur detta ska organiseras, vad det kommer
            att kosta och vilken ambitionsnivå för detta som finns från statens
            sida klargörs inte i propositionen, annat än att det ska regleras
            i olika avtal. När det gäller apoteksombud anges i propositionen
            att Apoteket AB bör få behålla dessa i tre år. Några tydliga långsiktiga
            lösningar finns inte. Vi anser att en avreglering kommer att innebära
            att det på sikt blir svårt att säkra servicen i glesbygd.
          </p>
          <p xml:id="i-Cbkrfp36Ghqo1MC2XWyVp4">
            En huvudfråga i regeringens förändring av apoteksmarknaden är
            hur den ska betalas. Regeringen har slutat föra fram argumentet
            att en avreglering kommer att sänka kostnaderna för samhället.
            I stället är det uppenbart att en avreglering riskerar att leda
            till ökade kostnader. Ökad tillgänglighet måste finansieras på
            något sätt. Dagens svenska apotekshantering har en effektiv distribution
            och låga omkostnader. Den handelsmarginal som TLV fastställer
            för apoteksledet är mycket låg i en internationell jämförelse.
            Om nivån på handelsmarginalen har räckt till för Apoteket AB borde
            den i ett effektivt nytt system räcka även för andra aktörer.
            Men så resonerar inte regeringen. Regeringen tror helt enkelt
            inte att det räcker att ge apoteken rätt att prisförhandla med
            läkemedelsbolagen om sina inköpspriser. Nya privata aktörer kommer
            inte att tjäna tillräckligt med pengar med dagens effektiva hantering
            och låga handelsmarginal. För att öka lönsamheten och locka utländska
            apotekskedjor till Sverige ska handelsmarginalen därför höjas.
            Detta uttrycks mycket klart i lagrådsremissen inför propositionen
            där det står att marknadens lönsamhet bör garanteras genom att
            TLV vid beräkningen av handelsmarginalen beaktar att den samlade
            lönsamheten på apoteksmarknaden inte får vara väsensskild från
            den som noterade apoteksbolag redovisar i jämförbara länder. Regeringen
            följer i propositionen samma princip och skriver att ersättningen
            till apoteken ska bestämmas så att det säkerställs en lönsamhet
            på marknaden som inte är väsensskild från lönsamheten för noterade
            apoteksbolag i andra länder. Vi avvisar helt det nya systemet
            för fastställande av handelsmarginal. Det är helt oacceptabelt
            att ersätta ett effektivt system med ett mindre effektivt och
            dyrare system. Det är också helt oacceptabelt att staten ska åta
            sig rollen att garantera lönsamheten i privata företag.
          </p>
          <p xml:id="i-7A3NEnwnLRci5Ucskw4heN">
            Regeringens primära mål är att privata internationella apotekskedjor
            ska etablera sig i Sverige. Alla regler utformas efter detta.
            Risken är stor att vi får en oligopolliknande situation som Norge
            där några få stora privata aktörer dominerar. Många europeiska
            länder har valt andra lösningar som inte alls bygger på stora
            privata apotekskedjor. Apoteken i Sverige (i praktiken apotekskedjorna)
            ges nu rätt att förhandla om inköpspriser på originalläkemedel.
            Däremot får landstingen inte någon förhandlingsrätt trots att
            de tillsammans med staten står för 80 % av kostnaderna. Andra
            modeller som skulle ge bättre transparens och kostnadskontroll
            har regeringen förkastat eftersom regeringen vill locka apotekskedjor
            med förhandlingsrätten som lockbete. Det nya systemet innebär
            också en risk för att den i dag existerande prispressande parallellimporten
            av originalläkemedel kraftigt minskas. Parallellimporten har skötts
            av privata företag och sparat 500 miljoner kronor årligen för
            skattebetalarna. Pengar som nu riskerar att hamna hos apotekskedjorna
            i stället.
          </p>
          <p xml:id="i-Y54f7Nti4EDHvRSTgd9qLv">
            Konkurrensverket, Konsumentverket och Statskontoret har i remissyttranden
            anfört att det kan upparbetas ett beroendeförhållande mellan läkemedelstillverkare
            och apotek, vilket kan medföra att tillverkarens produkter gynnas
            i försäljningen på bekostnad av parallellimporterade billigare
            produkter. Detta kan innebära att den oberoende informationen
            äventyras vid rabatter och att parallellimportörerna trängs ut.
            Andra remissinstanser har pekat på att apotekens förhandlingsrätt
            kan leda till bristande transparens och därmed en försvagad offentlig
            kostnadskontroll.
          </p>
          <p xml:id="i-SXBEzPP12SXnL6tpuPtmH8">
            Sverige har en förhållandevis omfattande läkemedelsindustri med
            stora forskningsinslag. Den betyder mycket för landets ekonomi
            med ett exportnetto på över 30 miljarder per år. Den svenska läkemedelsindustrin
            bedriver också en omfattande klinisk forskning i samverkan med
            sjukvården. Regeringens politik är mycket tydlig: pengar ska tas
            från den forskande industrin genom lägre ersättningar, inte för
            att pressa priserna för patienterna och samhället utan för att
            öka lönsamheten hos apotekskedjorna. Det är en politik som inte
            har några samhällsekonomiska fördelar men däremot direkt missgynnar
            forskning och tillverkning i Sverige. Därmed riskeras framtida
            jobb.
          </p>
          <p xml:id="i-NQqgj7H5ngy1vyoxBK9V2i">
            Sverige har ett effektivt distributionssystem för läkemedel.
            Stora värden står på spel. Statens kostnader för läkemedel är
            budgeterade till 21,6 miljarder 2009. Trots att frågan är viktig
            och betydelsefull har regeringen genomgående hanterat apoteksfrågan
            mycket slarvigt och nonchalant. Hela beredningen är från början
            till slut exempellöst illa skött. Regeringen har inte tagit frågan
            på det allvar och med den noggrannhet som är nödvändig. Utgångspunkten
            för en eventuell översyn av apoteksfrågan borde ha varit patienternas
            och skattebetalarnas bästa. Men regeringen har drivits av andra
            rent ideologiska motiv där det redan från början var bestämt att
            utländska apotekskedjor skulle lockas till Sverige samtidigt som
            Apoteket AB skulle förvandlas till ett vinstmaximerande bolag
            i stället för att vara ett bolag i allmänhetens tjänst. Det är
            en mycket liten och snäv grupps intressen som har fått styra utrednings-
            och beredningsprocessen. I inledningsskedet gjordes inte ens en
            grundläggande genomgång av de jävsförhållanden som fanns och som
            uppdagades av utomstående i ett senare skede. Regeringen drev
            sedan igenom en omvänd beslutsprocess där riksdagen redan våren
            2008 skulle fatta beslut om att regeringen skulle få sälja ut
            apotek och starta andra förberedelser för en avreglering medan
            själva grundfrågan om det ska avregleras eller inte avgörs först
            nu, drygt ett år senare.
          </p>
          <p xml:id="i-DGAmHdGRL4hpC38fju8Gv6">
            När Apoteksmarknadsutredningen inte kunde leverera några hållbara
            lösningar på de viktigaste frågorna inför en avreglering startade
            en intern process där helt nya förslag togs fram. Det har fått
            till följd att den proposition som lagts fram avviker mycket kraftigt
            från utredningen, vilket innebär att avgörande frågor i propositionen
            inte remissbehandlats.
          </p>
          <p xml:id="i-PYuseohhg3E6KDUXJwTYTS">
            När det gäller frågan om handelsmarginalen har denna viktiga
            fråga lagts utanför propositionen och TLV har fått i uppdrag att
            ta fram ett förslag. Förvånande nog avskedades generaldirektören
            för TLV mitt under detta uppdrag. Denna hantering av en statlig
            myndighet väcker frågor och bör granskas. TLV har en viktig roll
            i hela läkemedelssystemet. Det svenska systemet för prissättning
            av läkemedel, där läkemedel får en värdebaserad prissättning som
            motsvarar den nytta som läkemedlet erbjuder patienter och samhälle,
            har blivit internationellt uppmärksammat. Förtroendet för TLV
            som en objektiv aktör har varit stor i läkemedelsbranschen och
            en stor fördel för Sverige.
          </p>
          <p xml:id="i-FUhoJ9D3atsRhf2vJTkoGS">
            Regeringen föreslår att avregleringen ska granskas efter tre
            år och utvärderas av Konkurrensverket och Konsumentverket. Vi
            ifrågasätter detta förfaringssätt och anser att dessa myndigheter
            inte har farmaceutisk kompetens att utvärdera läkemedelsanvändningen
            och läkemedelssäkerheten.
          </p>
          <p xml:id="i-Sd1ZtsfRmavyC67Hdk22Wi">
            Mot bakgrund av vad som anförts i denna motion bör riksdagen
            avslå proposition 2008/09:145 Omreglering av apoteksmarknaden.
          </p>
        </div>
        <div type="motSignatures">
          <list>
            <item xml:id="i-3eREGby9xnSndjpds6FopY">
              Ylva Johansson (s)
            </item>
            <item xml:id="i-T7JghgakZz4GopdbqJR8Dj">
              Thomas Nihlén (mp)
            </item>
            <item xml:id="i-5mmuY8Mt95JkWXjJeRsmT6">
              Elina Linna (v)
            </item>
            <item xml:id="i-Q5UXwFWEvKj76PKfauXRNB">
              Christer Engelhardt (s)
            </item>
            <item xml:id="i-U4uHUXHUTkPoHsH3bZwUqH">
              Lars U Granberg (s)
            </item>
            <item xml:id="i-R8LXy5ZkzyGXPrmt3e9WET">
              Marina Pettersson (s)
            </item>
            <item xml:id="i-4QWHmvoH3HTdYg2QcLTdR9">
              Lennart Axelsson (s)
            </item>
            <item xml:id="i-Bf5aPRwtdE5qVPnLNgNrs8">
              Catharina Bråkenhielm (s)
            </item>
            <item xml:id="i-P5mjbjgxjccRCFbBNrAe4k">
              Per Svedberg (s)
            </item>
            <item xml:id="i-3w2QoNiRE9eWBvk7gpMF8H">
              Ann Arleklo (s)
            </item>
            <item xml:id="i-ERiuAJZ9xkMTv63Z3tUWJ9">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
