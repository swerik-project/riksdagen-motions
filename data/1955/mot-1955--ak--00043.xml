<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__43/mot_1955__ak__43-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 43 år 1955
          </p>
          <p>
            Nr 43
          </p>
          <p>
            Av fru Andrén m. fl., angående behörighet för kvinna att inneha
            kyrkliga ämbeten och tjänster.
          </p>
          <p>
            Statsrådet och chefen för ecklesiastikdepartementet förklarade
            den 18 maj 1954 i svar på en enkel fråga, att förslag om kvinnas
            behörighet till kyrkliga ämbeten och tjänster först borde underställas
            kyrkomötet och därefter riksdagen. Han förklarade, att nästa kyrkomöte
            var ämnat att hållas tidigast hösten 1955 och att något förslag
            därför ej kunde föreläggas 19355 års riksdag. I flera för kyrkan
            viktiga frågor har man emellertid vid tidigare till- fällen följt
            ordningen att riksdagen yttrat sig före kyrkomötet. Riks- dagen
            avspeglar ju den vidaste folkopinionen. Det bör då för kyrko-
            mötet, när detta har att behandla ärendet, vara av betydelse och
            värde att vara underkunnigt om riksdagens inställning och synpunkter.
            Av årets statsverksproposition framgår dessutom att något kyrkomöte
            cj kommer att hållas i år. Även av det skälet synes det oss motiverat
            att låta riksdagen behandla ärendet först. I annat fall kommer
            avgörandet av denna viktiga fråga att ytterligare fördröjas. För
            frågans upptagande nu talar också att kommittén om kvinnas behörighet
            till kyrkliga ämbeten och tjänster, som avlämnade sitt betän-
            kande 1950, förordade reformen samt att remissvaren från landets
            kyrkofullmäktigförsamlingar varit i hög grad positiva till förslaget
            om kvinnliga präster. Av de församlingar, som fått tillfälle yttra
            sig i Linköpings, Uppsala, Strängnäs, Lunds och Stockholms stift,
            har 49 tillstyrkt och endast 13 avstyrkt. Frågan är ur många synpunkter
            nu aktuellare än någonsin. Men den djupaste motiveringen synes
            vara att kvinnorna skulle tillföra den kyrk- liga förkunnelsen
            och själavården nya och väsentliga värden. ”Kyrkan själv bör inte
            stå emot denna sak, som kan väntas bli till båtnad för det religiösa
            livet och därmed pånyttföda de påtagligt sinande moraliska flödena
            i vårt folk”, säger en välkänd prästman inom svenska kyrkan, pastor
            J. W. Johnsson i sin motion II :173/1946. I en tid då det andliga
            och moraliska läget i vårt land synes befinna sig i en kris är
            det av vikt att alla goda krafter mobiliseras för dennas bekämpande.
            Möjligheter bör därför skapas även för kvinnan att helt ställa
            sig till tjänst såsom förkunnare och själasörjare inom svenska
            kyrkan. Med hänvisning till det här anförda hemställes, att riksdagen
            i skrivelse till Kungl. Maj:t måtte an- hålla, att förslag framlägges
            för riksdagen senast år 19356
          </p>
          <pb facs="riksdagen-motions-pdf/data/1955/mot_1955__ak__43/mot_1955__ak__43-002.pdf"/>
          <p>
            Motioner i Andra kammaren, nr 43 år 1955 7 om sådan ändring i
            gällande lagstiftning, att kvinna erhåller behörighet inneha kyrkliga
            ämbeten och tjäns-
          </p>
          <p>
            ter i enlighet med de riktlinjer som utarbetats av den år 1946
            tillsatta utredningen.
          </p>
          <p>
            Stockholm den 19 januari 1955 Ingrid Andrén
          </p>
          <p>
            Thorvald Ekdahl Sven Vigelsbo Karin W etterström
          </p>
        </div>
      </div>
    </body>
  </text>
</TEI>
