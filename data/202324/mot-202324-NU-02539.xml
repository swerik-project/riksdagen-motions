<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02539">
  <teiHeader>
    <fileDesc>
      <titleStmt>
        <title>Åtgärder för ett robust elsystem</title>
        <author corresp="i-LrkXNcFBVfXiSbvUKrLKgH">av Lars Engsund (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2539 av Lars Engsund (M)</title>
          <idno type="rdwebb">HB022539</idno>
          <rs type="number">2539</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022539/text</ref>
          <ref type="dokument_url_html">https://data.riksdagen.se/dokument/HB022539</ref>
          <ref type="dokumentstatus_url_xml">https://data.riksdagen.se/dokumentstatus/HB022539</ref>
          <ref type="pdf">https://data.riksdagen.se/fil/587584DE-0B53-4DAB-B767-96C647C3C24A</ref>
          <ref type="docx">https://data.riksdagen.se/fil/A7AA1661-2E40-41EA-BDD1-C18D1178791F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LrkXNcFBVfXiSbvUKrLKgH</idno>
            <name>Lars Engsund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CroAmGtVf4Me5KgGGCpuj3" type="signed"/>
        <correspContext corresp="i-CroAmGtVf4Me5KgGGCpuj3">
          <note type="signatory" corresp="i-LrkXNcFBVfXiSbvUKrLKgH"/>
        </correspContext>
        <correspAction type="submitted" xml:id="i-DtCnCEsfmxeBY5fUWUNNMD">
          <date when="2023-10-05"/>
          <time when="15:38:31"/>
        </correspAction>
        <correspAction type="reviewed" xml:id="i-2Lscj7g2gC6jYVxCS1JHGg">
          <date when="2023-10-05"/>
          <time when="18:29:49"/>
        </correspAction>
        <correspAction type="referred" xml:id="i-2qhyf1WJ3a1YaPwexrW9pJ">
          <date when="2023-10-17"/>
        </correspAction>
        <correspAction type="assigned" xml:id="i-3p9UnaqkSUsn9dLbEptHxx">
          <date when="2024-04-15"/>
          <time when="12:29:22"/>
        </correspAction>
        <correspContext corresp="i-3p9UnaqkSUsn9dLbEptHxx">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-P79YqZrhLT3uhAYcz13yBh"/>
        <correspContext corresp="i-P79YqZrhLT3uhAYcz13yBh">
          <ref type="uppgift">2023/24:NU4</ref>
          <ref type="ref_dok_id">HB01NU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU4</ref>
          <ref type="ref_dok_titel">2023 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4mU2nVDEmLj6wwfhDmmTWk"/>
        <correspContext corresp="i-4mU2nVDEmLj6wwfhDmmTWk">
          <ref type="uppgift">2023/24:NU9</ref>
          <ref type="ref_dok_id">HB01NU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU9</ref>
          <ref type="ref_dok_titel">Elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2539 av Lars Engsund (M) Åtgärder för ett robust elsystem</div>
      </div>
      <div type="motBody">
        <div type="motProposal" subtype="förslag">
          <head xml:id="i-TRN7gktAqrmNGK1yu9PPm">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-BuM3FYnf5mWB6AcmirtCCq">
              Riksdagen ställer sig bakom det som anförs i motionen om att
              överväga en nationell energikommission med oberoende experter
              som skyndsamt tar fram en nationell handlingsplan för ett robust
              elsystem med realistiska planer på nätutbyggnad och utbyggnad
              av produktionskapacitet, och detta tillkännager riksdagen för
              regeringen.
            </item>
          </list>
          <list>
            <item sortKey="Yrkande 2" xml:id="i-SbtZ8chZsXyiS1EbYWHBQo">
              Riksdagen ställer sig bakom det som anförs i motionen om att
              se över en ökad statlig styrning av Vattenfall AB och dess dotterbolag,
              där dessa ges ett förnyat uppdrag i syfte att öka planerbar elproduktion
              på kortast möjliga tid där vinstintresset eventuellt behöver elimineras,
              och detta tillkännager riksdagen för regeringen.
            </item>
          </list>
          <list>
            <item sortKey="Yrkande 3" xml:id="i-E8QteeTiFMUxMYTHW6Gfmv">
              Riksdagen ställer sig bakom det som anförs i motionen om att
              överväga att genomföra hela alternativt delar av Klimaträttsutredningen
              där elstamnätet förklaras som riksintresse och förorda luftledningar
              för stamnätet, vilket är snabbast och billigast, och tillkännager
              detta för regeringen.
            </item>
          </list>
          <list>
            <item sortKey="Yrkande 4" xml:id="i-5zSHxcLbLx74Wbgc4ETq2q">
              Riksdagen ställer sig bakom det som anförs i motionen om att
              överväga att ge Svenska kraftnät ett förtydligat och delvis nytt
              uppdrag med fokus på ansvaret för Sveriges långsiktiga elförsörjning
              samt mandat att vara tillståndsmyndighet för lokalisering av nya
              kraftkällor och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-3HUp1fSNoShjoMMaRRUiT8">
              Riksdagen ställer sig bakom det som anförs i motionen om att
              överväga en reformerad elmarknadsmodell och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-YQwDFQetRmkogKgndbR1Ma">
            Motivering
          </head>
          <p xml:id="i-GyM4F83mReCknZSpysRTtQ">
            Sedan 1970-talet har energidebatten pågått. Det har allt som
            oftast handlat om för eller emot kärnkraft och på senare år har
            vindkraftens för- och nackdelar debatterats. Trots allt så lyckades
            Sverige under 70- och 80-talet att skapa ett utav världens mest
            pålitliga och robusta elsystem. Utbyggnaden med 12 reaktorer gjordes
            på 20 år. Sverige var världsledande.
          </p>
          <p xml:id="i-XE6Hwoho98ZPbcvXjCkbZ2">
            Från mitten av 80-talet byggdes varken storskalig elproduktion
            eller ett större nät. Endast småskalig elproduktion har tillkommit
            sedan dess, och då främst i form av kraftvärme och vindkraft.
            Av politiska skäl påbörjades nedmonteringen av det robusta elsystemet
            i Sverige i samband med beslutet att lägga ned Barsebäcks kärnkrafts­reaktorer
            i slutet av 1990-talet. Detta har fortsatt fram till nu och vi
            har därför nu ett läge med en effektbrist i elområde 3 och framför
            allt i elområde 4, som är sämst i klassen i hela Europa.
          </p>
          <p xml:id="i-42TYMf9W6TyfPrp4crvtLp">
            Samtidigt ägnar sig politiken åt att lägga stort fokus på hur
            vi kunde hamna i den här situationen i stället för att fundera
            över hur vi ska ta oss ur dagens situation och möta framtidens
            behov. Tidöavtalet är en del av lösningen, men det räcker inte
            för att nå målen med ett förväntat energibehov på 330 TWh 2045.
            Denna siffra kan jämföras med dagens behov om ca 140 TWh. Produktionen
            i Sverige uppgick 2022 till 170 TWh, således exporterades ca 30
            TWh.
          </p>
          <p xml:id="i-YRWSHSycHGLo5pkVdEDkig">
            Det är viktigt att ha klart för sig att när vi pratar energibehov
            så är energin en summering på årsbasis. Effektbehovet är egentligen
            den mest intressanta parametern, dvs vad du har här och nu, på
            en given plats i ett givet ögonblick. Ett elsystem med hög andel
            väderberoende effekt behöver således ha en stor överkapacitet
            för att ha erforder­lig effekt när det inte blåser, är soligt
            eller ett s.k. torrår. Men inte ens det hjälper. Vi måste exempelvis
            lära oss av erfarenheterna från Tyskland. Trots en installerad
            effekt av vindkraft och solkraft som motsvarar Tysklands hela
            effektbehov, så behövs regel­bundet kolkraft som motsvarar 20
            större kärnkraftsreaktorer.
          </p>
          <p xml:id="i-4p3Gh1amui4iC3aAkBKQic">
            En sak jag är tämligen säker på är att politiken inte kan lösa
            effektbristen utan att en expertmyndighet ges det fulla ansvaret
            för utbyggnad av produktionen och elnätet. Staten behöver ta huvudansvaret
            för landets viktigaste infrastruktur. Den s.k. marknaden kommer
            inte att lösa energifrågan, varken kortsiktigt eller långsiktigt.
            Det är heller inget som kan förväntas av marknaden eller ens sägas
            ligga i dess intresse, inte minst med avseende på befintlig prissättningsmodell
            på elmarknaden.
          </p>
          <p xml:id="i-JbTWqZqAA8zMooaYeFuApe">
            Investerare behöver tydliga spelregler och en stor politisk samsyn
            om färd­riktningen. Det krävs också en ny elmarknadsmodell där
            priset på elen är rimligt förutsägbart för att göra det attraktivt
            med investeringar. Dagens spotprissättnings­modell inom EU där
            priset för den dyraste kraften styr priset för all produktion
            ger även orimliga konsekvenser för Sveriges elkonsumenter; det
            har vi tydligt sett de senaste åren. Vi ska också komma ihåg att
            ju mer vindkraften och solkraften byggs ut, desto oftare blir
            priset så lågt att även dessa producenter inte får en långsiktigt
            hållbar intäkts­bas. Det är en återvändsgränd.
          </p>
          <p xml:id="i-MMLCudePDYqPc1XS1pXRMp">
            Det finns för få drivkrafter för investerare med dagens elmarknadsmodell,
            särskilt för t ex kärnkraft som i fråga om investeringskostnad
            och avskrivningstid inte kan jämföras med särskilt många andra
            kraftslag. Kompensering för stödtjänster till elsystemet som exempelvis
            regleringstjänster, balanskraft och systemstabiliserande tjänster
            behöver ges en fix prissättning i stället för upphandling genom
            budgivning.
          </p>
          <p xml:id="i-5ymeZx5J42BaPPjvGMRRwK">
            Långsiktigt handlar det givetvis om att få till stånd mycket
            mer planerbar effekttill­gång, där kärnkraften kommer att spela
            en avgörande roll. I ett stabilt och robust elsystem finns även
            utrymme för annan elproduktion som t ex vind- och solkraft, men
            den är beroende av väder och kan inte planeras.
          </p>
          <p xml:id="i-S47sGoXoQEueRvoLhnSa7h">
            För beslutsfattare, allmänheten och investerare är det viktigt
            att förstå vilken enorm mängd energi vi behöver nå upp till och
            vilka konsekvenser det får för Sverige på lång sikt. Vad skulle
            en fördubbling av energibehovet i Sverige innebära? Målet till
            2045 är satt till 330 TWh. För att göra storheten i utbyggnadstakten
            av elproduktionen mer begriplig innebär det att vi behöver bygga
            en fullskalereaktor varje år i 20 års tid! Som jämförelse ger
            Forsmark 3 och Oskarshamn 3 drygt 10 TWh vardera per år med stor
            tillgänglighet (&gt;90 %) och planerbarhet. Det betyder att effektbehovet
            finns allt som oftast när det behövs.
          </p>
          <p xml:id="i-BdbWGeV7ygLrePzS8fg55C">
            Om vi ser till transmissionsnätet så menar energiföretagen tillsammans
            med Svenska kraftnät att ca 1 000 miljarder krävs i elnätsinvesteringar
            fram till 2045 för att klara målen. Utbyggnadsbehovet bedöms under
            åren 2020–2040 vara 7 000 km stamnät. Det är nästan lika mycket
            som byggdes mellan 1960 och 1990 och då utan regelkrångel och
            utan lagen om offentlig upphandling; man köpte direkt hos leverantören
            i Ludvika. Noterbart är att under perioden 1990–2020 har stamnätet
            byggts ut med ca 900 km. Vi behöver således komma upp på historiskt
            höga nivåer för att klara detta.
          </p>
          <p xml:id="i-7UFNQBRHWb9pdXcbHx9PRq">
            En reflektion över storheterna (investeringsvolym och effekttillgång)
            ger vid handen att det finns rejäla utmaningar för att nå målet.
            En del, liksom jag, uttrycker det som ett problem och kanske t
            o m att det är omöjligt att genomföra. Vilka hinder behöver elimineras
            och övervinnas för att vi ska kunna lyckas med våra mål? Det finns
            ett antal uppenbara svårigheter som exemplifieras nedan:
          </p>
          <list style="ul">
            <item xml:id="i-XNHJJvyzHpFcv7Rm3qDZgk">
              Finansiering av såväl elnätsutbyggnad som reinvesteringar i befintligt
              elnät – 1 000 miljarder SEK till 2040, varav 400 miljarder till
              2030.
            </item>
            <item xml:id="i-FE2VBztfurC2wksBcRNGtT">
              Regelverket och det vi vardagligt kallar regelkrångel. Ett exempel
              på detta är den planerade 400 kV-ledningen mellan Ekhyddan och
              Nybro som pågått i över åtta år utan att 1 m ledning kommit upp!
            </item>
            <item xml:id="i-WZLtGRr5Q4pYUBRvTzkiHQ">
              Resurs och kompetens:
            </item>
          </list>
          <head type="h1" xml:id="i-BY2PW48mrdF3RJhDPGC3LB">
            ‒ Svenska kraftnät flaggar för resursbrist för att kunna genomföra
            det enorma investeringsbehov som behövs för elnätsutbyggnaden.
          </head>
          <head type="h1" xml:id="i-DG8USkcBHcjrxFdiKXu7ku">
            ‒ För att möta investeringsbehovet för produktionsutbyggnad så
            krävs mängder av högspecialiserade kompetenser, exempelvis kärnkraftsingenjörer
            av olika discipliner hos tillståndshavare, leverantörer och myndigheter.
          </head>
          <list style="ul">
            <item xml:id="i-EJi6Kb8Mb1k9VDYHmRFPQZ">
              Elmarknaden – en elmarknad som inte skapar en stabilitet och
              förutsägbarhet i prissättningen och som dessutom inte premierar
              planerbarhet och stödtjänster till elsystemet som t ex större
              generatorer ger. En reformering av elmarknaden är en förutsättning
              för privata företags vilja att investera i planerbar kraft.
            </item>
            <item xml:id="i-JYkUG9UG54zf3MojuT4NkL">
              Det finns idag ingen som har ansvaret för helheten och långsiktigheten
              i vår viktigaste infrastruktur. Helhetsansvaret behöver omfatta
              såväl elnät som långsiktig produktionskapacitet ur ett systemperspektiv
              där fördelningen av planerbarhet och väderberoende ges en optimal
              mix för elsystemet.
            </item>
          </list>
          <p xml:id="i-6vbpkztYwim7aF5MTUxQ65">
            Vidare är det ganska uppenbart att ställa sig frågan vilka som
            ska investera, med vilka pengar och med vilka resurser. Idag finns
            det inga större projekt som ger planerbar kraft inom 10 års tid.
            Däremot finns det ett antal havsvindparker på regeringens bord
            för beslut, där två av projekten fått regeringens godkännande
            under våren, men det kommer att dröja till tidigast 2028–2030
            innan några av dessa havsvindprojekt kan börja leverera effekt.
            Men havsbaserad vindkraft är inte planerbar och ger inte den stabilitet
            som el­systemet behöver, särskilt inte i Sydsverige.
          </p>
          <p xml:id="i-K7rpvBHxiDK5bJRnkc9dEQ">
            Staten behöver ta ett större ansvar för landets kanske viktigaste
            infrastruktur. Ge Vattenfall i uppdrag att i första hand bygga
            planerbar kraft (kärnkraft) och då lämpligen på de platser där
            infrastrukturen redan finns, t ex Ringhals, Forsmark, Oskarshamn,
            Barsebäck och Karlshamn. Några av de befintliga siterna ägs emellertid
            av Uniper (Tyska staten) och Fortum. Tyska staten är inte intresserad
            av kärnkraft i allmänhet och förhoppningsvis kan deras del av
            kärnkraften i Sverige tas över av Fortum eller en annan aktör
            som möjligen kan ha intresse av nyinvesteringar i kärnkraft. Vattenfall
            bör ges i uppdrag att se över möjligheterna till övertagande av
            Unipers del i svensk kärn­kraft förutsatt att det är möjligt enligt
            konkurrenslagstiftningen.
          </p>
          <p xml:id="i-XATKRFf4fPyLLyNHddafdA">
            Som jag nämnde ovan så behöver energi tillföras som motsvarar
            en större kärn­kraftsreaktor varje år i 20 års tid. Det finns
            betydande svårigheter att komma igång snabbt med att bygga nya
            reaktorer i Sverige. I Sverige har vi numera inte någon egen konstruktion
            eller tillräcklig kompetens att ensamma utveckla och bygga nya
            reaktorer. Det finns utländska leverantörer med kunskap och erfarenhet.
            Att det inte har byggts så många anläggningar under de senaste
            decennierna gör erfarenheten mer begränsad än tidigare. Men det
            finns leverantörer som har visat sig kunna bygga flera reaktorer
            effektivt, medan andra har haft svårigheter. De borde kunna övervinnas
            till en stor del. Med en nationell samling kring en snabb utbyggnad
            av kärnkraften med ett flertal identiska reaktorer så bör det
            finnas ett stort intresse från kompetenta leverantörer. Att bygga
            fler reaktorer i serie ger betydande effektivitetsvinster.
          </p>
          <p xml:id="i-THzvJX53kMYg4ZAaeGeAPR">
            För svenskt vidkommande borde en utredning initieras för att
            se över om det är möjligt att bygga nya kokvattenreaktorer som
            i praktiken är kopior av Oskarshamn 3 eller Forsmark 3. Dessa
            reaktorer har beprövad teknik och uppfyller en modern kravbild.
            Tillståndshavarna och Westinghouse (f.d. ASEA Atom) har allt underlag
            i form av ritningar och konstruktionsdata som är nödvändigt för
            att uppföra dessa reaktoranläggningar. Med ett modernt styrsystem
            så borgar dessa för en lång och säker drift samt högst sannolikt
            kort byggtid i förhållande till obeprövade reaktortyper på den
            svenska marknaden.
          </p>
          <p xml:id="i-WeKXJM1hXZxt1Gv7cqfNJD">
            Elmarknaden behöver reformeras. Som dagens elmarknad fungerar
            skapas inte erforderliga incitament som gör att marknadens aktörer
            vill investera i planerbar kraft med höga investeringskostnader.
            Dagens elmarknad inom EU skapar inte den möjlighet som krävs,
            dvs en jämnare och balanserad prissättning och där andra systemtjänster
            som planerbarhet, reglerbarhet och nätstabiliserade funktioner
            premieras i adekvat om­fattning. Ett elsystem med en hög andel
            väderberoende kraft skapar med dagens system en ofrånkomligt volatil
            prissättning som inte är till gagn för varken investerare, produ­center
            eller konsumenter. Alltför stora prisvariationer skapar inte ett
            gott investerings­klimat.
          </p>
          <p xml:id="i-QQhKoqGVfSz35KFx68BuWC">
            Grunden med spotprissättning, där den dyraste kilowattimmen i
            ett elområde definierar kundpriset, måste förändras. Hur en uppdaterad
            elmarknadsmodell kan se ut är inte självklart. En flitigt diskuterad
            modell är den s.k. Bekenmodellen där svenska elpriser och exportpriserna
            separeras. Man kan också diskutera om Sverige ska gå i en riktning
            mot en mer reglerad prissättning. Det hade vi tidigare, då Sverige
            hade världens kanske bästa elsystem. Då speglade kundpriserna
            bättre produktionskostnaden i el­systemet. Det är självklart ett
            kontroversiellt ämne att diskutera.
          </p>
          <p xml:id="i-5SJpu2nccdjVFiFog6X98E">
            Indelningen med att ha elområden kan ifrågasättas. Varför har
            inte t ex Finland och Tyskland några elområden? Elområden gynnar
            inte svenskas konsumenter då södra Sverige missgynnas och får
            i det närmaste tyska priser. Hela marknaden är otroligt komplicerad,
            där budgivning ger indata till algoritmen Euphemia som beräknar
            elflöden och priser. Algoritmen är så komplicerad att ingen människa
            kan överblicka hur resultat blir.
          </p>
          <p xml:id="i-Y5GNWrk9k4tzQjSzDSFhFx">
            Sverige måste börja driva frågan med EU om hur elmarknaden ska
            förändras för att tjäna både utbyggnaden av ny elkraft, producenter
            och elkonsumenter.
          </p>
          <p xml:id="i-3PY8QYfJmu9u6LwP8Y6SFh">
            Som ett led i elektrifieringen av samhället står Sverige och
            hela Europa inför ett gigantiskt problem, nämligen att kunna skapa
            både elproduktion och infrastruktur, i syfte att klara ett förväntat
            fördubblat energibehov till 2045.
          </p>
          <p xml:id="i-Vz8v9qnC46xrCRUuic6q15">
            Slutligen bör den politiska debatten utgå från elsystemets behov.
            Att återkommande debattera vem som gjort vad eller snarare vem
            som inte gjort något åt elproblemet leder oss inte framåt. Inte
            heller en debatt om olika kraftslag. Allt tal om elektrifiering
            i en större omfattning är för mig att sälja skinnet innan björnen
            är skjuten.
          </p>
          <p xml:id="i-XW7eNem3rG3EdLZenFCfrQ">
            Nationell politisk samling krävs för att vi ska få ordning på
            Sveriges elsystem igen; långsiktiga spelregler är en förutsättning
            för investeringar i planerbar kraft.
          </p>
        </div>
        <div type="motSignatures">
          <list>
            <item xml:id="i-V2FCUpTWDyCZ2Jw23P8xvJ" who="i-LrkXNcFBVfXiSbvUKrLKgH">
              Lars Engsund (M)
            </item>
          </list>
        </div>
      </div>
    </body>
  </text>
</TEI>
