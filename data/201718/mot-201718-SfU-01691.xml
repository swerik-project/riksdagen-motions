<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-01691">
  <teiHeader>
    <fileDesc>
      <titleStmt>
        <title>Politik mot utanförskap</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1691 av Jan Lindholm (MP)</title>
          <idno type="rdwebb">H5021691</idno>
          <rs type="number">1691</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5021691/text</ref>
          <ref type="dokument_url_html">http://data.riksdagen.se/dokument/H5021691</ref>
          <ref type="dokumentstatus_url_xml">http://data.riksdagen.se/dokumentstatus/H5021691</ref>
          <ref type="docx">http://data.riksdagen.se/fil/6B3751A3-CB8B-47BC-B44E-A19D28F7AFEA</ref>
          <ref type="pdf">http://data.riksdagen.se/fil/E91EEF54-6170-45D3-9972-053C2FE5CF26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DK5JWCz1tWpK5insE7XDd" type="signed"/>
        <correspContext corresp="i-DK5JWCz1tWpK5insE7XDd">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-FnaqJVJQgZ3u8mhK2zrUVJ" type="submitted">
          <date when="2017-10-03"/>
          <time when="12:47:19"/>
        </correspAction>
        <correspAction xml:id="i-Jg4C2kEJSBeoEgVvvm3YsG" type="reviewed">
          <date when="2017-10-03"/>
          <time when="14:28:02"/>
        </correspAction>
        <correspAction xml:id="i-374Z5LAyX5na7837aUSQdN" type="referred">
          <date when="2017-10-13"/>
        </correspAction>
        <correspAction xml:id="i-DxnuQVXGXs9kgKTW6F5PK2" type="assigned">
          <date when="2018-08-22"/>
          <time when="10:52:53"/>
        </correspAction>
        <correspContext corresp="i-DxnuQVXGXs9kgKTW6F5PK2">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-UkFbae34gk2udQ1HvJXKA7" type="behandlas_i"/>
        <correspContext corresp="i-UkFbae34gk2udQ1HvJXKA7">
          <ref type="uppgift">2017/18:SfU1</ref>
          <ref type="ref_dok_id">H501SfU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KEZcD2Ur5iHvXuY8H79aEd" type="motHeader">
        <div xml:id="i-RGN2EeUhhVrRqEMXGXx7r9" type="motTitle">
          Motion till riksdagen 2017/18:1691 av Jan Lindholm (MP) Politik
          mot utanförskap
        </div>
      </div>
      <div xml:id="i-LrwKWy7BjYqDoDLzEcbPiV" type="motBody">
        <div xml:id="i-ReeLkbJACauHyQiueFkQgU" type="motProposal" subtype="förslag">
          <head xml:id="i-E5dEbd2otSs9xeyTPqVGoT">
            Förslag till riksdagsbeslut
          </head>
          <list xml:id="i-TPjdCKqDXQkkmFP2RMmdzD" style="ol">
            <item xml:id="i-HQupjo841yWXXBEmQGirJu">
              Riksdagen ställer sig bakom det som anförs i motionen om basförsörjning
              och tillkännager detta för regeringen.
            </item>
            <item xml:id="i-5BHXkXYfmBdQ2kpDyuH5eA">
              Riksdagen ställer sig bakom det som anförs i motionen om ett
              omfördelande grundavdrag och tillkännager detta för regeringen.
            </item>
          </list>
        </div>
        <div xml:id="i-3fmFwNj4bXVjBDL9auoD9w" type="motContent">
          <head xml:id="i-8u9AbpwNSg9enKen57rA9B" type="h1">
            Bakgrund
          </head>
          <p xml:id="i-AeJWZf9a4yLf1R9bfnAg2k">
            Med en ständigt växande produktivitet krävs allt färre händer
            för att producera det vi behöver i ett välfärdsland. Tidigt under
            marknadsekonomins framväxt var det en allmän uppfattning bland
            många ekonomer att den ökande produktiviteten skulle innebära
            att arbetstiden gick att förkorta. Det är också den utveckling
            som under lång tid präglat de flesta så kallade välfärdsländerna.
            Arbetstiden har steg för steg kortats men sedan ungefär 30 år
            tillbaka har den trenden minskat. Den växande välfärden har tagits
            ut på andra sätt än genom minskad arbetstid.
          </p>
          <p xml:id="i-8TNwn8pXkeSHb9EGjtfRFX">
            Den arbetstid som friställts i varuproduktionen har i stället
            sysselsatts i en växande tjänstesektor. Det innebär att det är
            svårt för de flesta medborgarna att förstå att alternativet till
            en växande tjänsteproduktion skulle kunna vara en fortsatt arbetstidsförkortning.
            Det är mycket ovanligt att en ökning av egentiden debatteras som
            ett alternativ till ökad konsumtion i marknadsekonomin. Möjligen
            kan detta hänga samman med att individen samtidigt fråntagits
            tron på att själv kunna lösa sina tjänstebehov. Ett sjunkande
            självförtroende och ett ökat beroende av service är förmodligen
            inte hälsosamt.
          </p>
          <p xml:id="i-R4idWFG13Fr4HRHftv7kLe">
            Allt fler har psykiska problem. Många får olika former av arbetsskador
            kopplade till ensidiga arbetsställningar snarare än överbelastning.
            Fysisk aktivitet i arbetet blir allt ovanligare i takt med att
            många av de nya jobben innebär att sitta framför en dataskärm.
            Många av de behov som den nya tjänstesektorns arbetstillfällen
            erbjuder lösningar på skulle kanske lika väl kunna lösas med ökad
            egentid – en möjlighet som det mycket sällan skrivs eller debatteras
            om.
          </p>
          <p xml:id="i-69Zy4AU2Rc25kno3ZFFAeK">
            En orsak till att den stora tjänstesektorn har vuxit fram, förutom
            det överskott på arbetskraft som produktivitetsökningen i industrin
            skapat, kan vara att marknadsekonomin saknar verktyg som klarar
            av att fördela den välfärd som allt färre händer i industrin förmår
            skapa till hela befolkningen. Ett exempel på den oförmågan är
            den stora skillnaden i pension som skilda arbetslivsresor kan
            sluta med.
          </p>
          <head xml:id="i-WH7fNwvXD6UjPCKTQ4XNbm" type="h1">
            Motivering
          </head>
          <p xml:id="i-Ai945YE1pUr34QYUputYBk">
            Utanförskap är ett mycket otrevligt begrepp som uppfunnits av
            människor som troligen inte har ärliga avsikter att på riktigt
            minska klyftorna i samhället. Snarare har begreppet använts för
            att legitimera växande orättvisor och ekonomiska klyftor i samhället.
            Att tala om olika socioekonomiska grupper är mindre stigmatiserande
            och ger öppningar för åtgärder.
          </p>
          <p xml:id="i-AYcwNDjhC4BFyShx2hQKbP">
            Genom omfattande marknadsföring skapas hela tiden nya behov som
            fyller funktionen att den som har ekonomiska möjligheter att tillfredsställa
            dessa nya behov får möjlighet att markera sin ställning eller
            om man så vill sin status. Men de nya skapade behoven påstås även
            fylla en viktig funktion när det gäller att säkerställa att de
            som inte har ekonomiska möjligheter att tillfredsställa dessa
            behov ges en drivkraft att nå dit. Alternativt kan man säga att
            det för dessa sistnämnda även fungerar som ett sätt att inpränta
            självbilden om att vara misslyckad. Det är dock upp till individen
            hur den reagerar på utmaningen, sägs det.
          </p>
          <p xml:id="i-3spk5P2ExJX7BycuQYV1an">
            En politik mot stora socioekonomiska skillnader är därför en
            politik vars syfte är att färre skall känna sig fångade i det
            ekorrhjul som pryljakten innebär. För de med stort självförtroende
            och hög moral kan kunskapen om konsumtionssamhällets baksida som
            orsak till miljöförstöring och klimatkatastrofer säkert räcka
            till för att kunna hoppa av ekorrhjulet då och då eller för gott.
          </p>
          <p xml:id="i-9uHqMuYXRLvNdM3rYHU8nL">
            För den som helst inte vill sticka ut och i stället vara som
            alla andra, den som inte orkar ta en individuell kamp mot alla
            de starka krafter som kräver att var och en skall springa fortare
            och fortare för att tillväxten inte skall bromsa in, kan det vara
            svårare. Kunskap kan i värsta fall leda till dåligt samvete. Här
            kan politiken gripa in med styrmekanismer som hjälper.
          </p>
          <p xml:id="i-TgdZy1W8DX8r1AP1XW1zj1">
            Ett skattesystem som gör det mindre motiverat att springa fortare
            i ekorrhjulet kan vara en åtgärd. Tydliga politiska signaler om
            att alla är lika mycket värda och att alla har samma rättigheter
            kan även det hjälpa till. Att på olika sätt belöna måttfullhet
            och bestraffa överdåd är ett annat sätt. Att tydligt framhäva
            samhällets kostnader för den enskildes fotavtryck är kanske det
            mest effektiva sättet att nå ett brett stöd för nödvändiga åtgärder
            som även kan bidra till att långsiktigt upprätthålla en moral
            som gör att alla kan få vara med och ingen behöver ställas utanför.
          </p>
          <head xml:id="i-XdEFku7oDCEAHixSoV9LHZ" type="h1">
            Förslag till beslut
          </head>
          <p xml:id="i-QeYvMMsko5d77wcbfSa8WQ">
            I Sverige har vi en modell där samhället och föräldrarna delar
            på ansvaret för en ny medborgares kostnader de första åren. Föräldrarna
            får ersättning för att vara hemma med sina barn och barnen får
            olika former av bidrag: barnbidrag, glasögonbidrag, gratis tandvård,
            förskola, skola och fritidshem, för att nämna några. Många av
            barnens kultur- och fritidsaktiviteter får också ekonomiska bidrag
            från samhället.
          </p>
          <p xml:id="i-PURZR72SK7oZc5q9xCNU2s">
            Vid högre studier kompletteras bidragen med möjligheter till
            statliga lån och när individen lämnar utbildningen för att söka
            sig ut på arbetsmarknaden finns det en hel del stöd att få även
            om samhället då börjar ställa en del motkrav. Den individ som
            inte lyckas försörja sig själv är i slutändan hänvisad till det
            försörjningsstöd som kommunerna beslutar om. Mot slutet av livet
            ökar återigen samhällets del av kostnadsansvaret för individen.
            Vi har exempelvis ett vårdsystem som ger alla individer rätt till
            vård oavsett betalningsförmåga.
          </p>
          <p xml:id="i-ELUHTRuFEn3cPeSmzueNds">
            Man skulle kunna tala om en baskostnad som varje individ har
            löpande genom livet för att klara det mest basala och som samhället
            tar ett stort ansvar för redan idag. Det finns förslag som går
            ut på att man inför en form av basinkomst eller samhällelig grundlön
            som alla medborgare skulle åtnjuta för att kunna klara många av
            dessa kostnader som ett sätt att synliggöra det solidariska samhället
            mer.
          </p>
          <p xml:id="i-RVKth2Lc5vYRWeDhEdY8df">
            En sådan reform skulle självklart kräva större förändringar av
            såväl skattesystem som lönenivåer. Med en basinkomst eller en
            grundlön i botten så måste självfallet lönenivåerna justeras om
            det hela ska gå ihop. Som miljöpartist vill man naturligtvis inte
            att en sådan här reform skall bli konsumtions- eller kostnadsdrivande.
          </p>
          <p xml:id="i-4zr2F4s3G68qaAAYn7pxnb">
            Riksdagen borde ge regeringen till känna som sin uppfattning
            att en sådan reform borde utredas. Troligen skulle det bli betydligt
            billigare än dagens modell med en hel flora av olika former av
            stöd och rättigheter som ges under olika perioder i livet och
            på olika villkor. En del av dem är generella, andra är behovsprövade.
            Att ha en modell som hanterar merparten av dessa behov innebär
            att mängder av byråkrati kan slopas, och därmed sparas mycket
            arbete och pengar in.
          </p>
          <p xml:id="i-HktUPP5ErWAnZqnWoa3d7R">
            I vårt skattesystem finns det ett grundavdrag som varierar beroende
            på inkomst. Den inkomst som återstår efter det att grundavdraget
            dragits bort beskattas (om inte löntagaren har fler avdrag i avdragsdjungeln
            som först skall dras av).
          </p>
          <p xml:id="i-UxucgiX57ffBhPezjbzLxy">
            Om vi exempelvis tänker oss att den ovan nämnda grundlönen till
            alla medborgare är 10 000 kronor per månad och helt obeskattad
            så är det möjligt att en del skulle göra som kritikerna hävdar,
            nöja sig med det och inte vara motiverade att försöka arbeta och
            bidra för att själv kunna uppnå en högre inkomst. Skulle den gruppen
            bli stor så får vi problem men om den inte blir större än de som
            i marknadsekonomin och konkurrenssamhället slås ut och hamnar
            i social och ekonomisk fattigdom så torde nettokostnaderna för
            samhället inte avvika så mycket från dagens.
          </p>
          <p xml:id="i-K1Yug7Ku3oNwRFTxEEaans">
            För att stimulera till arbete skulle man då kunna införa en omfördelande
            skatteskala. Det innebär att den som har en väldigt liten lön
            får ett påslag som sedan minskar med stigande lön. Vid en viss
            brytpunkt övergår påslaget till att bli ett avdrag, det vi i vanlig
            ordning kallar för skatt. Var den brytpunkten hamnar beror på
            i hur stor omfattning löneskatten skall finansiera välfärdssamhället.
            Det i sin tur beror på vilka andra skattebaser som skulle vara
            mer lämpliga än löneskatt i dagens globaliserade samhälle.
          </p>
          <p xml:id="i-TtFdCHHushhWUjK3kaTaYU">
            Om man i mitt exempel med en grundlön på 10 000 kronor tänker
            sig en negativ skatt som ett påslag på 20 procent för de lägsta
            lönerna upp till 5 000 kr per månad och som trappas ner mot 0
            procent i en takt som i kronor motsvarar en fjärdedel av den löneökning
            som erhålls så skulle den nedre delen av nettolöneskalan efter
            skatt se ut så här:
          </p>
          <table xml:id="i-A5iNDASh4memsrUtyMocDE">
            <row xml:id="i-N5rBJCZBxs5GTUkMb9TbTz" style="label">
              <cell>
                Bruttolön
              </cell>
              <cell>
                Skatt
              </cell>
              <cell>
                Nettolön
              </cell>
            </row>
            <row xml:id="i-BMXx7WstscGRY8nZk9EXJ6">
              <cell>
                5 000
              </cell>
              <cell>
                1 000
              </cell>
              <cell>
                6 000
              </cell>
            </row>
            <row xml:id="i-8xT2mozK7B1o5rnKz7A4Le">
              <cell>
                6 000
              </cell>
              <cell>
                750
              </cell>
              <cell>
                6 750
              </cell>
            </row>
            <row xml:id="i-97sqyZdiJSicGjfpA5HLi7">
              <cell>
                7 000
              </cell>
              <cell>
                500
              </cell>
              <cell>
                7 500
              </cell>
            </row>
            <row xml:id="i-ENqMmnSVxJ5T1FvfuCr1zs">
              <cell>
                8 000
              </cell>
              <cell>
                250
              </cell>
              <cell>
                8 250
              </cell>
            </row>
            <row xml:id="i-Wt88R5cMFsZ86fKscCpj3r">
              <cell>
                9 000
              </cell>
              <cell>
                0
              </cell>
              <cell>
                9 000
              </cell>
            </row>
          </table>
          <p xml:id="i-PUZxrwfMNkWXtftJmnAnJh">
            Idag finns det en hel del olika former av lönestöd till arbetsgivare
            som skall administreras noggrant för att inte fusk och dålig konkurrens
            skall uppstå. Med ett sådant här system så slipper arbetsgivarna
            en massa onödigt pappersarbete och troligen är en hantering via
            skattesystemet säkrare än via andra system.
          </p>
          <p xml:id="i-Eknkge39A6t7r7bWKyEBYL">
            Hur skatteskalan för inkomstskatt sedan skall utformas beror,
            som tidigare påpekats, ytterst på hur stor del av finansieringen
            av samhällets kostnader som löneskatterna ska stå för. Ett förslag
            är att man återinför fastighetsskatten utan att koppla den till
            förmögenhet och taxeringsvärde eftersom fastigheter är skattesubjekt
            som inte går att gömma. Skattesatsen skulle då kunna kopplas till
            de kostnader samhället kan uppskattas ha på grund av fastighetens
            existens. En sådan modell skulle troligen uppfattas som mer rättvis
            än den gamla modellen där taxeringsvärdet utgjorde grund för skatten.
          </p>
          <p xml:id="i-42BhLXN4KVmRmrQK1jxZXN">
            Förslag om fastighetsskatt och andra sätt att finansiera en reform
            med en omfördelande skatteskala och en grundlön till alla medborgare
            får dock tas i en annan motion. Här föreslås som formuleras i
            yrkandepunkterna ovan att, som i förslagstextens första fyra stycken
            beskrivs, frågan om en basinkomst eller grundlön för medborgare
            övervägs och i så fall självklart utreds i ett större skattereformpaket.
          </p>
          <p xml:id="i-VDvCJBzMY8k9TDtxKy1HdL">
            Vidare som i resten av förslagstexten beskrivs att en modell
            för omfördelande skatteskala studeras av regeringen. Siffrorna
            i min beskrivning är enbart valda för att göra det enkelt och
            överskådligt och skall inte ses som ett förslag på nivå.
          </p>
        </div>
        <div xml:id="i-AGeqNxherrgLRxiseqKZvK" type="signatureBlock">
          <list xml:id="i-CUKBkhEBjV8rtLgsZWWGDf">
            <item xml:id="i-YRdbwPhZjoW9uvdp7QCTA8" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
