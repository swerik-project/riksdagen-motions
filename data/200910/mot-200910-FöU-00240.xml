<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FöU-00240">
  <teiHeader>
    <fileDesc>
      <titleStmt>
        <title>Planering för militärt stöd</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Planering för militärt stöd</title>
          <idno type="rdwebb">GX02Fö240</idno>
          <rs type="number">Fö240</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GX02Fö240/text</ref>
          <ref type="dokument_url_html">http://data.riksdagen.se/dokument/GX02Fö240</ref>
          <ref type="dokumentstatus_url_xml">http://data.riksdagen.se/dokumentstatus/GX02Fö240</ref>
          <ref type="doc">http://data.riksdagen.se/fil/50AD2DC4-7C99-49B9-A81B-2D03008D5081</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NFtPvtrsPCCu2EBupobN8S" type="signed"/>
        <correspContext corresp="i-NFtPvtrsPCCu2EBupobN8S">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-952AiFebiWHf7JEwLosZWp" type="numbering">
          <date when="2009-10-06"/>
        </correspAction>
        <correspAction xml:id="i-WVWoZgmTyTNKseGpynCpGC" type="submission">
          <date when="2009-10-05"/>
        </correspAction>
        <correspAction xml:id="i-Bpuhwm51XAqQU9nHQGKyqW" type="transfer">
          <date when="2009-10-05"/>
        </correspAction>
        <correspAction xml:id="i-PDMz5xcMHj5ppctQHswpbc" type="assigned"/>
        <correspContext corresp="i-PDMz5xcMHj5ppctQHswpbc">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jh4oapJC4iTGd7u7JLJYRe" type="motBody">
        <div xml:id="i-Qz8fvGfAW1Cfs6nvgreXe9" type="motProposal" subtype="förslag">
          <head xml:id="i-Rn93RxR1amZQ2jtNWcSgqk">
            Förslag till riksdagsbeslut
          </head>
          <list xml:id="i-Q744YXKVNjEgF6NUjQioZb" style="ol">
            <item xml:id="i-HpFpc4bfiVYH4BqYnz4APg">
              Riksdagen tillkännager för regeringen som sin mening vad som
              anförs i motionen om påbörjande av planering för att Försvarsmakten
              ska kunna ge militärt stöd till stater i Sveriges närområde.
            </item>
            <item xml:id="i-MJRNyjJtS7NTwQ7TTDT4eC">
              Riksdagen tillkännager för regeringen som sin mening vad som
              anförs i motionen om påbörjande av planering för att Försvarsmakten
              ska kunna ta emot militärt stöd vid försvaret av Sverige.
            </item>
          </list>
        </div>
        <div xml:id="i-Ae8eMqKAv9VVSAaha4Wh82" type="motContent">
          <head xml:id="i-R3bHmP5sA1iupLUd7uFufC" type="h1">
            Motivering
          </head>
          <p xml:id="i-CkmPjKX9d9Cn8ehaYKjFLx">
            För 20 år sedan svepte en våg av frihet genom Europa. Berlinmuren
            föll, järnridån rämnade och på ett par års sikt störtade ondskans
            imperium, Sovjetunionen, samman i grus och aska. APK var plötsligt
            mer Moskvatroget än Moskva var.
          </p>
          <p xml:id="i-P2GbHD8atH7SEfByzQHkvc">
            Det blev inledningen till en omfattande omprövning av Sveriges
            försvars- och säkerhetspolitik. Neutralitetspolitiken har successivt
            omvandlats och i Försvarsberedningens senaste betänkande framhålls
            tydligt att Sverige inte kommer att stå neutralt om ett annat
            EU-land eller ett annat nordiskt land angrips. Solidariteten med
            övriga EU-länder och nordiska länder I händelse av ett angrepp
            behöver inte heller stanna vid enbart en politisk sympatiyttring.
            Sverige är, fastslår Försvarsberedningen, villigt att vid behov
            ge militärt stöd till EU-länder och nordiska länder. Sverige förväntar
            sig samtidigt att andra EU-länder och andra nordiska länder på
            motsvarande sätt ska vara villiga att vid behov ge Sverige militärt
            stöd och Sverige är berett att ta emot sådan hjälp.
          </p>
          <p xml:id="i-RkTcpt8bHBZxHuU5EsmShp">
            Den militära alliansfriheten består däremot än så länge. Det
            finns inget blocköverskridande stöd för att Sverige ska gå in
            i en försvarsallians och förbinda sig att ingripa militärt till
            stöd för andra stater. Å andra sidan bedriver Sverige ett aktivt
            samarbete med andra stater även på försvarsområdet. Sverige ingår
            i Partnerskap för fred och i den multilaterala insatsen i Afghanistan,
            för att nämna ett par exempel. När det gäller utveckling av försvarsmateriel
            samarbetar svenska företag aktivt med företag i andra länder.
          </p>
          <p xml:id="i-YbrSKZy6r3r73n7sEWQKNZ">
            I politiskt hänseende kan man nog hävda att Försvarsberedningens
            (och sedermera regeringens) ställningstaganden avseende Sveriges
            vilja att militärt hjälpa länder i vårt närområde och Sveriges
            förväntan att vid behov få militärt stöd är så långtgående ställningstaganden
            man kan göra utan att ingå i en militär allians med länderna i
            fråga.
          </p>
          <p xml:id="i-GiqgN3hh4X6HiJYgMe1GC2">
            Denna solidaritetsförklaring med länder i vårt närområde är utmärkt.
            Självklart måste Sverige stå upp för friheten och demokratin,
            om någon av EU-kretsens eller Nordens demokratier hotas. Nu gäller
            det att också fylla solidaritetsförklaringen med ett verkligt
            innehåll. Att ge eller ta emot militär hjälp låter enkelt i teorin,
            men i praktiken krävs betydande mått av planering, förberedelser
            och helst övningar för att sådana militära insatser ska fungera
            och ge maximal effekt.
          </p>
          <p xml:id="i-AApRMctj3o5W9jwn61KZnN">
            Om vi ska skicka JAS-plan för att försvara en annan stats luftterritorium,
            är det i och för sig tänkbart att låta dem starta från en bas
            i Sverige, flyga till den andra staten, patrullera där så länge
            bränslet medger och sedan flyga hem igen. Det förefaller dock
            inte vara det effektivaste sättet att operera på. För det första
            måste det vara en poäng om våra plan kan kommunicera med värdlandets
            flygvapen, så att värdlandet kan dirigera sitt eget och hjälpande
            länders flyg på bästa sätt. Det verkar också klokt att ha förberett
            platser i den mottagande staten där våra plan kan starta och landa
            och att ha gjort klart vem som ska tillhandahålla bränsle och
            service. Ännu bättre är förstås om man har övat tillsammans i
            förväg, så att våra piloter vet hur geografin ser ut, vilka mål
            det kan bli aktuellt att försvara eller angripa och vilka styrkor
            som ska göra vad. Allt detta syftar till att de gemensamma försvarsansträngningarna
            ska få bästa effekt. Ska vi riskera svenska kvinnors och mäns
            liv i frihetens tjänst, måste vi ge dem bästa möjliga förutsättningar
            att förbereda sig för sitt uppdrag.
          </p>
          <p xml:id="i-NetwiDR24fegW2qgyNhA5r">
            Motsvarande resonemang gäller om vi ska skicka iväg enheter ur
            marinen eller armén, liksom om vi vill ha hjälp av andra länders
            väpnade styrkor. När det gäller insatser med markstridskrafter
            blir det möjligen än tydligare att det krävs noggranna förberedelser
            för att en insats alls ska vara möjlig. Har man väl soldaterna
            på plats i det andra landet, kan man inte ta hem dem lika lätt
            som man flyger hem ett JAS-plan. Då gäller det att underhållet
            är säkrat, att trupperna vet vart de ska bege sig och att uppdraget
            är tydligt definierat.
          </p>
          <p xml:id="i-CVHndFX11K1M8ouDwivkcY">
            Mot bakgrund av det nu sagda, är det tydligt att Försvarsmakten
            bör få i uppdrag att börja planera för att ge militärt stöd till
            stater i Sveriges närområde. Försvarsmakten bör också få i uppdrag
            att börja planera för att kunna ta emot militärt stöd vid försvaret
            av Sverige. Vad kan Sverige hjälpa till med och vad vill Sverige
            ha hjälp med och hur ska detta praktiskt gå till?
          </p>
          <p xml:id="i-3QnGoPeFQQCHWK9Zgfgrit">
            För att det sedan ska kunna bli aktuellt med planering och övning
            tillsammans med andra länder, måste regeringen inleda diskussioner
            med de länder det kan gälla, för att efterhöra i vilken mån andra
            länder vill förbereda sig för att ta emot militär hjälp av Sverige
            respektive för att ge militär hjälp till Sverige.
          </p>
        </div>
        <div xml:id="i-3iS3KcaKrwXmu9fjybYUyB" type="signatureBlock">
          <list xml:id="i-FC4bb6V6fKCdbDrNXxzfmU">
            <item xml:id="i-YTLsnU4wsNScoGcsEq4EMn" who="i-BZ7PcK8D1efvHXsafGEMKE" type="signature">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
