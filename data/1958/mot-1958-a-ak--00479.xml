<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00479">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__479/mot_1958_a_ak__479-001.pdf"/>
      <fw xml:id="i-BHeCt5foUy1cEnuV2hbxqo">
        Motioner i Andra kammaren, nr 479 år 1958 1i
      </fw>
      <div xml:id="i-PVUQ3UmAXVANuTWVTg1izX" type="motHeader">
        <div xml:id="i-HTfXWfPG7TP6pPph5foVXA" type="motTitle"/>
        <div xml:id="i-EDqvAsbVPE87HC9AUdJVWk" type="motSubmissionInfo"/>
      </div>
      <div xml:id="i-NsWTTLziDCWi3nga3HHzDx" type="motBody">
        <div xml:id="i-DXBAGcrgTx8goHZYSs9S7t">
          <p xml:id="i-CvaLUPQYePvheEd3nm2m2H">
            Nr 479
          </p>
          <p xml:id="i-2EWNGwVoxfy9DtPdrx2GGB" type="titleString">
            Av herr Jansson i Benestad m. fl., i anledning av Kungl. Maj:ts
            proposition, nr 90, med förslag till ny tulltaxa, m. m.
          </p>
          <p xml:id="i-CjPeqBYkc3TbcRzWUJPYuF">
            Träförädlingsindustrien i Sverige är en utpräglad småindustrinäring,
            som sysselsätter omkring 50 000 anställda. Den typiska företagsstorleken
            varierar inom gränserna 5—10 man. Under senare år har emellertid
            en expansion och teknisk förnyelse ägt rum. Denna har medfört,
            att omkring 40 procent av den samlade branschproduktionen numera
            kommer från före- tag med över 50 anställda. Deras antal kan beräknas
            till mellan 100 och 125. Träindustrien torde alltjämt utgöra landsbygdens
            utan gensägelse största industrigren. Endast undantagsvis återfinnes
            den i de större sam- hällena och i städerna. Vid fördelningen
            av de statliga kreditgarantierna synes betydligt mer än proportionell
            andel ha placerats inom denna bransch, givetvis just på grund
            av dels dess lokalisering, dels den omnämnda tek- niska innovation,
            som nu satt in. Alla skäl talar för att denna omdaning kommer
            att kunna fortgå, om abrupta förändringar av handelsvillkoren
            icke äger rum. Det tullskydd, som föreslås i proposition nr 90,
            är enligt vår mening i väsentliga avseen- den otillräckligt för
            vår träindustri. Det är synnerligen oroande, om viktiga delar
            av branschen, såsom tillverkningen av monteringsfärdiga trähus,
            in- redningssnickerier och dörrar lämnas helt oskyddade, ja, i
            verkligheten för- ses med negativ tull, eftersom vissa tillsatsmaterial
            föreslås belagda med importtull. Parkett föreslås i propositionen
            erhålla en sexprocentig tull innebärande att upp till 2/3 av skyddet
            bortfaller; detta är så mycket be- tänkligare som den bästa råvaran
            i betydlig utsträckning levereras till den inhemska parkettindustrien
            från öststater, vilkas handelsförutsättningar redan därigenom
            är goda. En mycket stor del av trämanufakturbranschens tillverkningsvärde,
            eller omkring 200 milj. kronor per år, omfattas av ostoppade möbler.
            Sådana varor skall enligt propositionen bli belagda med tio procents
            tull. Detta innebär, att exempelvis stolar, vilkas tullskydd i
            dag genomsnittligt icke torde understiga 20—25 procent, möts av
            stora risker för hård importkon- kurrens i åtminstone södra och
            mellersta Sverige. För träleksaker, som nu åtnjuter ett tullskydd
            om i vissa fall 40—50 procent, föreslås 12 procent och för lustbåtar
            10 procent mot f. n. 25 procent — för att ta ytterligare ett par
            exempel, där propositionen enligt vår mening skapar alldeles tydliga
            faromoment för den inhemska tillverkningen. Dessa har även framhållits
            av olika remissinstanser både inom branschen och från arbetstagarhåll.
          </p>
          <pb facs="riksdagen-motions-pdf/data/1958/mot_1958_a_ak__479/mot_1958_a_ak__479-002.pdf"/>
          <fw xml:id="i-37tQc1WH7oku1Mw8ZstqBV">
            12 Motioner i Andra kammaren, nr 479 år 1958
          </fw>
          <p xml:id="i-5zrTQ2T4zzLEGAiB1CtpXk">
            I det följande utvecklas de förhållanden, som bör grunda vissa
            justeringar utan att därför äventyra den målsättning för tullpolitiken,
            som Pproposi- tionen ger uttryck för och vilken vi ansluter oss
            till.
          </p>
          <p xml:id="i-HNVXBgdDFdiDcZXzyipX8a">
            Beträffande 44.23. Dörrar
          </p>
          <p xml:id="i-DRW1PnPnaaPYhP9RWPsKHV">
            I propositionen föreslås tullfrihet för egentliga byggnadssnickerier
            (nr 44.23), till vilken grupp bl. a. dörrar hänföres. Nuvarande
            tullsats mot- svarar ungefär 4 procent bruttotull. Sedan hänsyn
            tagits till att i dörrarna ingående tillsatsmaterial är belagda
            med 3—5 procents tull, kan alltså sägas, att innebörden i förslaget
            är, att tullskyddet helt försvinner och att impor- ten åtnjuter
            en premie, motsvarande omkring 3—5 procent av importpriset. Detta
            synes oss mycket otillfredsställande, särskilt därför att just
            dörrfabri- kationen visat sig ha goda tekniska förutsättningar
            för effektivisering, ej minst sedan standards fastställdes för
            femton år sedan. Från nämnda tidpunkt har dörrtillverkningen kunnat
            bedrivas i för branschens förhållande mycket långa serier. Härigenom
            har dörrarna i Sverige, som försäljes genom helt frikonkurrerande
            utbud, förbilligats och de allra bästa premisser skapats på längre
            sikt för att uppta den traditio- nella exporten på området. Under
            de allra senaste åren har emellertid exportansträngningarna väsentligt
            motverkats genom de massutbud av extremt billiga japanska dörrar,
            som skett bl. a. på USA. Det är ingen tvekan om att en negativ
            tull skulle uppmuntra dörrimporten från olika håll, även från
            kontinenten, där Europas största dörrfabriker återfinnes inom
            ett par av de till den europeiska ekonomiska gemenskapen hörande
            sex staterna, till vilka utsikten att sälja dörrar i framtiden
            blir ringa, men vilkas rationaliserade storindustri genom propositionen
            torde beredas ut- märkta förutsättningar på svensk botten. Framtidsprognosen
            för svensk dörrindustri skulle därmed betydligt försämras. Dörrproduktionen
            står numera i fråga om fanering och ytbehandling tillverkningstekniskt
            möbeltillverkningen mycket nära. På beslagen ned- lägges även
            mycket stort arbete. Detta skiljer dörrarna tydligt från de grövre
            byggnadssnickerierna, vilket icke torde ha framgått tillräckligt
            tyd- ligt under förarbetena på propositionen. En tullsats på 8
            procent finner vi väl avvägd och ägnad att bereda nödigt skydd.
          </p>
          <p xml:id="i-XgkPfH3vLpUTWVefkcpPSA">
            44.13 och 44.23. Parkettstav, massiv och övrig
          </p>
          <p xml:id="i-AJd2QpkMFQLr9SWX32ua9T">
            I propositionen föreslås en tull om 6 procent på parkettstav
            (nr 44.13 och 44.23). Det nuvarande tullskyddet uppgår till 15—20
            procent. Parkettindustrien har ett årligt produktionsvärde av
            omkring 40 miljo- ner kronor. Industrien är typiskt landsortslokaliserad.
            I viss utsträckning är den därjämte, såsom framhålles av kommittéreservanten
            herr Hansson,
          </p>
          <pb facs="riksdagen-motions-pdf/data/1958/mot_1958_a_ak__479/mot_1958_a_ak__479-003.pdf"/>
          <fw xml:id="i-5JJJKFhBZA6pGWKYCpxWTX">
            Motioner i Andra kammaren, nr 479 år 1958 13
          </fw>
          <p xml:id="i-49aFUaK9BukhUyN9xdnGdr">
            belägen i områden med sysselsättningssvårigheter. Detta är fallet
            med t. ex. parkettfabriken i Ronnebyhamn (200 arbetare). De utländska
            tillverkarna försågar själva sin råstav i vida högre grad än de
            svenska. Denna vinst kan beräknas till cirka 5 procent av försälj-
            ningspriset på den svenska marknaden. Då vidare arbetslönerna,
            ej minst i Polen och Tyskland, är 40—50 procent lägre än de svenska,
            uppstår en ytterligare vinst för utländsk produktion av storleken
            8 procent av för- säljningspriset. Kostnadsbesparingarna gör således
            13 procent. Med detta bör jämföras det föreslagna tullskyddet
            om endast 6 procent, som inte ens täcker skillnaden i manufaktureringskostnad.
            För sydsvenska lövskogsbruket och sågverken är eken och ekförsågning-
            en en betydelsefull produktionssektor. Härtill kommer bokuppsågningen,
            som är ännu något mera omfattande. Båda dessa virkesslag men särskilt
            eken är huvudmaterial för parkettfabrikationen. Av ekförsågningen
            beräk- nas minst två tredjedelar åtgå för parkettillverkningsändamål.
            Angeläget är att avsättning erhålles även för de stora nyodlingar,
            som gjorts under de senaste åren. Mellan 1944 och 1954 har sålunda
            nyplante- rats 1600 ha ekskog. Under samma tid har 10 miljoner
            ekplantor utsatts. Syftet är att på sikt frambringa en ersättning
            för vissa delar av den syd- svenska barrskogen. Ett grundvillkor
            för odlingens fortsatta främjande är givetvis att avsättning kan
            beredas för eken. Då den föreslagna tullsänk- ningen reducerar
            parkettindustriens behov av ek (och i viss mån av bok), drabbas
            uppenbarligen odlarna, enär egentlig alternativ användning för
            eken saknas. De internationella parkettpriserna medger endast
            täckning för de kost- nader för material och arbete, som svenska
            tillverkare f. n. har. Härav följer att den föreslagna tullsänkningen
            kan göra den svenska parkettindustrien helt oräntabel. Då de allmänna
            omkostnaderna inom branschen synes ligga vid 8 procent, ger det
            föreslagna tullskyddet nämligen icke utrymme för någon handelsvinst
            för de inhemska företagen. Tulltaxekommittén har själv antytt,
            att en tullsänkning ned till normal tullnivå, omkring 5 procent,
            skulle blottställa den inhemska industrien och därför justerat
            sitt förslag upp till samma nivå som departementschefen. Under
            remissbehandlingen har enligt vår mening skäl givits för att denna
            justering icke i avgörande grad kan tillgodose kommitténs syfte
            att minska mervidden mellan gällande och kommande tullsats. Vi
            föreslår en tullsats av 10 procent för parkettstav, varigenom
            branschen skulle nå samma skydd som flertalet andra träindustrigrenar.
          </p>
          <pb facs="riksdagen-motions-pdf/data/1958/mot_1958_a_ak__479/mot_1958_a_ak__479-004.pdf"/>
          <fw xml:id="i-cKHc5K9WRd6dMM1h95rmH">
            14 Motioner i Andra kammaren, nr 479 år 1958
          </fw>
          <p xml:id="i-169b8JhogLsbibNMTZr4A4">
            24.03. Andra möbler och delar (än stoppmöbler)
          </p>
          <p xml:id="i-KuX6vXFeorymFzqVe8NDyf">
            I propositionen föreslås för möbler av trä (94.03) en tull om
            10 procent av värdet.
          </p>
          <p xml:id="i-AwK64wGDPy1cZqcaHYiiNs">
            Gruppen omfattar bland annat pinnstolar, pinntaburetter, karmstolar,
            köks-, skriv- och matbord samt förvaringsmöbler. Samtliga dessa
            produkter har tidigare haft ett mycket högt tullskydd, och alltjämt
            är tullen på de billigare möblerna i varugruppen omkring 30 procent.
            Det förefaller därför alldeles klart, att en sänkning med 2/3
            i alltför hög grad måste stimulera utländsk konkurrens, närmast
            från Danmark, Västtyskland och Jugosla- vien. Även Polen och Tjeckoslovakien
            uppträder på exportmarknaden.
          </p>
          <p xml:id="i-DbLYMXtgXAXf4Vd18LSkrK">
            På den engelska marknaden har t. ex. pinnstolar från de sistnämnda
            län- derna utbjudits för 10 kronor per styck eller lägre (cif
            London). Det sven- ska priset på hemmamarknaden för liknande stolar
            uppgår till dubbla här- av. Även om kvalitetsskillnaderna är fullt
            tydliga, så är inte denna faktor på något vis tillräcklig för
            att motväga en sådan prisdifferens. Enligt en remissinstans, Träindustrins
            branschorganisation, har tulltaxe- kommittén förutsatt, att stilskillnaderna
            mellan svenska och kontinentala möbler vore sådana, att export
            hit icke kunde komma i fråga. Denna syn- punkt tillmättes förr
            en betydelse, men dess vikt har numera betydligt minskat. Tendensen
            till stilutjämning har framträtt allt tydligare. I särskilt hög
            grad gäller det i förhållandet mellan danska och svenska möbler.
            Ett bevis härpå torde den som konservativ ansedda engelska marknaden
            utgöra. Här infördes förr stora kvantiteter svenska och finska
            stolar. Numera im- porteras övervägande delen från kontinenten.
            Inte heller är enligt branschorganisationen kommitténs uppfattning
            rik- tig, att fraktkostnaderna för potentiella och delvis redan
            aktuella konkur- rentländer skulle spela en ganska väsentlig prohibitiv
            roll. Dels är dessa möbler numera ofta staplings- och/eller sammansättningsbara,
            dels är frakt- kostnaden från vissa delar av kontinenten till
            den stora syd- och mellan- svenska marknaden i en viss räjong
            t. o. m. lägre än åtskilliga svenska fabrikers kostnad. Där förhållandet
            är omvänt, är skillnaden icke mera framträdande. Om möbelindustrien
            gäller vidare generellt i allra högsta grad de i ytt- randet inledande
            synpunkterna på marknads- och produktionsförhållanden. Inom möbelbranschen
            har under de senaste åren en synnerligen genomgri- pande och kraftig
            rationaliseringsprocess påbörjats. Detta utvecklingsskede skulle
            i svåra fall helt kunna stoppas, om billiga utländska möbler genom
            för lågt tullskydd i större utsträckning skulle tillåtas översvämma
            den svenska marknaden. Som tidigare framhållits föreligger även
            risk för ökad import från länder, inom vilka en lojal prissättningspolitik
            i hög grad kan betvivlas.
          </p>
          <pb facs="riksdagen-motions-pdf/data/1958/mot_1958_a_ak__479/mot_1958_a_ak__479-005.pdf"/>
          <fw xml:id="i-KjnSTRBeGhKJnKCfq7JKRk">
            Motioner i Andra kammaren, nr 479 år 1958 15
          </fw>
          <p xml:id="i-GvyakVZFznTAnDemW5CaJ4">
            Sveriges hantverks- och småindustriorganisation sätter i fråga
            cirka 15 procents tullskydd och förordar under alla förhållande
            en gradvis sänkning. Vi instämmer i detta yrkande.
          </p>
          <p xml:id="i-2NJ9Ziz4mWb1Xgb1AffVuJ">
            97.03. Andra leksaker (träleksaker)
          </p>
          <p xml:id="i-CPYq2LzkthZfuHELTQHuc">
            I propositionen föreslås för andra leksaker (97.03) ett tullskydd
            om 12 procent. Tullskyddet är nu 40—45 procent. Tulltaxekommittén
            har anfört i huvudsak vissa skäl för en enhetlig tull- sats om
            12 procent. Först påpekas, att leksaksindustrien icke synes ha
            sär- skilt goda förutsättningar i vårt land. Vad gäller de flesta
            leksaker torde detta vara riktigt. Höga verktygskost- nader och
            artiklarnas korta livslängd som nyheter ställer krav på en stor
            hemmamarknad, vilken snabbt kan absorbera en tillräcklig upplaga
            för amortering av verktygskostnaderna under en enda försäljningssäsong.
            Lek- saker av trä fordrar emellertid inga dyra press- eller gjutformar
            och är också mindre nyhetskänsliga. Kommittén yttrar vidare, att
            en individuell tullsättning för olika slag av leksaker kan leda
            till en vidlyftig differentiering, som knappast kan anses motiverad
            av varornas betydelse. Från industrien ifrågasättes likväl ej
            upp- delning på fler än två grupper: träleksaker och Övriga leksaker.
            Träleksaks- produktionens betydelse både för sysselsättning, virkesavsättning
            och från valutasynpunkt är tillräckligt stor för att motivera
            denna obetydliga diffe- rentiering. Dessa synpunkter blev helt
            bekräftade under remissbehand- lingen, varunder bland andra åtta
            avdelningar av Svenska träindustriarbe- tareförbundet även bestämt
            avvisat en lägre tull än 20 procent. Enligt kommittén konkurrerar
            leksaker av olika material med varandra, vilket utgör ett skäl
            för en enhetlig tullsats. Detta gäller dock endast i myc- ket
            ringa grad träleksaker, eftersom dessa är avsedda för barn i de
            yngsta lekåldrarna och utgör en traditionell utrustning, som icke
            konkurrerar med andra leksaker: Kommittén har givetvis ej heller
            kunnat påvisa några formella skäl, som skulle omöjliggöra den
            nedan föreslagna uppdelningen. Tillverkningen av träleksaker är
            den enda svenska leksaksfabrikationen av mera betydande omfattning.
            Den sysselsätter en väl inarbetad, yrkes- skicklig arbetarstam,
            fördelad på ett tjugotal fabriker. Dessa är koncentre- rade till
            bygder i sydöstra Småland, Blekinge och nordöstra Skåne, där hem-
            arbete och småfabrikation har stor betydelse mot arbetslöshet
            och avfolk- ning. Denna tillverkning bereder lämpligt arbete också
            åt partiellt arbets- föra, och en omställning av arbetskraften
            inom tillverkningsområdet för- svåras även av att sysselsättningssvårigheter
            redan föreligger inom när- liggande områden, såsom bobin- och
            möbelindustrierna.
          </p>
          <pb facs="riksdagen-motions-pdf/data/1958/mot_1958_a_ak__479/mot_1958_a_ak__479-006.pdf"/>
          <fw xml:id="i-5tP6d6A4ijnitztEsEbgBF">
            16 Motioner i Andra kammaren, nr 479 år 1958
          </fw>
          <p xml:id="i-JKVqaLPs1LyEC4kFxLqsz1">
            Det bör även uppmärksammas, att för tillverkningen användes bl.
            a. gall- ringsvirke av lövträ, vars avsättning är ett avsevärt
            problem för småbru- karna i berörda bygder. Avverkningen motverkar
            även säsongarbetslösheten under vintern. Arbetslöner ingår dock
            med minst 50 procent och ofta åtskilligt mer av tillverkningskostnaderna.
            Det synes oss därför troligt att en plötslig sänk- ning av tullskyddet
            från 40—45 procent till endast 12 procent kommer att leda till
            stark import från andra länder, av vilka Östtyskland, där den
            tyska träleksakstillverkningen har sitt gamla centrum, förmodligen
            av va- luta- och handelspolitiska orsaker nu utbjuder dessa varor
            till priser, som synes ligga under deras redan på grund av löneläget
            låga tillverknings- kostnader. Flera remissinstanser har påyrkat,
            att nomenklaturen omlägges så, att träleksaker kan beredas ett
            tullskydd om lägst 20 procent. Häri instämmer vi. Under alla förhållanden
            kräver hänsynen till branschens situation att den starka skyddsminskning,
            som kommer att äga rum, sker stegvis under en femårsperiod. Motsatt
            tillvägagångssätt torde innebära synnerligen stora risker för
            branschen. Vi förordar, att artikeln träleksaker avskiljes från
            övriga leksaker och upptages under egen underrubrik med en tullsats
            av 20 procent. Med anledning av vad vi ovan anfört får vi hemställa,
            att riksdagen vid behandling av propositionen nr 90 måtte besluta,
            att tull må utgå 1) på dörrar (nr 44.23) med 8 procent av värdet,
            2) på parkettstav (nr 44.13) och sammansatt parkettstav (nr 44.23)
            med 10 procent av värdet, 3) på andra möbler samt delar därtill
            (nr 94.03) med 15 procent av värdet, samt 4) på träleksaker (hänförda
            till 97.03) med 20 procent av värdet, samt att träleksaker i anledning
            härav uppföres i tulltaxan nr 97.03 under egen underrubrik.
          </p>
          <p xml:id="i-S6X8FGHzW8vHVbU6G7bjwJ" type="date">
            Stockholm den 9 april 1958
          </p>
          <div xml:id="i-Adkd8sVmDLAuvkxPYb7ptp" type="signatureBlock">
            <list xml:id="i-HsDJYFHwd87A83nE22xnzT">
              <item xml:id="i-WFBsv5xUxEBGzRT7CDrLMy" who="unknown" type="signature">
                Fridolf Jansson J W. Pettersson John Eriksson i Benestad i Norregård
                i Bäckmora Karl Björkänge Fritz Börjesson
              </item>
            </list>
          </div>
          <p xml:id="i-BnuvFHFSfEiD5KeiM52gqo">
            Svenska Tryckeriaktiebolaget, Stockholm 1958 58567
          </p>
        </div>
      </div>
    </body>
  </text>
</TEI>
