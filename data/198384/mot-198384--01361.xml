<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01361">
  <teiHeader>
    <fileDesc>
      <titleStmt>
        <title>Kulturpolitiken</title>
        <author>Ingrid Sundberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturpolitiken</title>
          <idno type="rdwebb">G7021361</idno>
          <rs type="number">1361</rs>
          <ref type="dokument_url_text">http://data.riksdagen.se/dokument/G7021361/text</ref>
          <ref type="dokument_url_html">http://data.riksdagen.se/dokument/G7021361</ref>
          <ref type="dokumentstatus_url_xml">http://data.riksdagen.se/dokumentstatus/G7021361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-J66uUcstry6kTEhq3eK6EY</idno>
            <name>LARS AHLMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-WBbHNFdT1AL5ZXgeWJEYvS</idno>
            <name>GUNNEL LILJEGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>LARS HJERTÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-YB1fvm5e6JDCcaaUTXyb9W</idno>
            <name>HÅKAN STJERNLÖF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-LdcpsKShecfVeq8aSH6BZZ</idno>
            <name>LARS AHLSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-XReDscGERZf5yzSxFeceD3</idno>
            <name>ELISABETH FLEETWOOD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VoSEe9dibU6D7tC8kUAnLV" type="signed"/>
        <correspContext corresp="i-VoSEe9dibU6D7tC8kUAnLV">
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-J66uUcstry6kTEhq3eK6EY"/>
          <note type="signatory" corresp="i-JwrrNQarYf4sbAtWECPj6i"/>
          <note type="signatory" corresp="i-WBbHNFdT1AL5ZXgeWJEYvS"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="i-YB1fvm5e6JDCcaaUTXyb9W"/>
          <note type="signatory" corresp="i-LdcpsKShecfVeq8aSH6BZZ"/>
          <note type="signatory" corresp="i-XReDscGERZf5yzSxFeceD3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1361/mot_198384__1361-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:1361
          </p>
          <p>
            Ingrid Sundberg m. fl. Kulturpolitiken
          </p>
          <p>
            Moderat kulturpolitik syftar till att främja frihet, mångsidighet
            och kvalitet. Ett öppet och rikt kulturliv är ägnat att slå vakt
            om friheten och mångsidigheten. I ett öppet samhälle har kulturen
            ett egenvärde. Kultur underordnas inte andra mål, och görs inte
            till ett instrument för politiska och samhällsekonomiska syften.
            Ett öppet samhälle är nödvändigt för ett rikt kulturliv, och ett
            rikt kulturliv är omistligt för det öppna samhället. Nytänkande
            inom teknik och naturvetenskap främjar förnyelsen också inom kulturen.
            Historien är full med bevis för det ömsesidiga beroendet mellan
            nyskapande inom teknik och naturvetenskap och nyskapande inom
            kultur och humaniora. För den fria kulturskaparen är den personliga
            friheten inte bara en förmån. Personlig frihet är den fria kulturskaparens
            livsrum och arbetsredskap. Närhelst den personliga friheten och
            det öppna samhällsklimatet hotas eller inskränks, påverkar det
            kulturskaparens arbetsvillkor. Den fria kulturskapa- ren utgör
            en varingsklocka mot frihetsbegräsningar. Kulturskaparen är också
            omistlig därför att hon eller han representerar sig själv, inte
            ett företag, en myndighet eller en organisation. När den fria
            kulturskaparen talar, är det för att hon har något att säga. I
            ett samhälle som det svenska, där det på allt fler områden byggts
            upp strukturer som innebär att beslut flyttas från enskilda medborgare
            till partsförhandling- ar mellan olika gruppers ombud, är denna
            egenskap hos kulturskaparna speciellt viktig. Det behövs personligheter,
            som kan se förbi strukturerna, och som kan tala för alla dem vars
            åsikter och intressen inte passar in i organisationsmönstret.
            Stundom förekommer det försök att misskreditera författare och
            andra fria kulturskapares åsikter, just för att de saknar formellt
            mandat för sitt tyckande. Enligt den tesen blir en uppfattning
            intressant och viktig endast i kraft av det den representerar,
            hur många medlemmar och starka organisationer den kan stödja sitt
            mandat på. Det är en farlig och felaktig attityd. Får den breda
            ut sig, leder det till åsiktskonformism och ensidighet. Kulturklimatet
            styrs främst av immateriella faktorer och värderingar. Detta innebär
            dock inte att materiella faktorer är utan betydelse. Stöd och
            bidrag kan vara nödvändigt för att säkra utbudet inom smala sektorer
            och för att minska skillnader mellan kulturfattiga och kulturrika
            miljöer. Men
          </p>
          <p>
            1 Riksdagen 19831/84.3 saml. Nr 1361-1362
          </p>
          <p>
            Mot. 1983/84 1361-1362
          </p>
          <pb facs="riksdagen-motions-pdf/data/198384/mot_198384__1361/mot_198384__1361-002.pdf"/>
          <p>
            Mot. 1983/84:1361 2
          </p>
          <p>
            materiella faktorer kan också påverka kulturskapande i negativ
            riktning. Offentliga regleringar och monopol, inom exempelvis
            etermedia, förhindrar och försvårar mångfalden. Arbetsrättslig
            lagstiftning minskar rörligheten på arbetsmarknaden och försvårar
            därmed flexibilitet och nyskapande. Ekonomisk-politiska åtgärder
            påverkar också kulturens arbetsmöjligheter. Ett skattesystem som
            skapar höga kostnader för kulturverksamheten och missgynnar företagande,
            har gjort allt fler kulturskapare och kulturformer beroende av
            offentliga bidrag för sin existens. Det höga skattetrycket utgör
            en hämsko på kulturlivet. Att arbeta för ett sänkt skattetryck
            och en reformering av skattesystemet är därför en viktig insats
            för kulturen. Högskattepolitiken försvårar även för den enskilde
            att efterfråga tjänster och varor som inte låter sig rationaliseras.
            I praktiken blir lätt allt som inte subventioneras diskriminerat.
            Det måste vara en kulturpolitisk ambition dels att minska kulturverksam-
            hetens beroende av bidrag, dels att skapa utrymme för olika bidragsgivare,
            som styrs av skilda bedömningar, ambitioner och värderingar. Mot
            den bakgrunden är det naturligt för moderata samlingspartiet att
            ställa sig positivt till sponsorskap. Genom att skapa utrymme
            för stöd av kulturverksamhet från enskilda och företag, kan kulturlivets
            ensidiga ekonomiska beroende av statliga och kommunala myndigheter
            minska. Det medverkar till att öka kulturlivets frihet, mångfald
            och oberoende. Det är en vanlig missuppfattning att kvaliteten
            på ett lands kultur eller kulturpolitik kan mätas efter statliga
            och kommunala kulturbudgetars storlek. Offentliga kulturutgifter
            per invånare är inget mått på kvalitet. Kulturpolitiken får aldrig
            inskränkas till att bli en fråga om fördelning av anslag och bidrag.
            Den viktigaste insatsen för ett kvalitativt högtstående kulturliv
            är arbetet för ett friare och mindre reglerat Sverige. Det arbetet
            präglar moderata samlingspartiets politik. Vi vill ha ett samhällsklimat
            med större personligt ansvar och ökad individuell frihet. Det
            leder till ett öppnare debattklimat, och större öppenhet inför
            nya idéer och nyskapande såväl inom forskning och näringsliv som
            inom kulturverksamhet. Kulturlivet kommer därigenom att i högre
            grad styras av de enskilda människornas önskemål och i mindre
            utsträckning av de offenliga organens ekonomiska prioriteringar.
            Frihet är också medborgarnas möjlighet att delta i kulturlivet,
            att själva få välja kulturverksamhet och verksamhetsform, utan
            regleringar och pekpinnar. Men frihet är också kulturskaparnas
            frihet att välja form och innehåll för sitt arbete. Flera moderata
            förslag, på områden utanför den traditionella kultursektorn, är
            ägnade att förbättra kulturskapandets villkor. Ett avskaffande
            av etermediamonopolet, förverkligandet av Nordsatprojektet och
            införandet av ny mediateknik ger kulturskapare såväl nya uttrycksformer
            som fler kommunikationskanaler. Bättre villkor för småföretagande
            och nyskapande inom näringslivet har också betydelse för kulturklimatet.
            Mångsidighet inom kulturlivet kräver öppenhet och tolerans. Det
          </p>
          <pb facs="riksdagen-motions-pdf/data/198384/mot_198384__1361/mot_198384__1361-003.pdf"/>
          <p>
            Mot. 1983/84:1361 3
          </p>
          <p>
            offentliga kulturstödet får inte medföra att nya uttrycksformer
            och verksamheter förhindras. Klichéartade benämningar som ”kommersialism”
            får inte tas till intäkt för detaljstyrning och reglering av kulturverksamheten.
            Kritiken mot det kommersiella kulturlivet är ofta grovt överdriven
            och bygger på den felaktiga uppfattningen att kommersiell kultur
            alltid är sämre än annan kultur. Det faktum att en kulturyttring
            är kommersiellt gångbar innebär att den tillgodoser ett behov
            hos stora medborgargrupper. Det går naturligtvis att ha olika
            uppfattningar om kvalitet, men att döma ut det kommersiella kulturlivet
            och kvalitetsmässigt undermåligt, och därav dra slutsatsen att
            staten genom restriktioner skall begränsa det fria utbudet, är
            fel. Det behövs mer marknadsstyrning och mindre detaljregleringar
            inom kulturlivet. Men det innebär inte att marknaden ensam kan
            säkra mångfald inom kulturen. Omistliga delar av vårt kulturarv
            skulle aldrig ha tillkommit eller kunnat bevaras utan stöd från
            myndigheter, företag eller enskilda. Stat och kommun skall stödja
            kulturellt nyskapande och garantera det smala kulturutbudets fortbestånd.
            Det offentliga skall också bidra till att bevara gemensamma kulturvärden.
            Modeväxlingar får inte leda till att viktiga delar av kulturarvet
            går förlorat. Stelbenta regler inom plan- och byggnadsområdet
            får inte försvåra vården och värnandet av viktiga kulturmiljöer.
            Bevarandeuppgifterna inom såväl byggnads- som naturområ- det måste
            ses som ett led i skapandet av goda miljöer för boende, arbete
            och fritid. Därmed sätts de även in i ett annat ekonomiskt perspektiv
            än om de betraktas som rena kulturfrågor. Offentligt kulturstöd
            måste bygga på kvalitetsbedömningar. Att sådana är svåra att göra
            är inget argument för att avstå från dem, men väl ett skäl till
            att stödet bör kanaliseras genom många sinsemellan oberoende institutioner.
            Det är en styrka om kulturverksamhet ekonomiskt kan leva av egen
            kraft. Det gör kulturskaparna oberoende av annat än sina egna
            idéer. Den enskildes betalning för att delta i kulturlivet måste
            vara kulturlivets viktigaste finansieringskälla. Det måste vara
            en målsättning att så långt möjligt göra kulturlivet oberoende
            av offentliga stöd och mer beroende av sin publik. Även om bidrag
            kan vara nödvändiga, har de negativa bieffekter. Offentligt bidrag
            kräver bidragskriterier och avgöranden. Därmed kommer de också
            att verka konserverande och hämmande på nytänkande och originalitet.
            Statens kulturråds dominerande ställning som bidragsgivare hotar
            mångfalden. Alternativa bidragsgivare vid sidan av kulturrådet
            måste få förekomma. På sikt bör statens kulturråd kunna avskaffas.
            Till dess så sker måste möjligheterna att utkräva politiskt ansvar
            av statens kulturråd ökas. Detta innebär att rådet skall ges en
            parlamentarisk sammansättning. Moderata samlingspartiet anser
            också att statens ungdomsråd bör avskaffas och att dess bidragsfördelande
            uppgifter skall överföras till skolöverstyrelsen. Kulturinstitutionerna
            måste uppmuntras att genom en mer marknadsan-
          </p>
          <pb facs="riksdagen-motions-pdf/data/198384/mot_198384__1361/mot_198384__1361-004.pdf"/>
          <p>
            Mot. 1983/84:1361 4
          </p>
          <p>
            passad prissättning, nya distributionskanaler och nya former
            för publikkontakt stärka sin ekonomi och konkurrensförmåga. Det
            innebär också att en högre grad av avgiftsfinansiering bör uppmuntras.
            Avgifterna måste dock vara så utformade att de inte äts upp av
            administrationskostna- der. Enskilda och företag bör kunna ta
            ett större eget ansvar för att gynna kulturlivet i vårt land.
            Kvalitet i kulturen skapas av goda utbildningsmöjligheter för
            de aktiva kulturskaparna och genom att människor stimuleras till
            kritisk värdering. Kvaliteten kan aldrig upprätthållas av myndigheters
            granskning och omdömen, utan bara genom medvetna och kritiska
            konsumenter. Det förutsätter en levande kulturmedvetenhet som
            förs vidare i hemmen, i skolan, i kulturlivets organisationer
            och i massmedia. Ett levande kulturarv kan bara bäras upp av medborgarna
            själva. De ungas syn på kulturtraditionerna formas i stor utsträckning
            i skolan. Skolans undervisning i historia skall ge förankring
            i och förståelse för tidigare generationers liv och verksamhet.
            Undervisning i svenska skall syfta till att utveckla formkänsla
            och vårda vårt litterära arv. Goda kunskaper i främmande språk
            ökar förståelse för andra kulturer. Skolan måste låta elever komma
            i kontakt med olika typer av kulturverksamhet, både genom att
            eleverna besöker kulturinstitutioner och genom att kulturen kommer
            till skolan. Förmågan att bevara och utveckla ett kulturarv är
            också avhängigt av människornas kreativitet. Skolan skall sträva
            efter att bibehålla och stimulera de ungas kreativitet.
          </p>
          <p>
            Radio och television
          </p>
          <p>
            Massmediasamhället har inte en, en gång för alla, given struktur.
            Informationsteknologin utvecklas snabbt, och människor kräver
            att de nya landvinningarna ställs till deras förfogande. Kulturpolitikens
            uppgift är inte att styra utvecklingen mot snävt uppställd amål
            utan att underlätta för skilda medier att söka nya vägar. På så
            sätt kan frihet och mångsidighet i den offentliga debatten och
            i kulturlivet främjas. Förbud och inskränkningar i rätten att
            använda sig av media måste undvikas. Den mångfald som karaktäriserar
            pressen finns ännu inte inom etermedia. Tryckfriheten skyddas
            i tryckfrihetsförordningen, byggd på principen att allt är tillåtet
            att framföra i tryckt skrift utom det som uttryckligen förbjudits.
            Ansvaret för det tryckta ordet åvilar en ansvarig utgivare. Den
            principen saknar ännu sin motsvarighet inom etermedia. Även om
            teknologiska förändringar och sex borgerliga regeringsår i någon
            mån har mjukat upp radio- och TV-monopolet, så består det i sina
            huvuddelar. Radio-TV-monopolet måste brytas. Att möjligheterna
            till full och okontrollerad etableringsfrihet begränsas av tekniska
            restriktioner, är inget skäl för monopol. I stället måste etableringsregler
            fastställas som bringar
          </p>
          <pb facs="riksdagen-motions-pdf/data/198384/mot_198384__1361/mot_198384__1361-005.pdf"/>
          <p>
            Mot. 1983/84:1361 5
          </p>
          <p>
            etermedia så nära tryckfrihetsförordningens motsvarande etableringsfrihets-
            regler som möjligt. När det gäller televisionssändning över kabel,
            äger de tekniska begränsningar som finns för sändning i etern
            ingen giltighet. Friheten att anlägga och utnyttja kabelnät för
            televisionssändningar bör därför garanteras. Från Sveriges Radio
            fristående radio- och TV-företag bör naturligtvis kunna finansieras
            genom reklaminslag. Reklamförbudet för Sveriges Radiokoncernen
            bör upphävas. Reklamen bör också skyddas av tryckfrihetsförordningen
            och av en ny yttrandefrihetsgrundlag. Ett av de skäl som anförts
            mot reklam-TV är att dagspressen skulle bli lidande. Så sent som
            våren 1982 presenterade Svenska PR-byrån en undersökning avsedd
            att utröna i vilken mån pressen i de länder som har TV-reklam
            påverkats därav. Den gav vid handen dels att dagspressen inte
            i något av länderna förlorat andelar av reklamkostnaderna, dels
            att de totala kostnaderna för reklam inte är högre i länder med
            reklam i TV än i länder utan. Det konstaterades också att kostnaderna
            för direktreklam är höga i länder där TV-reklamen har låg andel
            av de totala reklamkostnaderna, t. ex. i Holland och Schweiz,
            medan de är låga, där TV-reklamen har en hög andel, t.ex. i Finland,
            Frankrike, Västtyskland och Österrike. Undersökningen bekräftar
            i stort den uppfattning som redan i mitten på 1970-talet framfördes
            av den s.k. reklamutredningen.
          </p>
          <p>
            Förslag med anledning av budgetpropositionen
          </p>
          <p>
            Det statsfinansiella läget ställer krav på besparingar även inom
            kulturområdet. Moderata samlingspartiet föreslår besparingar på
            165,3 milj. kr. i förhållande till regeringens proposition 1983/84:100.
            Under anslaget F3 Bidrag till särskilda kulturella ändamål punkt
            6 Bidrag till övriga kulturella ändamål föreslår föredraganden
            ett anslag på 2 291000 kr. Eftersom besparingar i första hand
            bör gå ut över ospecificerade anslag, föreslår vi att det anslaget
            minskas med 1000 000 till 1291 000 kr. Styrelsen för Sveriges
            författarförbund begär att biblioteksersättningens grundbelopp
            för hemlån av svenskt originalverk höjs från 37 till 40 öre, och
            att övriga grundbelopp höjs i motsvarande mån. I budgetpropositionen
            begränsas höjningar till ett öre, dvs. med lika stort belopp somi
            föregående budget. Moderata samlingspartiet förordar en höjning
            av biblioteksersätt- ningen med två öre, till 39 öre. Vi beräknar
            därför att anslaget F 8 Ersättning åt författare m. fl. för utlåning
            får upptas till 43 525 000 kr. I likhet med föregående år anser
            moderata samingspartiet att det statliga stödet till rikskonserters
            fonogramutgivning bör upphöra. Detta innebär ett, i förhållande
            till föredragandes förslag, minskat anslag till rikskonserters
            verksamhet med 5 000 000 kr.
          </p>
          <p>
            Rättelse: S. 8, mom. 16 Står: reservationsanslag Rättat till:
            förslagsanslag
          </p>
          <pb facs="riksdagen-motions-pdf/data/198384/mot_198384__1361/mot_198384__1361-006.pdf"/>
          <p>
            Mot. 1983/84:1361 6
          </p>
          <p>
            Detta innebär att vi föreslår att F15 Rikskonsertverksamhet skall
            uppgå till 41 538 000 kr. För att kompensera för den minskning
            av utgivning av fonogram, som tillgodoser en smal och begränsad
            marknad, föreslår vi också att anslaget F 21 Stöd till fonogramverksamhet
            ökas med 1000000 kr., och upptas till 8600 000 kr. Under anslaget
            F 17 Bidrag till regionala och lokala teater-, dans- och musikinstitutioner
            föreslår föredraganden ett anslag på 199 685 000 kr. Med hänvisning
            till behovet av hårda prioriteringar av kulturutgifter, föreslår
            vi att de av föredragande föreslagna 62 grundbeloppen till regionala
            skådebanor, utgår. Detta innebär en besparing med 4090 000 kr.
            För att kompensera för det bortfall i marknadsföring av teaterverksamhet
            som detta kan innebära föreslår vi ett anslag på 1000000 kr. att
            fördelas av statens kulturråd, regionala och lokala teaterinstitutioner
            för marknadsfö- ringsåtgärder. Anslaget F 17 föreslår därmed uppgå
            till 196 595 000 kr. Under anslaget F18 Bidrag till fria teater-,
            dans- och musikgrupper föreslår föredraganden en förstärkning
            med 2,6 milj. kr., vilket i första hand skall avse behovet av
            ökad teaterverksamhet för barn och ungdom. Moderata samlingspartiet
            instämmer i propositionens synpunkter på teaterverksamhet för
            barn och ungdom. Dock anser vi att detta skall rymmas inom nuvarande
            anslag, varför anslaget F 18 bör minskas med 2 600 000 kr. till
            24900 000 kr. Under anslaget F20 Bidrag till teater-, dans- och
            musikverksamhet föreslår föredraganden att bidraget till stiftelsen
            Riksskådebanan ökas till 1188 000 kr. Vi anser att det bidraget
            bör avvecklas. Under punkt 2 föreslår föredraganden en höjning
            av bidraget till Drottningsholms teatermuseums teaterverksamhet
            med 56 000 kr. Vi anser att den höjningen är otillräcklig, och
            föreslår en höjning med 200 000 kr. Med hänvisning till detta
            föreslår vi att anslaget bör uppgå till 8 524000 kr. Under anslaget
            F 23 Förvärv av konst för statens byggnader m. m. föreslår föredraganden
            ett anslag på 26 000 000 kr. Anslaget används till förvärv av
            konst till statens byggnader och andra lokaler för statliga myndigheter,
            men också till bidrag för konstinköp av folkparker, Folkets Hus,
            bygdegårdar och nykterhetsorganisationers samlingslokaler. Vi
            ställer oss tveksamma till den senare delen av anslaget. Bidraget
            ger upphov till en rad principproblem, såsom frågan om äganderätt
            till inköpt konst, och köpkriterier. Med hänvisning till detta
            föreslår vi att bidraget till konstinköp av folkparker m.m. utgår.
            Detta innebär en besparing på 3 050 000 kr. Därmed föreslår vi
            att anslaget upptas till 22950 000 kr. Under anslaget F 48 Bidrag
            till vissa museer upptas ett bidrag till Stiftelsen Arbetets museum
            med 2 500 000 kr. Vi anser att detta museum med 2 500 000 kr.
            Vi anser att detta museum främst bör vara ett ansvarsområde för
            stiftelsenämnden och arbetsmarknadens parter och att bidrag i
            övrigt till detta ändamål bör kunna sökas inom ramen för bidraget
            till regionala
          </p>
          <pb facs="riksdagen-motions-pdf/data/198384/mot_198384__1361/mot_198384__1361-007.pdf"/>
          <p>
            Mot. 1983/84:1361 7
          </p>
          <p>
            museer. Vi föreslår därför att detta bidrag utgår, och att anslaget
            upptas till 6514 000 kr. Under anslaget F52 föreslår föredraganden
            att statens ungdomsråd tilldelas 3502 000 kr. Det är vår uppfattning
            att statens ungdomsråd bör avvecklas och att dess bidragsutdelande
            uppgifter skall överföras till SÖ. Detta innebär att anslaget
            F 52 dras in. Under anslaget F53 Bidrag till ungdomsorganisationernas
            centrala verksamhet m.m. föreslår föredraganden ett anslag på
            46780000 kr. Moderata samlingspartiet anser att den övre åldersgränsen
            för statsbidrag till undomsorganisationernas centrala verksamhet
            bör sänkas till 21 år. Vi uppskattar att detta möjliggör en besparing
            med 9000000 kr. För att möjliggöra exempelvis en förstärkt ledarutbildning
            bör 2000 000 kr. kvarstå på detta anslag. Anslaget F53 kan därmed
            upptas till 39 780 000 kr. Under anslaget F54 Bidrag till ungdomsorganisationernas
            lokala verksamhet föreslår föredraganden ett anslag på 86 000
            000 kr. Vi anser det vara tveksamt att staten skall ge bidrag
            till ungdomsorganisationers lokala verksamhet. Detta bör i första
            hand vara en kommunal uppgift. Vi föreslår därför att anslaget
            F 54 utgår. Med samma hänvisning föreslår vi att anslaget FS55
            Bidrag till ferieverksamhet inom ungdomsorganisationerna av 9.065
            000 kr. utgår. Under anslaget G 1 Statens biografbyrå föreslår
            föredraganden en höjning av fraktstödet för film från 12 kr. till
            90 kr. per film. Vi tror inte att 90 kr. i fraktstöd kommer att
            påverka programval i större utsträckning än 12 kr., och vi ställer
            oss dessutom tveksamma till denna typ av försök att styra biografers
            programval Vi föreslår därför att fraktstödet ugår, vilket innebär
            en besparing i förhållande till föredragandens förslag med 1040
            000 kr. Därmed kan anslaget G 1 upptas till 2417 000 kr. Frågorna
            om stöd till dagspressen behandlas i motion 1983/84:744 vilken
            vi vill hänvisa till. När det gäller anslaget G 8 Stöd till organisationstidskrifter
            anser vi, med hänvisning till vikten av sparsamhet, att detta
            bidrag bör utgå. Detta innebär en besparing med 39700000 kr. i
            förhållande till föredragandens förslag. Under anslaget G 12 Litteraturstöd
            föreslår föredraganden ett bidrag för utgivningen av ”En bok för
            alla”. Utbudet av prisbillig och icke statssubventionerad kvalitetslitteratur
            har under de senaste året ökat glädjande. Priset för En bok för
            alla bör dessutom kunna sättas så att full kostnadstäckning ernås,
            utan att någon får sämre möjligheter till att ta del av kvalitetslitteraturen.
            Med hänvisning till detta, föreslår vi att bidraget till En bok
            för alla minskas med 3000000 kr. Återstående del av bidraget bör
            användas till utgivningen av barn- och ungdomslitteratur. Anslaget
            G 12 kan därmed upptas till 27 310 000 kr.
          </p>
          <pb facs="riksdagen-motions-pdf/data/198384/mot_198384__1361/mot_198384__1361-008.pdf"/>
          <p>
            Mot. 1983/84:1361 8
          </p>
          <p>
            Hemställan
          </p>
          <p>
            Med hänvisning till det anförda hemställs” 1. att riksdagen som
            sin mening ger regeringen till känna vad som i motionen anförts
            om riktlinjer för kulturpolitiken, 2. att riksdagen som sin mening
            ger regeringen till känna vad som i motionen anförts om statens
            kulturråd, 3. att riksdagen som sin mening ger regeringen till
            känna sin positiva inställning till sponsorskap i kulturlivet,
            4.att riksdagen som sin mening ger regeringen till känna att reklamförbudet
            för etermedia bör upphävas, 5.att riksdagen till Bidrag till särskilda
            kulturella ändamål för budgetåret 1984/85 anvisar ett reservationsanslag
            av 36 960 000 kr. , 6. att riksdagen till Ersättning åt författare
            m. fl. för utlåning av deras verk genom bibliotek m.m. för budgetåret
            1984/85 anvisar ett reservationsanslag av 43 525 000 kr., 7.att
            riksdagen till Rikskonsertverksamhet för budgetåret 1984/85 anvisar
            ett reservationsanslag av 41538 000 kr. 8. att riksdagen till
            Stöd för fonogramverksamhet för budgetåret 1984/85 anvisar ett
            reservationsanslag av 8600 000 kr. 9. att riksdagen till Bidrag
            till regionala och lokala teater-, dans- och musikinstitutioner
            för budgetåret 1984/85 anvisar ett reservations- anslag av 196
            595 000 kr. 10. att riksdagen till Bidrag till fria teater-, dans-
            och musikgrupper för budgetåret 1984/85 anvisar ett reservationsanslag
            av 24900 000 kr. 11. att riksdagen till Bidrag till teater-, dans-
            och musikverksamhet för budgetåret 1984/85 anvisar ett reservationsanslag
            av 8 524 000 kr. 12. att riksdagen till Förvärv av konst för statens
            byggnader m. m. för budgetåret 1984/85 anvisar ett reservationsanslag
            av 22950 000 kr. 13. att riksdagen till Bidrag till vissa museer
            för budgetåret 1984/85 anvisar ett reservationsanslag av 6 514000
            kr. 14. att riksdagen beslutar att avveckla statens undomsråd,
            15. att riksdagen som sin mening ger regeringen till känna vad
            som i motionen anförts om åldersgränsen för bidrag till ungdomsorgani-
            sationernas centralverksamhet, 16. att riksdagen till Bidrag till
            ungdomsorganisationernas centrala verksamhet för budgetäret 1984/85
            anvisar ett förslagsanslag av 39 780 000 kr. 17. att riksdagen
            beslutar avveckla det statliga bidrag till ungdomsor- ganisationernas
            lokala verksamhet, 18.att riksdagen beslutar avveckla det statliga
            bidraget till ferieverksamhet inom ungdomsorganisationerna,
          </p>
          <p>
            "Se även motion 1983/84:1362.
          </p>
          <pb facs="riksdagen-motions-pdf/data/198384/mot_198384__1361/mot_198384__1361-009.pdf"/>
          <p>
            Mot. 1983/84:1361 9
          </p>
          <p>
            19. att riksdagen till Statens biografbyrå för budgetåret 1984/85
            anvisar ett förslagsanslag av 2417 000 kr. 20. att riksdagen som
            sin mening ger regeringen till känna vad som i motionen anförts
            om utgivningen av En bok för alla, 21. att riksdagen till Litteraturstöd
            för budgetåret 1984/85 anvisar ett reservationsanslag av 27310
            000 kr.
          </p>
          <p>
            Stockholm den 23 januari 1984
          </p>
          <p>
            INGRID SUNDBERG (m)
          </p>
          <p>
            LARS AHLMARK (m) TORE NILSSON (m) GUNNEL LILJEGREN (m) LARS HJERTÉN
            (m) HÅKAN STJERNLÖF (m) LARS AHLSTRÖM (m)
          </p>
          <p>
            ELISABETH FLEETWOOD (m)
          </p>
        </div>
      </div>
    </body>
  </text>
</TEI>
