<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00440">
  <teiHeader>
    <fileDesc>
      <titleStmt>
        <title>Ett fungerande postväsen i hela landet</title>
        <author corresp="i-G9GHaoV5TJoYjtjUJ6EXYj">av Jessica Thunander m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:440 av Jessica Thunander m.fl. (V)</title>
          <idno type="rdwebb">H902440</idno>
          <rs type="number">440</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H902440/text</ref>
          <ref type="dokument_url_html">http://data.riksdagen.se/dokument/H902440</ref>
          <ref type="dokumentstatus_url_xml">http://data.riksdagen.se/dokumentstatus/H902440</ref>
          <ref type="docx">http://data.riksdagen.se/fil/1215E6D9-E0B6-45BD-A4E7-3B9CE52804D9</ref>
          <ref type="pdf">http://data.riksdagen.se/fil/5E67C5B3-E66D-4B3A-8550-3D19FCF2D860</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Rjd6A92Nvq1yaSf3JgM1SY" type="signed"/>
        <correspContext corresp="i-Rjd6A92Nvq1yaSf3JgM1SY">
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-62Y5N59MhZK7gsCsrDffWc" type="submitted">
          <date when="2021-09-27"/>
          <time when="15:20:57"/>
        </correspAction>
        <correspAction xml:id="i-MnteYm8vZs8CBYVU8vytmY" type="reviewed">
          <date when="2021-09-27"/>
          <time when="18:17:59"/>
        </correspAction>
        <correspAction xml:id="i-MtrzYxkxfyAawRt4FZt64z" type="referred">
          <date when="2021-10-14"/>
        </correspAction>
        <correspAction xml:id="i-XVgPACxANGiMxeifn9hidR" type="assigned">
          <date when="2022-10-05"/>
          <time when="09:28:49"/>
        </correspAction>
        <correspContext corresp="i-XVgPACxANGiMxeifn9hidR">
          <ref type="assignedTo">Trafikutskottet</ref>
        </correspContext>
        <correspAction xml:id="i-9JsWqkjsyG4qRFa1Ke4JGW" type="behandlas_i"/>
        <correspContext corresp="i-9JsWqkjsyG4qRFa1Ke4JGW">
          <ref type="uppgift">2021/22:TU6</ref>
          <ref type="ref_dok_id">H901TU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU6</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PgTDDiQEvDAvNjfaHiMxYN" type="behandlas_i"/>
        <correspContext corresp="i-PgTDDiQEvDAvNjfaHiMxYN">
          <ref type="uppgift">2021/22:NU4</ref>
          <ref type="ref_dok_id">H901NU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU4</ref>
          <ref type="ref_dok_titel">2021 års redogörelse för bolag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2FcQcJ8U5G83ZW5zJHkjDZ" type="motHeader">
        <div xml:id="i-AiSCJFTDymsvLgG6gfmm3g" type="motTitle">
          Motion till riksdagen 2021/22:440 av Jessica Thunander m.fl.
          (V) Ett fungerande postväsen i hela landet
        </div>
      </div>
      <div xml:id="i-AKuBA1Qez2wgVCCGCWuxvU" type="motBody">
        <div xml:id="i-Bq9nHwWTCQXvRcFemq6mQG" type="motProposal" subtype="förslag">
          <head xml:id="i-AEcxCCoKCmMNs1C3syU9NR">
            1 Förslag till riksdagsbeslut
          </head>
          <list xml:id="i-H9X8p1q2Xd1T95N8G3XRc8" style="ol">
            <item xml:id="i-SCAXpsaiPBwYc7P9c9m6g8">
              Riksdagen ställer sig bakom det som anförs i motionen om att
              regeringen bör ge Postnord i uppdrag att ge god service av likvärdig
              kvalitet till alla enskilda privatpersoner och företag i hela
              landet och tillkännager detta för regeringen.
            </item>
            <item xml:id="i-Lvp6XJVqdLdDQMqcZZDzuR">
              Riksdagen ställer sig bakom det som anförs i motionen om att
              regeringen skyndsamt bör ge Postnord i uppdrag att avbryta genomförandet
              av varannandagsutdelning och tillkännager detta för regeringen.
            </item>
            <item xml:id="i-No2T4EZsgU2QrYCWLzJMkX">
              Riksdagen ställer sig bakom det som anförs i motionen om att
              regeringen bör utreda hur en ökad återreglering av postmarknaden
              för att stärka den samhällsomfattande posttjänsten kan genomföras
              och tillkännager detta för regeringen.
            </item>
            <item xml:id="i-YNLKRrZM8AWvNLK64jgrwD">
              Riksdagen ställer sig bakom det som anförs i motionen om att
              regeringen bör utreda och snarast återkomma med förslag om hur
              den samhällsservice som postverksamheten ska vara kan utvecklas
              och förbättras och tillkännager detta för regeringen.
            </item>
            <item xml:id="i-8G8UDgZEGcGDbuiXtWXjz5">
              Riksdagen ställer sig bakom det som anförs i motionen om att
              regeringen bör utreda och återkomma med förslag på hur svenska
              posten kan separeras från den danska och tillkännager detta för
              regeringen.
            </item>
            <item xml:id="i-P1QnRNSuuomLsnmKDkHtE1">
              Riksdagen ställer sig bakom det som anförs i motionen om att
              regeringen genom ägarstyrning och uppförandekod bör se till att
              Postnord har ett tydligt beställaransvar i sina transportupphandlingar
              och tillkännager detta för regeringen.
            </item>
            <item xml:id="i-SqgRoACBvs2Te8TS26RivK">
              Riksdagen ställer sig bakom det som anförs i motionen om att
              regeringen genom ägarstyrning bör se till att Postnord antar skarpa
              miljö- och klimatmål, följer upp dem samt tar fram en handlingsplan
              som styr mot dessa mål och tillkännager detta för regeringen.
            </item>
          </list>
        </div>
        <div xml:id="i-BzbvssHF1CDMUNXvi3WEyQ" type="motContent">
          <head xml:id="i-VHUacmUr9XZExg2VgZamJm" type="h1">
            2 Ett fungerande postväsen i hela landet – inte bara i storstäderna
          </head>
          <p xml:id="i-MxVHvdCoXw7byqtkkwfhDu">
            En fungerande posthantering har länge varit grundläggande för
            vårt samhälle. Genom hundratals år har Sveriges brevbärare troget
            levererat post och paket till alla, vare sig adressen varit i
            en fjällby utanför Gällivare, ett hyreshus i Sundsvall eller en
            stuga i Gullspång. Nu kan det hända att folk på landsbygden själva
            får ta bilen och köra eller cykla långa avstånd för att hämta
            sin post.
          </p>
          <p xml:id="i-BsaqA6FnFert6M8186mtmb">
            Postnord har visserligen fortfarande ett samhällsuppdrag och
            en lagstadgad skyldig­het att dela ut post till alla hushåll i
            hela landet – men utan att få något statligt stöd. Avregleringsexperimentet
            där privata aktörer inte har denna skyldighet utan kan plocka
            russinen ur kakan och enbart etablera sig där det går att göra
            en vinst, oftast i storstäder­na, har gått för långt. Dessutom
            tolkar Postnord ett EU-direktiv så att de inte får föra över vinster
            från paketdelen till brevförsändelsedelen. Denna slutsats är dock
            omtvistad. Rättsläget bör utredas ordentligt och vid behov ändras
            så att Postnord kan använda sig av korsfinansiering när så krävs.
            Den servicenivå vi medborgare förväntar oss och kräver stämmer
            inte överens med finansieringen. Det riskerar att slå hårt mot
            dem som är beroende av postservicen och inte minst mot landsbygdens
            behov.
          </p>
          <p xml:id="i-P1Kc7hN2TpjrFoA3QUHufG">
            Att en tidigare borgerlig regering i sin privatiseringsiver slog
            ihop det svenska post­företaget med det danska har inte hjälpt
            upp situationen. Sverige har i och med hopslag­ningen inte full
            kontroll över sin postverksamhet. Vänsterpartiet anser att regeringen
            ska utreda hur en separation ska göras på ett bra och organiserat
            sätt. Det i sig kommer inte att lösa alla problem, men det skulle
            ge oss bättre kontroll och möjligheter och risken att vi får finansiera
            delar av den danska postverksamheten skulle försvinna.
          </p>
          <p xml:id="i-PFr88pcqohpJhwfVDeZ533">
            Vårt sätt att kommunicera är under snabb förändring. Mycket görs
            över internet, och det är möjligt att brevförsändelser inte kommer
            att behövas i framtiden. Men där är vi inte än, och det kommer
            sannolikt att dröja. Bredbandsutbyggnaden har avstannat när den
            nått ställen i landet där det inte finns en vinst att göra för
            de privata bolagen. Alla har inte tillgång till eller av andra
            anledningar möjlighet att nyttja digitala tjänster. Dessutom fyller
            postservicen även andra funktioner än enbart brevutdelning i många
            delar av landet, exempelvis genom lantbrevbäringen.
          </p>
          <p xml:id="i-23Mudc3x58G8VKR4CLkDff">
            Det är dags för oss alla att börja diskutera vår inställning
            till posten och dess funk­tion i vårt samhälle. Ska vi ha ett
            postväsen som fungerar i hela landet, alla vardagar, året runt
            eller vill vi ha ett postväsen främst för storstäderna? Är posten
            en grundläg­gande, gemensam infrastruktur eller ska den vara en
            privat marknad för vinstdrivande företag och bestå av parallella
            distributionssystem i städerna och privata monopol vars vinster
            finansieras med skattemedel i resten av landet?
          </p>
          <p xml:id="i-JEfjgUP97mRLYL2jhNhsiG">
            För oss i Vänsterpartiet är svaret självklart. Vi menar allvar
            med att posten ska fungera över hela landet – och då menar vi
            verkligen hela landet – med hög kvalitet för alla invånare och
            företag, inklusive på landsbygderna.
          </p>
          <p xml:id="i-RUjApoUE4WDdAxC5H8gduG">
            Därför måste samhället återta kontrollen över posten, och om
            det behövs måste staten gå in med resurser för att en fungerande
            posttjänst av god kvalitet ska finnas tillgänglig för alla användare.
          </p>
          <head xml:id="i-8TgUoAxo99zD3Z1amAzgo" type="h1">
            3 Likvärdig postservice i hela landet
          </head>
          <p xml:id="i-FH11pUvb6PmfQrZSz6DsQP">
            En fungerande postverksamhet är en del av den grundläggande samhällsservicen.
            Många företags verksamhet är helt beroende av en hög och jämn
            nivå på postservicen. Om detta inte kan garanteras missgynnas
            företagen i landsbygder, och många arbets­tillfällen kan gå förlorade.
          </p>
          <p xml:id="i-WpSuBm9rKHVMjaLrHhg13N">
            Regeringen bör ge Postnord i uppdrag att ge god service av likvärdig
            kvalitet till alla enskilda privatpersoner och företag i hela
            landet. Detta bör riksdagen ställa sig bakom och ge regeringen
            till känna.
          </p>
          <head xml:id="i-BPRGtfYs1PoBx3147bgNoV" type="h1">
            4 Postnord ska fortsätta med femdagarsutdelning
          </head>
          <p xml:id="i-XzRD4BXMafb1EXe1E6nQK2">
            Enligt postlagen ”ska den samhällsomfattande posttjänsten uppfylla
            kraven att det varje arbetsdag och minst fem dagar i veckan, utom
            under omständigheter eller geografiska förhållanden som tillståndsmyndigheten
            bedömer utgör skäl för undantag, ska göras minst en insamling
            och minst en utdelning av postförsändelser”. Regeringen får med­dela
            föreskrifter om vilka tjänster som ska ingå i den samhällsomfattande
            posttjänsten och på vilket sätt kravet enligt första stycket 1
            på utdelning av postförsändelser ska fullgöras. Postnord har,
            av ekonomiska skäl, dragit ner på antalet utdelningsdagar, trots
            lagtexten. Detta riskerar att slå hårt mot landsbygder. På många
            ställen i landet är man beroende av en fungerande postgång. Vi
            ser att digitaliseringen så småningom kommer att minska detta
            beroende, men där är vi inte än. Postservicen är en grundläggande
            infrastruktur och samhällsservice som ännu behöver vidmakthållas.
            Vänsterpartiet har förståelse för Postnords ekonomiska situation,
            men anser att varannandagsutdelning inte är en lösning.
          </p>
          <p xml:id="i-3UhgNDtHBasdo7phc5D1ao">
            Dessutom planerar Postnord en ny, avgiftsbelagd tjänst som skulle
            innebära att man kan få ett brev utdelat nästa vardag mot en extra
            kostnad. Brevbärarna kommer att köra hela sina rundor – men hoppa
            över hälften av brevlådorna och bara köra förbi. Det finns ingen
            eller mycket liten miljövinst och liten tidsvinst i förslaget.
            Den som kan betala mer får en bättre samhällsservice trots att
            posten borde vara en samhällsservice för alla på lika villkor.
          </p>
          <p xml:id="i-GDuMEA9ptxG4uTZhQABoA8">
            Varannandagsutdelningen ger också effekter gällande tidningsprenumerationer,
            då många, speciellt i landsbygd, får sin tidning med posten. Detta
            är inte minst en demo­kratifråga.
          </p>
          <p xml:id="i-JkszskHpcya8D4Vbra7AJw">
            Regeringen bör skyndsamt ge Postnord i uppdrag att avbryta genomförandet
            av varannandagsutdelning. Detta bör riksdagen ställa sig bakom
            och ge regeringen till känna.
          </p>
          <head xml:id="i-TCqeNG8UZ8VDMu4SgrtrwV" type="h1">
            5 Postnords samhällsuppdrag
          </head>
          <p xml:id="i-LZWR71CUyqfTqbWxoqYHoi">
            Postnords samhällsuppdrag består främst av befordran av brev
            och paket som väger under 20 kg. Egentligen innebär uppdraget
            utdelning och upphämtning av brev och paket alla helgfria vardagar,
            men p.g.a. vikande volymer och därmed försämrad ekonomi har man
            börjat införa en modell med varannandagsutdelning. Antalet brev
            som skickas i Sverige har sedan millennieskiftet halverats, och
            det är svårt att få ihop ekonomin i brev­utdelningen, speciellt
            som Postnord ska ses som en kommersiell verksamhet bland andra
            – trots sitt omfattande samhällsuppdrag som företaget inte får
            något statligt stöd för. Detta gör att samhällsuppdraget kringskärs
            allt mer, exempelvis genom varannandags­utdelning, kraftigt höjda
            porton och att lantbrevbäringens uppdrag urholkas.
          </p>
          <p xml:id="i-ADE13ypYypSqsviRSkCn7d">
            Den ekonomiska situationen beror också mycket på avregleringen
            av marknaden. Privata bolag, utan samhällsuppdrag, tillåts plocka
            russinen ur kakan. Den verksamhet som drabbas främst är postservicen
            i landsbygder. Femdagarsutdelningen behövs fort­farande och lantbrevbäringen
            behöver bibehållas och utvecklas, inte minst eftersom bredbandsutbyggnaden
            avstannat och digitala tjänster fungerar dåligt på många ställen.
          </p>
          <p xml:id="i-NR3xdALa7HZ1KBScfWwne7">
            En utredning av finansieringen av postens samhällsuppdrag (dir.
            2020:101) har tillsatts och Vänsterpartiet välkomnar detta och
            ser fram emot att ta del av utredningens förslag. Det är dock
            inte tillräckligt då det inte kommer att utredas vad som bör ingå
            i samhällsuppdraget och hur detta kan utvecklas och förbättras,
            vilket behöver tydlig­göras.
          </p>
          <p xml:id="i-76VFvsH9NYiCNqPiEqjEEp">
            Många av problemen har sin grund i privatiseringen av marknaden
            och sammanslag­ningen med den danska posten samt avkastningskravet.
            Postväsendet behöver återregle­ras och återfå ett tydligt samhällsuppdrag.
          </p>
          <p xml:id="i-2YeGV5RZhNv7D9dDUaDh94">
            Regeringen bör utreda hur en ökad återreglering av postmarknaden
            för att stärka den samhällsomfattande posttjänsten kan genomföras.
            Detta bör riksdagen ställa sig bakom och ge regeringen till känna.
          </p>
          <p xml:id="i-U2XRXuu2SNT1UoQndH7ixM">
            Regeringen bör utreda och snarast återkomma med förslag om hur
            den samhälls­service som postverksamheten ska vara kan utvecklas
            och förbättras. Detta bör riksdag­en ställa sig bakom och ge regeringen
            till känna.
          </p>
          <head xml:id="i-C2XoKZVtwwu92G7V8s7F5P" type="h1">
            6 Sammanslagningen av svensk och dansk post
          </head>
          <p xml:id="i-HRv3Yz72AtcsSW5qpMCbT2">
            En sammanslagning av Posten AB och Post Danmark A/S genomfördes
            2009. Sedan 2011 heter den nya koncernen Postnord. Postnord ägs
            till 40 procent av den danska staten och till 60 procent av den
            svenska staten.
          </p>
          <p xml:id="i-AnbSUsXzbSFbAVmEsRVW2X">
            Det finns många anledningar till att denna sammanslagning var
            olycklig. Inte minst har svenska staten fått gå in med pengar
            för att täcka förluster i Danmark, och risken finns att det händer
            igen. Det togs heller ingen hänsyn till de stora skillnaderna
            i förhål­landen och förutsättningar i de två geografiskt mycket
            olika länderna. Postinfrastruk­turen är en viktig, grundläggande
            infrastruktur i ett land.
          </p>
          <p xml:id="i-EeDcpq9wiNvMkgaR5AVTgV">
            Regeringen bör utreda och återkomma med förslag på hur svenska
            posten kan sepa­reras från den danska. Detta bör riksdagen ställa
            sig bakom och ge regeringen till känna.
          </p>
          <head xml:id="i-RDaib6AmCyF5FqP2wqu9co" type="h1">
            7 Beställaransvar vid transportupphandlingar
          </head>
          <p xml:id="i-5QJCBc5zpXcu2SKAdRQk1o">
            Enligt SVT:s granskning om olaglig cabotagetrafik har Postnord
            anlitat åkerier som inte har följt regelverket och bötfällts för
            detta. Vänsterpartiet finner detta anmärkningsvärt och anser att
            de statliga bolagen bör föregå med gott exempel i det sociala
            och miljö­mässiga ansvarstagandet. Det minsta man kan kräva är
            att bolagen åtminstone följer gällande lagar och regelverk i sin
            verksamhet, men både ambitionsnivån och standarden bör vara högre.
            Därför behövs en uppförandekod som främjar socialt och ekologiskt
            hållbara transporter inom Postnords verksamhet.
          </p>
          <p xml:id="i-AsgTZG4SM1ZHUSPw7oN9Ey">
            Regeringen bör genom ägarstyrning och uppförandekod se till att
            Postnord har ett tydligt beställaransvar i sina transportupphandlingar.
            Detta bör riksdagen ställa sig bakom och ge regeringen till känna.
          </p>
          <head xml:id="i-PC5tPBS7gGXqXnonJaCiSY" type="h1">
            8 Skarpa miljö- och klimatmål
          </head>
          <p xml:id="i-AUSiwpnh8avXdaexCq9ZuV">
            Vänsterpartiet vill att de offentligt ägda företagen går före
            i klimatomställningen. Därför bör transportsektorns etappmål om
            minskning av koldioxidutsläpp med 70 procent till 2030 vara en
            lägstanivå för statliga företag, Postnord inkluderat. Vänsterpartiet
            ser positivt på att bolaget har en uttalad ambition att ”ta sikte
            mot ett fossilfritt 2030”, men ambitionen måste förverkligas genom
            skarpa klimatmål som årligen följs upp och med en handlingsplan
            för att nå dessa. Klimatmålen behöver kombineras med skarpa miljö­mål;
            t.ex. kan en storskalig användning av biobränslen utgöra ett hot
            mot den biologiska mångfalden. Postnords klimat- och miljömål
            bör omfatta både upphandlade transporter och transporter i egen
            regi, terminalverksamhet och alla bolagets stödverksamheter oav­sett
            om de är upphandlade eller utförs i egen regi.
          </p>
          <p xml:id="i-EskYpJCw9kYFEEB3txEkuS">
            Regeringen bör genom ägarstyrning se till att Postnord antar
            skarpa miljö- och klimatmål, följer upp dem samt tar fram en handlingsplan
            som styr mot dessa mål. Detta bör riksdagen ställa sig bakom och
            ge regeringen till känna.
          </p>
        </div>
        <div xml:id="i-NooECdKhods6ehVp3JAxG5" type="signatureBlock">
          <list xml:id="i-4kFQVxtZSXZzzUAzYsKZyx">
            <item xml:id="i-PP4XZqhwodsswvPk6dZyhu" who="i-G9GHaoV5TJoYjtjUJ6EXYj" type="signature">
              Jessica Thunander (V)
            </item>
            <item xml:id="i-M1ETHK7ZiafnZFKNB4EQET" who="i-6CAgZyR6FvVqYZHQfCw5HJ" type="signature">
              Hanna Gunnarsson (V)
            </item>
            <item xml:id="i-BMEumgcWZhSdBhvSejHUps" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-UkiyyFDuFy3EKxtQgDxrwm" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-Rfz1zWV9Rs9jS3APcKXSyU" who="i-CgLZxiLTqtr669ULBLHcuK" type="signature">
              Yasmine Posio (V)
            </item>
            <item xml:id="i-SvpETg2kAi1YMSFt9UEREV" who="i-KNRqa17M8avm4WSafSQiUy" type="signature">
              Elin Segerlind (V)
            </item>
            <item xml:id="i-GUZmDhaAuqeRTqy6S4KQho" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
