<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02088">
  <teiHeader>
    <fileDesc>
      <titleStmt>
        <title>Statens vattenfallsverks roll i energipolitiken, m. m.</title>
        <author>Oswald Söderqvist m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens vattenfallsverks roll i energipolitiken, m. m.</title>
          <idno type="rdwebb">G8022088</idno>
          <rs type="number">2088</rs>
          <ref type="dokument_url_text">http://data.riksdagen.se/dokument/G8022088/text</ref>
          <ref type="dokument_url_html">http://data.riksdagen.se/dokument/G8022088</ref>
          <ref type="dokumentstatus_url_xml">http://data.riksdagen.se/dokumentstatus/G8022088</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>JOHN ANDERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>BJÖRN SAMUELSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-FTkwAMo13hmDoeXLXEV1N</idno>
            <name>SVEN HENRICSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YN1c4p9QEkiyS9v9dKM1D6" type="signed"/>
        <correspContext corresp="i-YN1c4p9QEkiyS9v9dKM1D6">
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="r-0"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-Xncfe1szgnEB2oHPgxWhmW"/>
          <note type="signatory" corresp="r-0"/>
          <note type="signatory" corresp="i-FTkwAMo13hmDoeXLXEV1N"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2088/mot_198485__2088-001.pdf"/>
      <fw xml:id="i-LYmLGQQAtVDBafoaeSk3us">
        Motion 1984/85:2088
      </fw>
      <div xml:id="i-JxsMhZh3YpTSZkf2NUecDJ" type="motHeader">
        <div xml:id="i-N9pqrNXKoxudtPDy8Us4EN" type="motTitle"/>
        <div xml:id="i-JsABDsGu69BUBpuWN88Z3c" type="motSubmissionInfo"/>
      </div>
      <div xml:id="i-6WvTq8edvMQm8WrBMexqAq" type="motBody">
        <div xml:id="i-Lv5bUU2fiuQZwMqzMpekyU">
          <p xml:id="i-FxkZ1oYhfFL2vqqN9wrH3b">
            10
          </p>
          <p xml:id="i-dueAF3VBKRFpveaMQ8354">
            Oswald Söderqvist m. fl. Statens vattenfallsverks roll i energipolitiken,
            m. m
          </p>
          <p xml:id="i-3aWXmAdPPHtfFSMXVkiSft">
            Omorganisation av Vattenfall
          </p>
          <p xml:id="i-HKp1Ev1XVDH79zkhvCApv8">
            Som påpekades i vpk:s motion 1983/84:861 är det ingen överdrift
            att påstå att Vattenfall i stor omfattning har fått bestämma huvudinriktningen
            för Sveriges elpolitik under de senaste 50 åren. Det förtjänar
            att upprepas att Vattenfall genom sin taxepolitik på 1950-talet
            effektivt stoppade upp utbyggnaden av fjärrvärmenät i de största
            svenska kommunerna. Därmed förhindrades kommunal elproduktion
            genom installering av mottryckskraft i dessa anläggningar, som
            annars kommit till stånd. Därigenom kunde Vattenfall hos regering
            och riksdag motivera den hänsynslösa och onödigt snabba och ogenomtänkta
            utbyggnaden av de största svenska älvarna, som verket genomförde
            under 1950- och 1960-talen. Denna politik underbyggdes av överdrivna
            elprognoser och underskattade kostnader för elproduktion jämfört
            med kostnaderna för effektivare elanvändning. De periodvisa underskotten
            på el, med risk för restriktioner och ransonering under dessa
            decennier, användes aldrig för att förespråka hushållning och
            effektivare användning av elkraften, utan endast till ökade krav
            på utbyggnad av flera älvar och älvsträckor. När det blev aktuellt
            med införandet av kärnkraft i det svenska energipro- grammet i
            slutet av 1950-talet och början av 1960-talet inmutade Vattenfall
            snabbt detta nya område. Det statliga verkets omvandling från
            en vatten- kraftsutbyggande till en allmänt energiproducerande
            organisation hade börjat. Under de tjugo år som gått sedan dess
            har Vattenfall utvecklat och konsoliderat sin ställning som stort
            energikonglomerat med avgörande inflytande inte bara på elproduktion/distribution
            utan över hela det svenska energiprogrammet. Oberoende av regeringar
            har det fått verka genom att placera egna representanter i alla
            viktiga energiutredningar och därigenom medverkat till att stoppa
            upp utbyggnaden av alternativ energiproduktion, t. ex. användning
            av vindkraft, inhemska bränslen och naturgasintroduktion. Det
            har sträckt ut sitt inflytande till oljeprospektering/utvinning,
            kolanvänd- ning och annan ernergiproduktion. Genom den nya organisation
            för verket som fastslogs för ett par år sedan, har denna utvidgade
            energipolitiska roll förstärkts. Vpk kan inte acceptera att ett
            statligt verk på detta sätt får ett övergripande inflytande över
            energipolitiken och i många fall påverkar och styr den utanför
            riksdagens och andra folkvalda församlingars kontroll och emot
            stora befolkningsgruppers och regioners intressen. Från högerhåll
            betecknas detta
          </p>
          <pb facs="riksdagen-motions-pdf/data/198485/mot_198485__2088/mot_198485__2088-002.pdf"/>
          <fw xml:id="i-3Nb4zsmH8WV4k8EGN34uaA">
            Mot. 1984/85:2088 1
          </fw>
          <p xml:id="i-F9QVfjitTvrhBXvwmL27pC">
            som socialisering och t. o. m. som steg emot socialism. Inget
            kan vara mera felaktigt. Vattenfall agerar på marknadssamhällets
            villkor, med företagseko- nomisk lönsamhet som ledstjärna och
            utan hänsyn till ekologiska och miljöpåverkande faktorer. Det
            är kanske därför inte så konstigt att moderata samlingspartiet,
            som representant för den yttersta högern i Sverige, haft märkvärdigt
            lätt att acceptera detta stora statliga verks agerande och t.
            ex. i kärnkraftsfrågan i åratal med förtjusning samarbetat med
            det. Vpk anser mot denna bakgrund att det finns skäl att åter
            kräva en omprövning av Vattenfalls roll i den svenska energipolitiken.
            Det är inte rimligt att en organisation skall ha detta avgörande
            inflytande över svensk energipolitik. Vattenfall bör koncentrera
            sin verksamhet till drift och förvaltning av sina kraftverk samt
            till eldistribution och ingenting mera. Här finns stora brister
            och det är viktigare att Vattenfall ägnar sig åt att avhjälpa
            dem än att som nu splittra upp sin verksamhet inom alla områden
            av energipolitiken. Det finns andra statliga och kommunala organ
            som med fördel kan ta över och sköta stora delar av den verksamhet
            som Vattenfall samlat på sig. Inte minst inom den kommunala energiplaneringens
            område bör Vattenfalls inflytande och engagemang avbrytas. Organisationer
            som statens energiverk och Studsvik Energiteknik kan användas
            i dessa samman- hang. En nedskärning av antalet anställda vid
            Vattenfalls huvudkontor och en motsvarande förstärkning av skilda
            organisationer på det regionala och lokala planet är önskvärd,
            för att bryta Vattenfalls monopolställning inom energipolitiken.
          </p>
          <p xml:id="i-YT22oCrzwCANV6vBEYEm1W">
            Vattenfalls kontroll över Swedgas och naturgasutbyggnaden
          </p>
          <p xml:id="i-Pv6LHDodnJ7hTk5HUAmDtP">
            Vattenfalls övertagande av Swedgas från Svenska Petroleum är
            det bästa eller ännu hellre det värsta exemplet på verkets ambition
            att lägga under sig allt större delar av den svenska energiproduktionen.
            Det finns inga bärande ekonomiska eller energipolitiska skäl att
            denna helt fristående och alltmer självständiga energikälla skall
            underordnas Vattenfall. Som tidigare nämnts har all alternativ
            energiproduktion, så också naturgasen, tidigare effektivt motarbetats
            av Vattenfall. Naturgasen är på de flesta användningsområden en
            dirket konkurrent till elanvändningen och från den synpunkten
            sett är det en olycka att Vattenfall nu skall administrera och
            på så sätt i många fall kontrollera introduktionen av naturgas
            i Sverige. Genom bl. a. Vattenfalls dominerande roll som elproducent
            och aktiv främjare av kärnkraftsutbygg- naden i Sverige har vårt
            land kommit långt på efterkälken bland Europas industrinationer
            när det gäller användningen av naturgas. Ingen annanstans har
            det visats så litet intresse för denna kraftkälla som i Sverige.
            Det var mycket nära att det blygsamma Sydgasprojektet helt saboterades
            för knappt två år sedan, och chansen att koppla på det sovjetiska
            naturgasnätet via Finland har ännu en gång missats. Vpk har åtskilliga
            gånger under de senaste åren pläderat för en ökad
          </p>
          <pb facs="riksdagen-motions-pdf/data/198485/mot_198485__2088/mot_198485__2088-003.pdf"/>
          <fw xml:id="i-FFoNzNjsao22AL8H89HSRK">
            Mot. 1984/85:2088 12
          </fw>
          <p xml:id="i-6Vks7VCUnq72NDvneNy96D">
            satsning på naturgas i det svenska energisystemet. Detta inte
            minst av miljöpolitiska skäl i den alltmer ökande försurningens
            spår. Trots det motstånd som naturgasen utsatts för börjar den
            nu att spela den roll som i den svenska energiförsörjningsdebatten
            dess goda egenskaper berättigar den till. Även inom Vattenfall
            har tydligen denna insikt vunnit insteg. Den avgående chefen,
            generaldirektör Norrby, klassade nyligen naturgas som den mest
            intressanta energikällan i framtiden efter vattenkraft och kärnkraft.
            Men det behövs ännu mycket mera opinionsbildning och spridande
            av kunskap om naturgasens överlägsna egenskaper innan den fått
            den ställning den förtjänar i Sverige. Det viktigaste är att Swedgas,
            som administratör och ansvarig för naturgasutbyggnaden i Sverige,
            får en självständig ställning. Den utveckling som kan förutses
            inom detta område gör det väl motiverat att Swedgas bryts ut från
            Vattenfall och får bilda ett eget statligt bolag. På så sätt bryts
            Vattenfalls monopol och den för Sveriges energipolitiska framtid
            förödande satsningen på el i alla sammanhang får en behövlig motvikt.
            Dessutom behövs en bestämd och kraftig satsning på en utbyggnad
            av ett väl fungerande naturgasnät i Sverige. De erfarenheter som
            redan vunnits i Sydgasprojektet måste tas till vara och en vidareutbyggnad
            till i första hand ett Västgasprojekt snarast sättas i gång. Det
            är i dessa sammanhang förbluffande att få höra att en av orsakerna
            till att Östgasprojektet (import av naturgas från Sovjet via Finland)
            inte heller denna gång kom till stånd var att presumtiva kunder
            begärde garanterade leveranser via en ”reservledning” över Mellansverige
            från Sydvästgasprojektet (energiminister Birgitta Dahl i frågesvar
            i riksdagen 1984-12-13). Detta är ju inte motstridiga krav. Tvärtom
            har det förutsatts att ett svenskt naturgasnät skulle knytas ihop
            på detta sätt. Det har funnits och finns fortfarande en reservkapacitet
            i den ledning från Sovjet som går till östra Finland på ungefär
            1 miljard kubikmeter gas. Om nu inte Sverige är intresserat kommer
            Finland med all sannolikhet att själv satsa på en utbyggnad av
            sitt nät och ta vara på denna reserv. Sannolikt kommer det att
            medföra en utbyggnad av ny kemisk industri i Finland t.ex. konstgödselproduktion,
            vilket gör att alla planer på en sådan ny produktion i Sverige
            inte blir realiserbara inom överskådlig tid. Med tanke på de stora
            naturgasförekomster som finns runtomkring Sverige, i Nordsjön,
            i Norska havet och i Barents hav där Sovjet gjort positiva fynd
            vid borrningar, är det hög tid att Sverige satsar på att bygga
            ut ett naturgasnät inom landet. En sammanbindning av en nord-syd-ledning,
            för att ta emot norska och sovjetiska leveranser från haven norr
            om Skandinavien, med en Östgasled- ning över Ålands hav och den
            redan planerade ledningen genom Mellansve- rige till Västgassystemet
            skulle innebära ett oerhört uppsving för industribyg- derna i
            Bergslagen och Mälardalen, för skogsindustrierna utefter Norrlands-
            kusten och för malmfältens utveckling. Frågan är bara hur länge
            Sverige skall ställa sig utanför en utveckling som anammas överallt
            omkring oss.
          </p>
          <pb facs="riksdagen-motions-pdf/data/198485/mot_198485__2088/mot_198485__2088-004.pdf"/>
          <fw xml:id="i-7pq6j8NCFmqpB8wjTbw3U5">
            Mot. 1984/85:2088 13
          </fw>
          <p xml:id="i-Xp3VCW6ewxcYRhktzt1ahJ">
            Hemställan
          </p>
          <p xml:id="i-X9cFMQamj2WneLMmT3Zzv4">
            Med hänvisning till det anförda föreslås 1. att riksdagen hos
            regeringen hemställer om förslag till en översyn och förändring
            av statens vattenfallsverks organisation i enlighet med vad som
            föreslås i motionen, 2. att riksdagen hos regeringen begär förslag
            om att Swedgas skall skiljas från Vattenfall och ges en självständig
            roll inom sitt område av den svenska energipolitiken, 3. att riksdagen
            hos regeringen hemställer om att nya förhandlingar om en naturgasledning
            över Ålands hav snarast tas upp med Finland och Sovjetunionen,
            4.att riksdagen uttalar att det svenska naturgasnätet snarast
            bör byggas ut, i första hand i ett Västgasprojekt och senare på
            det sätt som skisseras i motionen.
          </p>
          <p xml:id="i-XdG9jtLgHPGWh4JqtVJ7pC" type="date">
            Stockholm den 25 januari 1985
          </p>
          <p xml:id="i-Y7aeFkCHeNSopcDWh3kqZS" type="signatureBlock">
            OSWALD SÖDERQVIST (vpk)
          </p>
          <p xml:id="i-Mq1FRMZwS7RWSaGKKSJpGF">
            BERTIL MÅBRINK (vpk) TORE CLAESON (vpk) JOHN ANDERSSON (vpk)
            PER ISRAELSSON (vpk) LARS-OVE HAGBERG (vpk) PAUL LESTANDER (vpk)
            BJÖRN SAMUELSON (vpk) SVEN HENRICSSON (vpk)
          </p>
          <p xml:id="i-AJF4FGogezcY6ffxn7WZ5Y">
            HANS PETERSSON (vpk) i Hallstahammar
          </p>
        </div>
      </div>
    </body>
  </text>
</TEI>
