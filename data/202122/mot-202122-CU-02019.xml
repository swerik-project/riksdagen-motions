<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02019">
  <teiHeader>
    <fileDesc>
      <titleStmt>
        <title>En modern och trygg lagstiftning för ställföreträdare och huvudman</title>
        <author corresp="i-BNPcdNmACXycfvLR8wqbHp">av Ann-Charlotte Hammar Johnsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2019 av Ann-Charlotte Hammar Johnsson m.fl. (M)</title>
          <idno type="rdwebb">H9022019</idno>
          <rs type="number">2019</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022019/text</ref>
          <ref type="dokument_url_html">http://data.riksdagen.se/dokument/H9022019</ref>
          <ref type="dokumentstatus_url_xml">http://data.riksdagen.se/dokumentstatus/H9022019</ref>
          <ref type="docx">http://data.riksdagen.se/fil/16FEE097-D61A-4395-8268-DF39685A4C19</ref>
          <ref type="pdf">http://data.riksdagen.se/fil/A792E557-9E99-4306-8E2B-726B85C0CB62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Er94oFD7D5cG6p6BBCZXnT" type="signed"/>
        <correspContext corresp="i-Er94oFD7D5cG6p6BBCZXnT">
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-KoABdAPF5wcu7bTLEqhj3Z"/>
        </correspContext>
        <correspAction xml:id="i-6FDAxbNtG623YZo7PEGFMT" type="submitted">
          <date when="2021-10-01"/>
          <time when="13:11:50"/>
        </correspAction>
        <correspAction xml:id="i-P9mvuArjdzf4R2LRhYq8Mm" type="reviewed">
          <date when="2021-10-01"/>
          <time when="16:18:07"/>
        </correspAction>
        <correspAction xml:id="i-B1ZY4eiQohmSjoVHmrzffd" type="referred">
          <date when="2021-10-14"/>
        </correspAction>
        <correspAction xml:id="i-HhrxYQKT3jquyFius87gFq" type="assigned">
          <date when="2022-10-05"/>
          <time when="11:36:07"/>
        </correspAction>
        <correspContext corresp="i-HhrxYQKT3jquyFius87gFq">
          <ref type="assignedTo">Civilutskottet</ref>
        </correspContext>
        <correspAction xml:id="i-HcabJn2gvqZhMtHjvGRGAR" type="behandlas_i"/>
        <correspContext corresp="i-HcabJn2gvqZhMtHjvGRGAR">
          <ref type="uppgift">2021/22:CU6</ref>
          <ref type="ref_dok_id">H901CU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YDs58dxBrz9WBt1Zo9qy6e" type="motHeader">
        <div xml:id="i-UXEopY5J66zPnxYFTfPSFw" type="motTitle">
          Motion till riksdagen 2021/22:2019 av Ann-Charlotte Hammar Johnsson
          m.fl. (M) En modern och trygg lagstiftning för ställföreträdare
          och huvudman
        </div>
      </div>
      <div xml:id="i-3taLVwiCibsByxAvSCeo43" type="motBody">
        <div xml:id="i-4UHSJb9v66qEJ9a6XTWpPa" type="motProposal" subtype="förslag">
          <head xml:id="i-6WFXBLYRyZ4a5NSqAQjwKK">
            Förslag till riksdagsbeslut
          </head>
          <list xml:id="i-5cgbE1P8iAJ8kP855WjFhL" style="ol">
            <item xml:id="i-KdgE14fEnm1vQZNuZGPuYo">
              Riksdagen ställer sig bakom det som anförs i motionen om en nationellt
              ansvarig myndighet och ett nationellt register för gode män och
              tillkännager detta för regeringen.
            </item>
            <item xml:id="i-LQr3hbxm8dCpHFEqjc1ADJ">
              Riksdagen ställer sig bakom det som anförs i motionen om en nationell
              obligatorisk utbildning för gode män och tillkännager detta för
              regeringen.
            </item>
            <item xml:id="i-Y1ZXHaoT6AokikeV81HrHw">
              Riksdagen ställer sig bakom det som anförs i motionen om ett
              strategiskt arbete för att rekrytera gode män och tillkännager
              detta för regeringen.
            </item>
            <item xml:id="i-QxcDuZriMZZL3beyXjD3xH">
              Riksdagen ställer sig bakom det som anförs i motionen om att
              kunna avsluta ett godmanskap och tillkännager detta för regeringen.
            </item>
            <item xml:id="i-YChcErvSTf2mFZVCFUSNuW">
              Riksdagen ställer sig bakom det som anförs i motionen om att
              se över möjligheten till professionella gode män och tillkännager
              detta för regeringen.
            </item>
            <item xml:id="i-FoxRWNbxJnZZNDuXzydm26">
              Riksdagen ställer sig bakom det som anförs i motionen om att
              komma till rätta med missbruk av utsatta människors situation
              och tillkännager detta för regeringen.
            </item>
            <item xml:id="i-EXDNbWLrceBsAVyaNPWyV7">
              Riksdagen ställer sig bakom det som anförs i motionen om försäkring
              för gode män och tillkännager detta för regeringen.
            </item>
            <item xml:id="i-EHVXrkLH5caj6fgaFdED3z">
              Riksdagen ställer sig bakom det som anförs i motionen om att
              modernisera lagstiftningen för ställföreträdare och huvudman och
              tillkännager detta för regeringen.
            </item>
          </list>
        </div>
        <div xml:id="i-T8naSUwAPRGUUu9CG7Vpv" type="motContent">
          <head xml:id="i-VikwBVShTzrdMS6arSYiPt" type="h1">
            Motivering
          </head>
          <p xml:id="i-SGx3yYBLCoFWywdoKUivm8">
            En viktig del av vårt välfärdssamhälle är att värna de personer
            som på grund av t.ex. sjukdom eller funktionsnedsättning inte
            kan sköta sina angelägenheter och tillse att de får hjälp med
            det. Det är viktigt att det finns personer som är beredda att
            åta sig ett ställföreträdaruppdrag och att de har goda förutsättningar
            att utföra arbetet. I det arbetet behövs en ansvarig utpekad myndighet
            på nationell nivå som ansvarar för tillsyn och tar fram riktlinjer
            och stöd till landets överförmyndarverksamheter. Myndigheten bör
            också ta fram ett nationellt register för antal uppdrag varje
            god man och förvaltare har. I uppdraget bör säkerställas att olika
            former av uppdrag beräknas i tidsomfattning så att rimlighet i
            hur många uppdrag en person kan åta sig för att huvudmannen ska
            kunna få sitt behov tillgodosett säkerställs.
          </p>
          <p xml:id="i-U9jvy9vS2QFjFiBepc2aHj">
            En nationell obligatorisk utbildning behöver tas fram i samarbete
            med representanter för huvudmän och gode män i civilsamhällets
            organisationer. Gode män behöver också stöd och vidareutbildning
            under pågående uppdrag då det kan förekomma att ställföre­trädare
            hamnar i svåra situationer. 2019 gavs ett uppdrag till en särskild
            utredare att se över reglerna om gode män och förvaltare för att
            säkerställa att reglerna är moderna och rättssäkra. Inte minst
            det sista är en oerhört viktig del då ställföreträdare i dag hamnar
            i ogynnsamma situationer som inte gynnar vare sig dem själva eller
            den person som de ska hjälpa. I dag kan en person som åtar sig
            ett uppdrag råka ut för att denne blir sittande med att på egen
            hand få lösa en problematik för en huvudman som inte sköter sin
            ekonomi och som kan ha såväl sjukdom som missbruksproblem och
            det blir en komplicerad situation att lösa. Samme gode man kan
            då också råka ut för att arbeta gratis då det inte getts en ordentlig
            genomgång av vilka rättigheter och skyldigheter uppdraget innebär.
            Det gör att den gode mannen kan kastas rakt in i ett uppdrag som
            denne inte har klart för sig hur den ska hantera. Det är dåligt
            för den gode mannen och det är dåligt för den som är i behov av
            hjälp och stöd. RFS lokalföreningar fyller en viktig funktion
            för att erbjuda erfarenhetsutbyte och kompetenspåfyllning. Men
            det går inte att bygga ett godmanskap på att personer, självlärda
            med lång gedigen erfarenhet av att ha hamnat i olika situationer,
            ska hålla uppe ett system utan att det finns en garanti att den
            som åtar sig ett godmanskap också har en nationellt utformad rådgivning.
            Därför är det bra att det nu pågår ett utredningsarbete och viktigt
            att utbildningsbehovet tas på allvar och att det sker en ökad
            digitalisering. Inte minst är detta viktigt efter erfarenheter
            med covid-19. Det måste komma på plats ett robust system som underlättar
            ställföreträdares möjligheter att hjälpa sina huvudmän under hela
            deras uppdragstid.
          </p>
          <p xml:id="i-JYbSMww8xbpmNTBtqNyeQM">
            En god man kan vara den unika möjlighet till insyn i myndigheternas
            biståndsbeslut som en brukare har. Denne fyller en viktig funktion
            för att bidra till att upptäcka eventuella missförhållanden. För
            den som får stödet kan god man i många fall vara den enda kontakten
            med en person som inte är med en tjänsteman.
          </p>
          <p xml:id="i-6dtNivU8nCMefXcSHftvUi">
            För att uppdraget ska genomföras med kvalitet ska den gode mannen
            hinna med regelbundna möten med personen som behöver hjälpen,
            ha kontakt med ansvariga myndigheter och så vidare. Det ställer
            krav på att vara insatt och veta vad det är man ska verka för.
            Därför är en nationellt utformad rådgivningsstruktur ovärderlig.
            Inte minst covid-19 har visat att det behövs ett robust system
            för att klara uppdraget med att vara god man och att få hjälp
            och stöd.
          </p>
          <p xml:id="i-9vuznzgVK7U34UALSVhm5g">
            Ett led i det arbetet är att strategiskt arbeta med att rekrytera
            gode män. Det förs en diskussion där överförmyndare vittnar om
            att det är svårt att rekrytera gode män. Samtidigt menar RFS att
            det finns ett stort engagemang hos allmänheten, men att kommunerna
            saknar metoder för att arbeta professionellt med rekrytering,
            utbildning och uppföljning av uppdragen.
          </p>
          <p xml:id="i-RZ5LYBaTFi8iT1Gn7hr6Dr">
            Lika viktigt som att åta sig ett uppdrag är det att kunna lämna
            detsamma och begära avslut, inte minst på begäran då åldern tar
            ut sin rätt. Den lagstiftning som 2014 beslutades för att ge lagreglerad
            rätt för gode män och förvaltare att i vissa fall lämna sitt uppdrag
            trots att någon ersättare ännu inte har utsetts har under covid-19
            visat på att det fortsatt inte fungerar tillfredsställande. En
            78-årig kvinna beskrev sin situation och det framkom att hon sedan
            tre år tillbaka försökt bli entledigad från sitt uppdrag. Det
            har hon dock inte blivit, utan hon har fått svaret att man först
            måste hitta en ersättare för henne. Såväl överförmyndarnämnden
            som tingsrätten gav avslag på hennes ansökan om att få avsluta
            godmanskapet. Detta med hänvisning till föräldrabalken och att
            det måste finnas en ersättare för att personen ska kunna lämna
            sitt godmanskap. Det är både orimligt och fel att en person som
            är 78 år ska behöva fortsätta sitt uppdrag som god man när personen
            i fråga vill avsluta det. Vårt land är beroende av att människor
            på frivillig basis vill åta sig godmanskap. När man tar sig an
            uppdraget kan det bli svårt att lämna det. Då finns risken att
            allt färre är villiga att åta sig godmanskap. För att tillgodose
            den enskildes behov av att det kontinuerligt finns en ställföreträdare
            förordnad så behöver det komma på plats någon form av myndighetsutövning
            som tar vid. Frågan om att kunna överväga möjligheten att ha professionella
            gode män bör utredas. I Norge har man infört en modell med professionella
            gode män. Detta bör vara en del av att se över lagstiftningen
            samtidigt som man också ser över möjligheten att ge böter till
            de kommuner som inte sköter kontrollen. Den lagtext som i dag
            ligger till grund för de personer som är i behov av hjälp och
            stöd är skriven i en annan tid och bör moderniseras för att den
            ska överensstämma med de samhällsförändringar som skett där människor
            i dag bor och lever i samhället. En modern lagstiftning sätter
            individen i fokus och ställföreträdare får förutsättningar att
            hjälpa sin huvudman med anpassning till dagens utmaningar.
          </p>
          <p xml:id="i-LgCaLjcLYKLeKATS5hjnZf">
            Vi behöver våra goda förvaltare, gode män och överförmyndare
            men vi får samtidigt inte acceptera att människor kommer undan
            med att sko sig på de utsatta. De som behöver hjälp och stöd av
            gode män måste kunna ha tillit till att systemet fungerar och
            att de inte blir bestulna och lurade. De gode män som gör ett
            gott jobb ska känna sig trygga med sitt uppdrag. Därför är det
            viktigt att det finns tydliga rutiner som gör att de som är beredda
            att utnyttja människor i behov av hjälp och stöd inte kommer undan
            med sina övertramp. Brott ska beivras, och att miljoner kronor
            försvunnit från enskilda personer som har blivit tilldelade en
            god man eller förvaltare saknas det ord för.
          </p>
          <p xml:id="i-Rt49yJvo7tyaivxbcXYfqh">
            Det måste också till ett system som gör att personer som blir
            påkomna med att ha utnyttjat människors situation inte kan dyka
            upp på annan ort eller plats för att ta på sig nya uppdrag där.
            Så har hänt och som exempel kan nämnas västra Skåne där en person
            i en kommun kunde fortsätta sin verksamhet i en annan kommun och
            därmed fortsätter nya individer att drabbas av att deras tillgångar
            tas ifrån dem.
          </p>
          <p xml:id="i-Gy5BSRNHpRq3UHmV6jkStp">
            Ett annat exempel är när en kvinna på Facebook skrev: ”Sitter
            och gråter av glädje. Ibland vinner David över Goliat. Jag vann
            första ronden mot min mammas förvaltare. Huset han sålde långt
            under marknadsvärdet (till sig själv via bulvan och i maskopi
            med mäklaren) fick avslag av överförmyndaren så det tillhör fortfarande
            familjen.”
          </p>
          <p xml:id="i-XuKpa4B77JYFxiqPGacyBs">
            Det är av vikt att gode mäns och förvaltares stölder polisanmäls,
            men så har oftast inte skett. Människorna som är i beroendeställning
            till de som ska hjälpa dem måste känna sig trygga med att kunna
            anmäla och få hjälp med att anmäla. Vi behöver våra goda förvaltare,
            gode män och överförmyndare men vi får samtidigt inte acceptera
            att människor kommer undan med att sko sig på de utsatta. Samtidigt
            måste också gode män som gör ett bra jobb kunna känna sig trygga
            med det. Det är ett fantastiskt arbete med att stötta och hjälpa
            personer. Vi ska vara oerhört tacksamma mot de människor som i
            dag åtar sig att stötta och hjälpa andra. Det är viktigt även
            för deras skull att vi värnar de som gör ett fantastiskt jobb
            och som förtjänar all respekt för detta. Tyvärr så är det alltför
            många av dem som inte ser om sitt hus och ansluter sig till den
            försäkring som finns via föreningen man kan vara med i för att
            ha ett eget skydd, precis som med en hemförsäkring eller liknande.
            Därför är det viktigt att det när någon åtar sig upp­draget som
            god man alltid ska ges en upplysning om vikten av att ha en försäkring
            som god man.
          </p>
        </div>
        <div xml:id="i-A4nDUbVwRny38t2TZMjxCx" type="signatureBlock">
          <list xml:id="i-MRuuBpxn1ZamsoQmtxZsZT">
            <item xml:id="i-79xQyDt5aKf6mNuN1DCSKt" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-U23dczanPHX7Tz8e7tNwt5" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
            <item xml:id="i-9jn3FtKksPZqGLZV2SLGyd" who="i-J7uJmvTQswBegURGxa5EHb" type="signature">
              Lars Püss (M)
            </item>
            <item xml:id="i-7k7WWwRcUJvGPYewYi6Ucw" who="i-KoABdAPF5wcu7bTLEqhj3Z" type="signature">
              Helena Storckenfeldt (M)
            </item>
          </list>
        </div>
      </div>
    </body>
  </text>
</TEI>
