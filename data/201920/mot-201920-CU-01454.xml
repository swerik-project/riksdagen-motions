<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-01454">
  <teiHeader>
    <fileDesc>
      <titleStmt>
        <title>Bostadsbyggande som riksintresse</title>
        <author corresp="i-5kLPqJYKuXdEi7mU2QqyGZ">av Maria Stockhaus m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1454 av Maria Stockhaus m.fl. (M)</title>
          <idno type="rdwebb">H7021454</idno>
          <rs type="number">1454</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H7021454/text</ref>
          <ref type="dokument_url_html">http://data.riksdagen.se/dokument/H7021454</ref>
          <ref type="dokumentstatus_url_xml">http://data.riksdagen.se/dokumentstatus/H7021454</ref>
          <ref type="docx">http://data.riksdagen.se/fil/C1428814-1D06-41DA-AAE9-5305EB82D61B</ref>
          <ref type="pdf">http://data.riksdagen.se/fil/681324F0-C2B7-49CB-9A08-FDB96D5AA7B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U6t9nYajptEYDPYhuYkHb9" type="signed"/>
        <correspContext corresp="i-U6t9nYajptEYDPYhuYkHb9">
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction xml:id="i-8kvzNT8ZKU5fSNNaYuKSRD" type="submitted">
          <date when="2019-10-02"/>
          <time when="12:09:34"/>
        </correspAction>
        <correspAction xml:id="i-9DKvsp2psBAP6xG8xaa11f" type="reviewed">
          <date when="2019-10-02"/>
          <time when="12:17:37"/>
        </correspAction>
        <correspAction xml:id="i-3p9Ey4PhugcctUgqPaUDKq" type="referred">
          <date when="2019-10-11"/>
        </correspAction>
        <correspAction xml:id="i-69pgpjV2R9mLYjtJ5DG2Jf" type="assigned">
          <date when="2020-04-24"/>
          <time when="15:28:24"/>
        </correspAction>
        <correspContext corresp="i-69pgpjV2R9mLYjtJ5DG2Jf">
          <ref type="assignedTo">Civilutskottet</ref>
        </correspContext>
        <correspAction xml:id="i-RptSZo1Ad8r47VPS1tB6Ec" type="behandlas_i"/>
        <correspContext corresp="i-RptSZo1Ad8r47VPS1tB6Ec">
          <ref type="uppgift">2019/20:CU15</ref>
          <ref type="ref_dok_id">H701CU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU15</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1454 av Maria Stockhaus m.fl. (M)
          Bostadsbyggande som riksintresse
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3t5hsZWyVwa5q64TkZK8K5">
            Förslag till riksdagsbeslut
          </head>
          <list>
            <item xml:id="i-D3HdrVwU92UugtgSZrPGfy" sortKey="Yrkande 1">
              Riksdagen ställer sig bakom det som anförs i motionen om att
              bostadsbyggande ska anses vara ett riksintresse och att regeringen
              bör tillsätta en ny utredning i syfte att få en bättre avvägning
              mellan riksintressen och bostadsbyggande, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-6yXfTdG9resdWTGjy5QALP" type="h1">
            Motivering
          </head>
          <p xml:id="i-WGhhSAvKeVRGvqNQvK5o6H">
            I miljöbalkens fjärde kapitel har riksdagen pekat ut ett antal
            geografiska områden som i sin helhet är av riksintresse. Områdena,
            som i de flesta fall är stora, har pekats ut med hänsyn till de
            stora natur- och kulturvärden som finns i dem. För samtliga utpekade
            områden gäller att exploateringsföretag och andra ingrepp i miljön
            inte får medföra att områdenas natur- och kulturvärden påtagligt
            skadas. För vart och ett av områdena gäller dessutom särskilda
            förbud eller krav på hänsyn. Dessa krav måste också vara uppfyllda
            för att exploateringsföretag och andra ingrepp i miljön ska vara
            tillåtna.
          </p>
          <p xml:id="i-DVFpZgBvWHdjJMiq6gByyr">
            I Stockholms län finns många utpekade riksintressen. De utgör
            ett av de hinder som finns för att kunna bygga de bostäder som
            Stockholmsregionen så väl behöver, bostäder som är en förutsättning
            för att ungdomar ska kunna flytta hemifrån och en förutsättning
            för att företag ska kunna växa och utvecklas i Stockholmsregionen.
          </p>
          <p xml:id="i-6wvaVYroRKFVmzixiopoU7">
            För att locka investeringskapital krävs att kommunerna kan erbjuda
            tillräckligt attraktiva bostadslägen. Dessa konkurrerar ofta med
            andra intressen i form av till exempel riksintressen för naturvård,
            strandskydd, friluftsliv, kulturhistoria eller biologisk mångfald.
          </p>
          <p xml:id="i-5xfCLNpNySdvm3nm6odWNe">
            Balanseringen av statens riksintressen och lokalsamhällets intressen
            var av lagstiftaren under 1090-talet tänkt att göras i en dialog
            där lokalsamhällets behov vägdes mot statens i syfte att i varje
            enskilt fall söka lösningar som gynnar båda parter. Det som var
            tänkt som underlag till en dialog blev istället en otydligt formulerad
            miljö­lagstiftning och tolkningen har överlämnats till sektorsmyndigheter
            och länsstyrelser. Det har lett till absoluta förbud som inte
            väger marginalnyttan av olika intressen mot varandra.
          </p>
          <p xml:id="i-FsfRNftvx2U5gJNmo3VYai">
            Riksintressen vinner över lokalsamhällets behov oavsett nyttan
            för staten och kostnaden för lokalsamhället. Detta är en asymmetri
            som har gjort att bostadsbyggandet nedprioriterats jämfört med
            andra intressen.
          </p>
          <p xml:id="i-Tiv3aFk1dLTYjbtBdzX79m">
            En riksintresseutredning med direktiv om minskning av riksintressenas
            omfattning till förmån för bostadsbyggande genomfördes 2015–17.
            Men tvärt emot dess syfte resulterade den istället i förslag på
            ytterligare riksintressen och ett konstaterande att bostadsbyggande
            inte behövde få högre prioritet.
          </p>
          <p xml:id="i-BrRLhQT4mjSEddpNNhdmko">
            Idag har över 56 % av Sveriges yta på grund av riksintressen
            begränsningar vad avser planering och utveckling (Riksintresseutredningens
            betänkande Planering och beslut för hållbar utveckling SOU 2015:99).
          </p>
          <p xml:id="i-DsqrhKDvqC9dVwfXgyCHre">
            Sverige behöver i närtid ha ett nybyggande som motsvarar behovet
            och efterfrågan av bostäder. För att åstadkomma det måste olika
            intressen balanseras mot bostads­byggandet på ett bättre sätt
            än vad som sker idag.
          </p>
          <p xml:id="i-2LmWCjoGeDPP8GSE7hUNAx">
            Bostadsbyggande måste ses som ett riksintresse; inte minst i
            Stockholmsregionen är möjligheten att bygga nya bostäder en förutsättning
            för utveckling och tillväxt. Regeringen bör tillsätta en ny utredning
            med tydliga utredningsuppdrag som innebär att bostadsbyggande
            ses som ett riksintresse. Fokus behöver vändas från begränsning
            och förbud till att skapa bra förutsättningar för lokalsamhällets
            utveckling.
          </p>
        </div>
        <div type="motSignatures">
          <list>
            <item xml:id="i-RXAP2KjBTvee2kX4XfGWKv" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-R3Jj1eqjdK7ShhqHgPpv8s" who="i-Ch6N1ddXaHhYxZN72JKZAS">
              Alexandra Anstrell (M)
            </item>
            <item xml:id="i-DuPj4tDPkg8UoAeiLR1LZ2" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-8EpQTL4knpnyqLsv4bJUAH" who="i-GJLL78ePjJhSXVWBYyRW8t">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
