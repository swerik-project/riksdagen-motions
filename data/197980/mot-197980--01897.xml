<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01897">
  <teiHeader>
    <fileDesc>
      <titleStmt>
        <title>om fritidsfisket</title>
        <author>av Åke Wictorsson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om fritidsfisket</title>
          <idno type="rdwebb">G3021897</idno>
          <rs type="number">1897</rs>
          <ref type="dokument_url_text">http://data.riksdagen.se/dokument/G3021897/text</ref>
          <ref type="dokument_url_html">http://data.riksdagen.se/dokument/G3021897</ref>
          <ref type="dokumentstatus_url_xml">http://data.riksdagen.se/dokumentstatus/G3021897</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Aa8kdvoMdZzFJ7wbmcm1Sh</idno>
            <name>ÅKE WICTORSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>AXEL ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Vnn5vpqtDxBBqKV6r6rcqc</idno>
            <name>TYRA JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-QcuhAzXJzRZwdpi69xfMhk</idno>
            <name>CHRISTER NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Q8WzP8vYdvJL6vzDTwXJ6u</idno>
            <name>JAN FRANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-68wSruW5yevgrvdRsBUbeH</idno>
            <name>ERIK V. JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-EnC3VHufiqpKfgXVa9Vozo</idno>
            <name>HÅKAN STRÖMBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MPfVf9mtDbnEhvPUcmPH3J" type="signed"/>
        <correspContext corresp="i-MPfVf9mtDbnEhvPUcmPH3J">
          <note type="signatory" corresp="i-Aa8kdvoMdZzFJ7wbmcm1Sh"/>
          <note type="signatory" corresp="r-0"/>
          <note type="signatory" corresp="i-Vnn5vpqtDxBBqKV6r6rcqc"/>
          <note type="signatory" corresp="i-QcuhAzXJzRZwdpi69xfMhk"/>
          <note type="signatory" corresp="i-Q8WzP8vYdvJL6vzDTwXJ6u"/>
          <note type="signatory" corresp="i-68wSruW5yevgrvdRsBUbeH"/>
          <note type="signatory" corresp="i-EnC3VHufiqpKfgXVa9Vozo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1897/mot_197980__1897-001.pdf"/>
      <div type="motHeader" xml:id="i-SwgqcfGugki7PRSwixix32">
        <div type="motTitle" xml:id="i-3GETz4sEEnqbvTVgvU2Qom"/>
        <div type="motSubmissionInfo" xml:id="i-Q2z3E5sARu7jN862mitQG3"/>
      </div>
      <div type="motBody" xml:id="i-STJwDpV2aS4PAxU7NbBE9m">
        <div xml:id="i-Cb8mRAD5aWzu4a4VVtmiPL">
          <p xml:id="i-C3GKZwgRePUJntNihPF7jC">
            11
          </p>
          <p xml:id="i-XKPsQoULzn3rFgZzXQncmm">
            Motion 1979/80:1897
          </p>
          <p xml:id="i-9pjXBbLxx1t1f6q5s3yFZc">
            av Åke Wictorsson m. fl. om fritidsfisket
          </p>
          <p xml:id="i-3CWSCxrYXZWvPTQNuXGdWR">
            Fiske utgör en av vårt lands mest omfattande fritidssysselsättningar.
            Goda naturliga förutsättningar och ett därav betingat traditionellt
            husbehovsfiske lade första grunden till denna utveckling. Dagens
            fritidsfiske innehåller inslag som kan hänföras såväl till detta
            traditionella husbehovsfiske som till ett fiske utövat mera för
            sport och rekreation. Fritidsfisket har som fritidssysselsättning
            unika förutsättningar. Det ger i sin enklaste form för mycket
            låga kostnader kontakt med natur och miljö, motion och avkoppling.
            Fångsten av fisk innebär att en naturresurs utnyttjas och att
            konsumtionen av fisk stimuleras. Fritidsfiske aktiverar och engagerar
            människor i alla samhällsgrupper, unga och gamla, män och kvinnor.
            Det är ett viktigt komplement till andra fritidsaktiviteter som
            båtliv, vandringar och semesterresor. Service till fritidsfiskare
            genom stuguthyrning och camping ger tillskott till försörjningen
            i sådana glesbygder där andra utkomstmöjlig- heter är begränsade.
            Det är en angelägen uppgift för samhället att medverka till att
            fritidsfiskets förutsättningar förbättras så att så många människor
            som möjligt kan erbjudas ett rikt och varierat utbud av fritidsfisketillfällen.
            Särskilt starkt är behovet av fiskemöjligheter i de större tätorternas
            närhet. De senaste decenniernas befolkningsomflyttningar har inneburit
            att många människor flyttat från glesbygd till allt större bostadsområden
            och tätorter. Många har därigenom förlorat naturkontakt och möjligheter
            till fiske. Detta förhållande understryker ytterligare behovet
            av s. k. närfiskevatten. Samtidigt är det angeläget att slå fast
            att de som fiskar på sin fritid inte skall ta mer fisk än vad
            de behöver för det egna behovet. Fritidsfiskarna måste ta hänsyn
            till och respektera de förutsättningar som råder för yrkesfisket
            och de förhållanden under vilka yrkesfiskarna arbetar. Å andra
            sidan bör det framhållas att husbehovsfisket är för kustbefolkningen
            en naturlig och stimulerande fritidssysselsättning som samtidigt
            skapar förutsättningar för en fortsatt bosättning framför allt
            i skärgårdsområdena. Ett större ansvarskännande hos varje fiskande
            borde ge fler nöjda fiskare, större bredd i fisket och en ökad
            förståelse för fiskevård. De fiskerättsliga förhållandena i vårt
            land är inte ägnade att underlätta allmänhetens fritidsfiske.
            Fiskevårdsarbetet underlättas inte heller av att större sammanhängande
            vattenområden ägs och förvaltas av ett stort antal fiskerättsägare.
            Framför allt längs södra ostkusten och i de stora sjöarna Vänern,
            Vättern, Mälaren, Hjälmaren och Storsjön i Jämtland åstadkommer
            dessa förhållan-
          </p>
          <pb facs="riksdagen-motions-pdf/data/197980/mot_197980__1897/mot_197980__1897-002.pdf"/>
          <p xml:id="i-DH1wKdig41xbFCW9kfNUmJ">
            Mot. 1979/80:1897 12
          </p>
          <p xml:id="i-LeYaEsqiv231mwxBDScATt">
            den särskilda problem. Det föreligger t. ex. stora praktiska
            svårigheter att avgöra var gränsen går mellan allmänt vattenområde
            och sådana enskilda vattenområden som omfattas av den enskilda
            fiskerätten. Jämfört med väst- och syd- och Norrlandskusten med
            fri tillgång till fiske är förhållandena längs södra ostkusten
            helt otillfredsställande, inte minst med tanke på den starka befolkningskoncentration
            som finns inom bl. a. Stockholm, Sörmland och Östergötland. Det
            finns därför starka motiv för att tillåta fritt handredskapsfiske
            efter södra ostkusten. En sådan upplåtelse skulle på intet sätt
            utgöra något hot mot det egentliga yrkesfisket, beroende på bl.
            a. att handredskapsfisket huvud- sakligen är inriktat på andra
            arter än yrkesfisket. Av samma skäl bör handredskapsfisket i de
            stora sjöarna Vänern, Vättern, Mälaren, Hjälmaren och Storsjön
            bli fritt för alla. Därmed förbättras fritidsfiskemöjligheterna
            kraftigt för allmänheten i några av vårt lands tätast befolkade
            områden. Ett frisläppande av handredskapsfisket förutsätter insatser
            från det allmänna i fiskevårdsarbetet, ett arbete som i dag bedrivs
            i endast blygsam omfattning. Därmed erhålles också en förbättring
            av fisket som gynnar yrkesfisket. Beträffande övriga vattenområden
            är det angeläget att lagen om fiske- vårdsområden ändras så att
            statsbidrag till förrättningskostnader endast skall kunna utgå
            till de områden som förbinder sig att upplåta fiske till allmänheten
            på skäliga villkor. Därigenom erhålles en kraftig och nödvändig
            stimulans för upplåtelserna. Den ökning i bildandetakten som förmärkts
            under senare år har stannat upp, i huvudsak beroende på att ekonomiska
            resurser saknas för att bevilja bidrag till förrättningskostnaderna.
            Det nya lagförslaget som fiskevattensutredningen lagt fram innebär
            betydande kostnadsbesparingar för samhället. Förvaltningen av
            fiskevatten inom ramen för ett fiskevårdsområde innebär emellertid
            ingen garanti för att fler vatten kommer att finnas upplåtna i
            framtiden. Bildandet av fiskevårdsområden är i och för sig bara
            en naturlig följd av vad riksdagen redan beslutat i fråga om förvaltningen
            av enskilt fiske. Garantier måste därför skapas för att samhället
            — i första hand kommunerna — ges möjlighet att expropriera fiskerätt
            till förmån för fritidsfiske eller att genom tvingande upplåtelser
            kunna tillgodose allmänhetens fritidsfiske. De av samhället ägda
            och förvaltade vattnen är i dessa sammanhang av särskilt intresse.
            Lantbruksnämnderna i Norrbottens, Västerbottens och Jämtlands
            län har ansvar för stora s. k. samevatten inom respektive län.
            Domänverket ansvarar för skötsel och upplåtelser av stora vattenområden
            framför allt i de norra och mellersta delarna av landet. Mot bakgrund
            av vad som anförts inledningsvis angående fritidsfiskets omfattning
            och betydelse är det angeläget att dessa fiskevatten förvaltas
            på ett sådant sätt att så många människor som möjligt får tillfälle
            till ett givande fritidsfiske utan stora ekonomiska uppoffringar.
            Givetvis får det inte ske på ett sådant sätt att fiskevården åsidosätts.
          </p>
          <pb facs="riksdagen-motions-pdf/data/197980/mot_197980__1897/mot_197980__1897-003.pdf"/>
          <p xml:id="i-BWUut55AGibreLUfAR4Rf2">
            Mot. 1979/80:1897 RB
          </p>
          <p xml:id="i-H5rQmuc9qk1k4pqAZzk1KM">
            Den ekonomiska grundsyn — helt i enlighet med domänverkets instruktion
            — som hittills präglat förvaltningen av dess fiskevatten måste
            ändras. Staten bör i stället genom en social grundsyn vara vägledande
            för hur samhällets vatten över huvud taget bör skötas. Initiativ
            bör tas som innebär att fler fiskevårdsområden kommer till stånd
            med domänverket som initiativtagare och pådrivare. I dag uppfattas
            situationen snarast som den motsatta. Frivilliga organisationer
            bör dessutom kunna aktiveras och engageras för att på sikt få
            allt större arbetsuppgifter som fiskevårdare och upplåtare av
            samhällets fiskevatten. En sådan utveckling skulle aktivera föreningsrörel-
            sen och framhäva fritidsfiskets profil av folkrörelse. Sveriges
            fritidsfiskares riksförbund har också ställt sig positivt till
            en sådan utveckling, förutsatt att samhället ekonomiskt och på
            annat sätt genom t. ex. rådgivning stöder en sådan verksamhet.
            Ett särskilt problem är des. k. samevattnen. Det kan knappast
            vara rimligt att av statsmedel eller av fiskekortsmedel och med
            ideellt arbete göra långsiktiga fiskevårdande insatser som över
            en natt kan spolieras genom massiva nätfiskeavstängningar av fiskande
            som fiskar med stöd av rensköt- selrätten. Vi anser att rennäringslagen
            bör ändras så att fritidsfiskets önskemål kan tillgodoses på ett
            bättre sätt. Fiskevattensutredningens förslag att lösa de intressemotsättningar
            som förekommer mellan olika grupper av fiskande har åstadkommit
            stor diskussion. Den är förståelig med hänsyn till den frihet
            som rått beträffande rätten att fiska längs våra kuster särskilt
            vad avser väst- och sydkusten. Det är framför allt de s. k. husbehovsfiskarna
            som känt sig hotade av utredningens förslag. Det är ostridigt
            att det förekommer konflikter mellan olika kategorier av fiskande.
            Yrkesfiskarna känner sig hotade av ett fiske som på olika sätt
            är på väg att rycka undan grunden för deras försörjning. De som
            fiskar på sin fritid, i övervägande utsträckning med handredskap,
            ser att allt större vattenom- råden blir upptagna av sådana personer
            som fiskar med nät och ryssjor. Samtidigt är det de värdefullaste
            fiskbestånden som utsätts för det största fisketrycket. Lax, havsöring
            och hummer är alla fiskeobjekt som f. n. anses vara överfiskade.
            En rad arter är kvoterade till följd av internationella överenskommelser,
            och yrkesfisket efter dessa måste upphöra när kvoterna är uppfiskade.
            En situation har således inträtt som innebär att ett för alla
            fritt och oreglerat fiske inte längre kan få fortgå. Det är då
            viktigt att precisera målen för fiskets fortsatta inriktning.
            Riksdagen har fastställt riktlinjer för yrkesfisket. Fritidsfiskets
            inriktning bör nu också fastställas av riksdagen. För att kunna
            uppfylla den målsättning som skisserats inledningsvis i denna
            motion bör fritidsfisket inriktas på att solidariskt skapa fisketillfällen
            för så många samhällsmedborgare som möjligt. Ett fiske med icke
            yrkesmässiga redskap eller som det oftare framhålls, ett fiske
            med handredskap — spö, lina, pilk, pimpel, dörj etc. — skapar
            förutsättningar för att uppnå en sådan
          </p>
          <pb facs="riksdagen-motions-pdf/data/197980/mot_197980__1897/mot_197980__1897-004.pdf"/>
          <p xml:id="i-8DGEJrNE7rzk5MKhC2zh7v">
            Mot. 1979/80:1897 14
          </p>
          <p xml:id="i-BY3QzTFaGdc5zAnLvwWmKg">
            målsättning. Fiskevattensutredningen föreslog att vissa redskap
            skulle förbehållas yrkesfiskare och att s. k. licensområden skulle
            kunna inrättas vid behov. Inom licensområdena skulle yrkesfiskare
            ha rätt att fiska med redskap som anges i vederbörandes yrkesfiskelicens,
            medan andra fiskande kan ha rätt att fiska enligt de bestämmelser
            som gäller för området i fråga. Möjlighet att i framtiden inrätta
            licensområden skapar förutsättningar att komma till rätta med
            de konkurrensförhållanden som redan uppstått eller som kommer
            att uppstå. Det kan gälla it. ex. en situation när ett fiskbestånd
            överfiskas eller när utrymmet inte räcker till för alla. Framför
            allt det sistnämnda förhållandet bortses ofta ifrån. En fritidsfiskare
            som är hänvisad till att fiska från land med spö uppfattar inte
            gärna situationen som positiv om vattenområdet utanför fiskeplatsen
            är fullbelagt med allehanda nät och ryssjor. I sämsta fall leder
            det till att vederbörande själv börjar att fiska med allt effektivare
            fiskredskap. Det är en utveckling som inte kan accepteras. Samtidigt
            är det emellertid angeläget att framhålla att ett yrkesfiske och
            ett välmotiverat husbehovsfiske måste kunna få fortgå. Det sistnämnda
            i de fall det har betydelse för vederbörandes bosättning i en
            kust- och skärgårdsbygd som därigenom kan bidra till att hålla
            denna levande. Under benämningen yrkesfiske inryms naturligtvis
            samtidigt sådant fiske som är av betydelse för vederbörandes försörjning
            — binäringsfiske — och som kan vara knutet även till andra näringar
            än enbart jord- och skogsbruk. Fiskevattenutredningens förslag
            i dessa avseenden har blivit föremål för en omfattande diskussion,
            där det påståtts att förslagen skulle hota det efter kusterna
            traditionella husbehovs- och yrkesfisket. Som framgår av det föregående
            har detta inte varit avsikten. De förslag som utredningen framlade
            i dessa avseenden syftade i första hand till att tillfredsställa
            yrkesfiskets behov av en tryggad utkomst och möjligheter till
            utveckling. Ur det egentliga fritidsfiskets synpunkt har dessa
            förslag mindre intresse. Med hänsyn härtill och den situation
            som uppkommit synes det vara riktigt att de frågor som sammanhänger
            med det relativt omfattande fisket med yrkesmäs- siga redskap,
            som bedrivs av personer, heltidsanställda inom andra näringar,
            och som hotar ett livskraftigt yrkesfiske, blir föremål för nya
            överväganden. I dessa bör särskilt uppmärksammas möjligheterna
            för pensionerade yrkes- fiskare att använda sina tidigare redskap
            och möjligheterna för personer med annan yrkesbakgrund att starta
            en yrkesfiskekarriär. Det kan emellertid tänkas uppstå sådana
            situationer — i en del områden längs Norrlandskusten har de redan
            fått en skarp framtoning — att fisket måste totalförbjudas. Samhället
            måste kunna ta till vara stora samhällsin- tressen som t. ex.
            laxfiskets fortbestånd, För detta ändamål krävs en lagstiftning
            som tillåter expropriation av fiskerätt av fiskevårdsskäl för
            att kunna tillgodose t. ex. behovet av avelslax i de svenska laxälvarna.
            Även andra fiskevårdsskäl finns som motiverar en dylik lagstiftning.
            Det innebär samtidigt att fiskelagstiftningen anpassas till vad
            som gäller inom annan
          </p>
          <pb facs="riksdagen-motions-pdf/data/197980/mot_197980__1897/mot_197980__1897-005.pdf"/>
          <p xml:id="i-UrS5vTkvP9sHavp9n55W1R">
            Mot. 1979/80:1897 15
          </p>
          <p xml:id="i-6zARuGCWdqNCg55H2foMaR">
            lagstiftning, t. ex. naturvårdslagen. Givetvis skall regleringar
            av fisket undvikas så långt det är möjligt. Om ökade resurser
            ges till fiskevårdsarbetet kan man åtminstone delvis motverka
            en utveckling som innebär allt fler restriktioner och som inte
            kan uppfattas som positivt av någon. Ett större ansvar gentemot
            den förnyelsebara naturresurs som våra fiskbestånd utgör är tillsammans
            med en rätt avvägd fiskevård bästa sättet att hindra en utveckling
            som innebär en fullständig genomreglering av fisket. Fiskevårdsarbetet
            måste samtidigt vara grundat på kunskap om vilka åtgärder som
            är de mest ändamålsenliga i olika situationer. Det nuvarande fiskevårdsarbetet
            bedrivs ofta utan kunskap om de faktorer som avgör huruvida en
            viss åtgärd skall bli framgångsrik eller inte. Behovet av en forsknings-
            och utvecklingsverksamhet är därför stort inom så gott som samtliga
            områden. För fritidsfiskets behov har det alltid funnits en stor
            efterfrågan på utsättningsfisk av olika slag och för olika ändamål.
            F. n. sker i stort sett ingen FoU-verksamhet inom detta område,
            bekostade av budget- medel. De begränsade undersökningar som kan
            göras bekostas av s. k. vattenavgiftsmedel som utdömts i enlighet
            med vattenlagens bestämmelser. Regeringen har nyligen givit byggnadsstyrelsen
            i uppdrag att projektera en renovering och tillbyggnad av fiskeriförsöksanstalten
            i Kälarne för att tillgodose behovet av undersökningsverksamhet
            beträffande de fiskarter som är vanligast förekommande i Norrlandsregionen.
            För södra och mellersta Sveriges del finns däremot ingen möjlighet
            att bedriva någon utvecklingsverksamhet. Det har länge varit ett
            önskemål från fritidsfiskets sida att bättre och billigare fisk
            skulle kunna produceras än vad som nu sker. Ökad kunskap om arter,
            stammar, besättningstätheter, utfodring, transpor- ter och utsättning
            skulle starkt öka möjligheterna att få fram för olika miljöer
            lämpliga fiskar och dessutom bidra till att hålla kostnaderna
            nere för den fiskekortsköpande allmänheten. Vi anser därför att
            fiskevattensutredning- ens förslag om fiskevårdsbidrag och utökad
            FoU-verksamhet framför allt inom fiskodlingens område snarast
            bör genomföras. En ny fiskodlingsanstalt bör kunna anläggas i
            Sydsverige. Flera tänkbara platser har angetts i tidigare utredningar.
            Fisketillsynen utgör en del av fiskevården. Densamma är i dag
            underdi- mensionerad vad avser medelstilldelning. För att den
            i framtiden skall kunna fungera på ett tillfredsställande sätt
            bör utbildning och anställningsförhål- landen införas för de särskilda
            fisketillsynsmän som arbetar — i de flesta fall ideellt — jämsides
            och i nära kontakt med polis- och tullmyndigheterna. För att genomföra
            de åtgärder som redovisats i det föregående fordras en avsevärd
            ökning av det ekonomiska stödet till fritidsfisket. Med hänsyn
            till nuvarande ekonomiska situation bör detta finansieras genom
            uttagande av en särskild fiskevårdsavgift av de fiskande. I samband
            härmed bör en ökning av stödet ske till fritidsfiskets organisationer,
            så att de blir skickade att på ett annat sätt än hittills inträda
            som huvudmän för ett utbyggt fritidsfiske i vårt
          </p>
          <pb facs="riksdagen-motions-pdf/data/197980/mot_197980__1897/mot_197980__1897-006.pdf"/>
          <p xml:id="i-MtcYKG4wVwx1Vs2oxw2gkW">
            Mot. 1979/80:1897 16
          </p>
          <p xml:id="i-9nzEAsm9UieoHRVrphQ28L">
            land. Under hänvisning till det föregående föreslås” att riksdagen
            beslutar att hos regeringen begära förslag om förbättrade förutsättningar
            för ett aktivt fritidsfiske genom 1. frisläppande av handredskapsfisket
            på södra ostkusten och i de stora sjöarna Vänern, Vättern, Mälaren,
            Hjälmaren och Storsjön i Jämtland, 2. förändring av lagen om fiskevårdsområden
            så att områdesbild- ningen underlättas och att statsbidrag till
            detta förutsätter att fisket upplåts till allmänheten, 3. att
            samhällets fritidsfiskepolitik inriktas på att utveckla det frivilliga
            och fria organisationslivet som huvudmän för ett välutvecklat
            fritidsfiske, 4. ändring av rennäringslagen så att fritidsfiskets
            önskemål kan tillgodoses bättre i samverkan med samerna, 5. att
            den s.k. deltidsfiskeproblematiken blir föremål för en förnyad
            översyn med inriktning på att säkerställa det traditio- nella
            husbehovsfisket utefter kusterna samtidigt som yrkesfis- ket kan
            utvecklas, 6. en utbyggnad av fiskevården, en förbättrad fisketillsyn,
            8. införande av en fiskevårdsavgift för finansiering av en utbygg-
            nad av samhällets stöd till fritidsfisket.
          </p>
          <p xml:id="i-AsA6RcJMhxMEPsrnTx5nsT">
            &gt;
          </p>
          <p xml:id="i-BR2ryYGCyT6mQEyHaSBWB8">
            Stockholm den 24 januari 1980
          </p>
          <p xml:id="i-HVYTjWG8E5E7HABSdtWu5z">
            ÅKE WICTORSSON (s)
          </p>
          <p xml:id="i-K29cCrodMX5hJmP7U3Zau6">
            AXEL ANDERSSON (s) JAN FRANSSON (s) TYRA JOHANSSON (s) ERIK V.
            JOHANSSON (s) CHRISTER NILSSON (s) HÅKAN STRÖMBERG (s)
          </p>
          <p xml:id="i-Jwch7aiKgzBCiDKWwj1VW">
            "Se även motionerna 1979/80:1898-1899.
          </p>
          <p xml:id="i-2w6bZb4iU7Pg4dbWPgym9C">
            GOTAB 64543 Stockholm 1980
          </p>
        </div>
      </div>
    </body>
  </text>
</TEI>
