<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-00172">
  <teiHeader>
    <fileDesc>
      <titleStmt>
        <title>Cykling</title>
        <author corresp="i-D6V9ti7ETxin1WbJjDaShE">av Nina Lundström (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:172 av Nina Lundström (L)</title>
          <idno type="rdwebb">H802172</idno>
          <rs type="number">172</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H802172/text</ref>
          <ref type="dokument_url_html">http://data.riksdagen.se/dokument/H802172</ref>
          <ref type="dokumentstatus_url_xml">http://data.riksdagen.se/dokumentstatus/H802172</ref>
          <ref type="docx">http://data.riksdagen.se/fil/6BC4D54E-20CD-44B9-9E0E-5F5FA966ACF2</ref>
          <ref type="pdf">http://data.riksdagen.se/fil/C473D15A-70A9-4DF7-9CE2-C256EA42B0DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q6Tw1AVuMAMKGVk8rq4EgV" type="signed"/>
        <correspContext corresp="i-Q6Tw1AVuMAMKGVk8rq4EgV">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-HwhNJcB4cVs4QMw9rmfxwU" type="submitted">
          <date when="2020-09-17"/>
          <time when="16:27:48"/>
        </correspAction>
        <correspAction xml:id="i-Der8mpgREjnGotyKom4dBC" type="reviewed">
          <date when="2020-09-18"/>
          <time when="10:46:44"/>
        </correspAction>
        <correspAction xml:id="i-3rRjsYYx5mg6mBpFyUCAaF" type="referred">
          <date when="2020-10-14"/>
        </correspAction>
        <correspAction xml:id="i-R1H7QGe7pV4aszBmcVxEvq" type="assigned">
          <date when="2021-03-24"/>
          <time when="16:41:36"/>
        </correspAction>
        <correspContext corresp="i-R1H7QGe7pV4aszBmcVxEvq">
          <ref type="assignedTo">Trafikutskottet</ref>
        </correspContext>
        <correspAction xml:id="i-BcxiaCAFqYChAM4Ghz3atj" type="behandlas_i"/>
        <correspContext corresp="i-BcxiaCAFqYChAM4Ghz3atj">
          <ref type="uppgift">2020/21:TU3</ref>
          <ref type="ref_dok_id">H801TU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU3</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UJEygKVWMCCYdoFrLsfuyt" type="behandlas_i"/>
        <correspContext corresp="i-UJEygKVWMCCYdoFrLsfuyt">
          <ref type="uppgift">2020/21:TU6</ref>
          <ref type="ref_dok_id">H801TU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU6</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VebjDMDKLE8zYV2J7rawgB" type="motHeader">
        <div xml:id="i-8P4bmYEZafd9Fwo38shydj" type="motTitle">
          Motion till riksdagen 2020/21:172 av Nina Lundström (L) Cykling
        </div>
      </div>
      <div xml:id="i-5Tu4qQ4R48MWfdPRUm3XUY" type="motBody">
        <div xml:id="i-4me9oCMFCky8eh1YV9orWR" type="motProposal" subtype="förslag">
          <head xml:id="i-n73teskASTQdNBi6Xrv2c">
            Förslag till riksdagsbeslut
          </head>
          <list xml:id="i-SptnXuhQ9tgWvoLygfwWsS" style="ol">
            <item xml:id="i-TkqPaWx6ypwwST36cdRWqZ">
              Riksdagen ställer sig bakom det som anförs i motionen om att
              cyklingen bör få samma status i planeringen som övriga transportslag
              och tillkännager detta för regeringen.
            </item>
            <item xml:id="i-DmhLn11zDxhEtgv7cc8H8v">
              Riksdagen ställer sig bakom det som anförs i motionen om nya
              former för samverkan så att planeringen och trafiksäkerhetshöjande
              åtgärder inte försvåras i infrastrukturen och tillkännager detta
              för regeringen.
            </item>
            <item xml:id="i-8ps4MDW1D9smGFFGSesoaa">
              Riksdagen ställer sig bakom det som anförs i motionen om att
              trafikmiljön och trafiksäkerheten för cyklister bör finnas med
              som ett av kriterierna för beslut om trafiksäkerhetskameror på
              länsvägar med blandtrafik och tillkännager detta för regeringen.
            </item>
            <item xml:id="i-8oiFToH9kwD1UyhjM2ekKG">
              Riksdagen ställer sig bakom det som anförs i motionen om högersväng
              vid rött och tillkännager detta för regeringen.
            </item>
            <item xml:id="i-5z1Cp8FaTL66yztQ1Vgk4h">
              Riksdagen ställer sig bakom det som anförs i motionen om 1,5
              meters avstånd vid omkörning av cyklister och tillkännager detta
              för regeringen.
            </item>
            <item xml:id="i-FnWnSjxJv5Xb5YQ3dc2rm2">
              Riksdagen ställer sig bakom det som anförs i motionen om enhetlig
              skyltning och tillkännager detta för regeringen.
            </item>
            <item xml:id="i-4MbdnSCNEFKxgWDwzg5NDn">
              Riksdagen ställer sig bakom det som anförs i motionen om bilfria
              motionslopp och cykeltävlingar och tillkännager detta för regeringen.
            </item>
          </list>
        </div>
        <div xml:id="i-6xUnCuyHVH4vS67SForHBf" type="motContent">
          <head xml:id="i-34BnLGrWD4dqH28gG3oZpR" type="h1">
            Motivering
          </head>
          <p xml:id="i-DJpDYwU5M82isZfH5Rk7Fn">
            Att cykla är att känna frihet. Cykling ger möjlighet till arbetspendling
            och rekreation. Antalet cyklister ökar på många håll vilket är
            glädjande, och många har på grund av den pågående pandemin sett
            fler fördelar med att förflytta sig på cykel inte minst för att
            kunna hålla social distans. Att cykla är även att vara klimatsmart.
          </p>
          <p xml:id="i-DLnSdF8C1HNQRp57KD3ry3">
            Cyklister gör en stor insats för klimatet och det är viktigt
            att underlätta och premiera klimatsmart mobilitet. Cyklister möter
            dock många utmaningar såväl sommar som vinter. Det handlar om
            trafiksäkerhet, trafikregler, trängsel, vägskyltning och många
            andra faktorer som påverkar intresset för att cykla negativt.
            Trafikregler tar inte till­räcklig hänsyn till hur cyklismen kan
            underlättas. I städerna finns en viss typ av utma­ningar, på landsvägar
            andra utmaningar.
          </p>
          <p xml:id="i-82wp9KkVrGLe5FNNkAzTkZ">
            Ett hållbart samhälle förutsätter en klimatsmart mobilitet och
            därför är det viktigt att möjliggöra för enskilda att välja klimatvänliga
            transportsätt. En stor andel av de korta bilresorna i tätbebyggda
            regioner skulle kunna ersättas med cykel om infrastrukturen i
            högre utsträckning var anpassad för cykelpendling. Korta transportsträckor
            till trafik­knutpunkter skulle även kunna ske på cykel om exempelvis
            länsvägar med blandtrafik var mer trafiksäkra och hastigheterna
            lägre.
          </p>
          <p xml:id="i-S12rxgXttZThN2iwVhBadV">
            Cyklingen bör få samma status i planeringen som övriga transportslag.
            Varje person som väljer cykeln är en person mindre på bussen,
            på tåget eller i bilkön, vilket minskar utsläppen och trafikträngseln
            i städer och påverkar luftkvaliteten positivt. Detta bör ges regeringen
            tillkänna.
          </p>
          <head xml:id="i-8iMxzUhD5SiMmaVqT9KZFV" type="h2">
            Trafiksäkerhetskameror på länsvägar
          </head>
          <p xml:id="i-XtviRs2mFgC6u5oxga6Hu9">
            Trafikverket ansvarar för planeringen av det statliga vägnätet
            och länsvägar. Samverkan ska ske med regioner och kommuner men
            när omprioriteringar sker blir det ofta ett en­sidigt beslut.
            Kommuner kan uppleva detta problematiskt inte minst sett till
            avsaknad av trafiksäkerhetsåtgärder. Trafikverket tar även fram
            riktlinjer för anläggning av cykel­infrastruktur på vägnät där
            myndigheten inte är väghållare. Den statliga huvudmannen bör tillsammans
            med kommunerna utveckla nya former för samverkan så att inte frågan
            om vem som bär det ekonomiska ansvaret försvårar planeringen och
            trafiksäkerhetshöj­ande åtgärder i infrastrukturen. Detta bör
            ges regeringen tillkänna.
          </p>
          <p xml:id="i-8nKBKegosdNHarxeV3ow1g">
            Länsvägar har olika standard och trafiksäkerheten prioriteras
            olika. För att tydlig­göra problematiken kan ett exempel åskådliggöra
            utmaningen för trafiksäkerhet. En länsväg i Stockholmsregionen
            byter beteckning och har olika lösningar för sträckning­en. Väg
            225 byter namn till väg 539 och väg 539 är av stor betydelse med
            anledning av den statliga verksamhet som finns på en skärgårdsö
            och det ökande antalet arbetsplatser. Vägen har samma standard
            vad gäller bredd men saknar åtgärder för att begränsa hastig­heter
            då väg 225 har fartkameror medan väg 539 har hastighetsbegränsning
            men inga fartkameror. Den redan svåra trafikmiljön för cykling
            i blandad trafik på väg 225 och 539 blir än mer riskfylld när
            kameraövervakningen upphör helt på väg 539. Avsaknaden av trafikkameror
            gör att miljön på delsträckan på 539 är än farligare för cyklister
            vilket leder till att det blir omöjligt att cykla. Cyklister avstår
            från att cykla på grund av de höga hastigheterna på vägen. Detta
            hämmar möjligheten att cykla till pendeltågsstation­en och busshållplatsen.
          </p>
          <head xml:id="i-GiDufyjLCdkwrLy2ZaYeyq" type="h2">
            Kriterierna för beslut om trafiksäkerhetskameror på länsvägar
          </head>
          <p xml:id="i-AFX5s6pbvmpgwLNdi3HGMQ">
            Det saknas enhetlig standard för vägutformningen när det gäller
            länsvägar och trafik­säkerhetshöjande åtgärder. Idag gäller att
            en väg inte behöver vara extra olycksdrabbad utan bara bedömd
            som en risk utifrån vissa kriterier. Länsvägar som är utpekade
            som vägar för blandtrafik för fordon och cyklister och som idag
            har hastighetsbegränsningar bör omfattas av kriterier för när
            trafiksäkerhetskameror kan vara en aktuell åtgärd. Hastigheten
            är den faktor som har störst betydelse för hur allvarliga följder
            en trafik­olycka får. Trafiksäkerhetskameror bidrar till sänkt
            hastighet. På vägar i Sverige där trafiksäkerhetskameror har införts
            har trafiksäkerheten ökat. Trafiksäkerhetskameror är viktiga i
            arbetet med nollvisionen. Trafiksäkerhetshöjande åtgärder bör
            studeras för hela sträckningen av en länsväg när trafiksäkerheten
            så kräver. Trafikmiljön och trafiksäker­heten för cyklister bör
            finnas med som ett av kriterierna i underlag för beslut om trafik­säkerhetskameror
            på länsvägar med blandtrafik. Detta bör ges regeringen tillkänna.
          </p>
          <head xml:id="i-WoPbyvnDxfAfpKuQmvaaod" type="h2">
            Ökad säkerhet och framkomlighet genom nya trafikregler
          </head>
          <p xml:id="i-R6sXK3imFwnYpPHFziNWFN">
            Dagens trafikregler tar inte hänsyn till cyklisternas förutsättningar.
            Otydlighet gällande cyklistens roll i trafiken medför konflikter
            vid exempelvis gatukorsningar, speciellt när cykeln skall korsa
            filer. Det medför även problem när cykelstråk utformas vid gator
            eller vid busshållplatser.
          </p>
          <p xml:id="i-aLe8T2VLNpNw2PAq6YSZn">
            Att cyklister ska använda vägren när cykelbana saknas bör förändras.
            Trafikförord­ningen 3 kap. 12 § anger: ”På väg ska vägren användas
            vid färd med cykel eller moped klass II när cykelbana saknas.”
            Detta gäller enligt förordningen om vägrenen är tillräck­ligt
            bred och i övrigt är lämplig att använda. Men denna otydlighet
            skapar incidenter. Vem avgör om vägrenen är tillräckligt bred
            och i övrigt lämplig? Det råder inte alltid samsyn bland trafikanter
            med resultat att en cyklist kan tvingas ut på smal, olämplig eller
            sluttande vägren. När vägrenen används inträder dessutom väjningsplikt.
            Det bör införas en regel som medger att cyklisten använder körbanan
            även om vägren finns av trafiksäkerhetsskäl. Cykeln ska ha samma
            rätt som motorfordon att vistas på körbanan.
          </p>
          <p xml:id="i-AZygG1qZqVvXeHLgeKZWam">
            Cyklister bör med hjälp av särskilda skyltar eller trafiksignaler
            göra en högersväng när motorfordonen har rött om försiktighet
            iakttas. Den döda vinkeln vid rödljus är farlig för cyklister.
            Om en lastbil får grönt ljus och inte ser cyklisten är risken
            stor för att cyklisten kan komma till skada.
          </p>
          <p xml:id="i-HYS76L72K4KTvR86DvFFaq">
            Tillåt cyklister att färdas i båda riktningarna på en enkelriktad
            gata genom nya be­stämmelser. Dagens oklara situation kring om
            möjlighet finns att genom lokala före­skrifter möjliggöra detta
            kräver att föreskrifterna på nationell nivå förtydligas. Detta
            bör ges regeringen tillkänna.
          </p>
          <head xml:id="i-FXesWtPyAMUKeM43zRagt3" type="h2">
            Inför minsta avstånd om 1,5 meter vid omkörning av cyklist
          </head>
          <p xml:id="i-4AvbJ6Ebg65yLpz8eZnWjj">
            I dag regleras inte avståndet vid omkörning av cyklist. På samma
            sätt som när en bil­förare kör om en annan bil ska en bilförare,
            när han eller hon kör om en cyklande, enligt 3 kap. 33 § trafikförordningen,
            lämna ett betryggande avstånd i sidled mellan det egna fordonet
            och det fordon som körs om. Det är i dag upp till bilföraren som
            gör en omkör­ning att avgöra vilket avstånd som är lämpligt. Detta
            bör ändras så att det är möjligt att genom trafikskyltning reglera
            var motortrafik måste hålla ett avstånd på minst 1,5 meter från
            cyklister vid omkörning. Skälet till detta är att farliga omkörningar
            skulle kunna förebyggas. Fordon kan idag påbörja en omkörning
            även vid mötande trafik vilket ofta sker på länsvägar som är avsedda
            för blandtrafik. Detta utsätter cyklister för stor fara inte minst
            när vägrenen är obefintlig. Detta bör ges regeringen tillkänna.
          </p>
          <head xml:id="i-4DENtUJTSiqydw3SXb1APR" type="h2">
            Skyltning
          </head>
          <p xml:id="i-8QfThz71TR6z18Pz71v2oe">
            Cyklister behöver, precis som bilister, enhetlig och tydlig skyltning
            som underlättar orienteringen. Statliga huvudmän behöver samverka
            med de kommunala huvudmännen så att skyltningen dels genomförs,
            dels ges enhetlig utformning. Detta är särskilt viktigt för stråk
            genom flera kommuner samt för stråk med blandtrafik. Detta underlättar
            även för utländska besökare som vill cykla i Sverige. Detta bör
            ges regeringen tillkänna.
          </p>
          <head xml:id="i-QZAAQSgi3doBhvhGXQ7LUB" type="h2">
            Bilfria motionslopp och cykeltävlingar
          </head>
          <p xml:id="i-WN2fCMApEr7rPvzj4XrkLM">
            I andra länder är det självklart att stänga av vägar för biltrafik
            under stora cykeltävlingar. Att stänga av vägar, och leda om trafik,
            för allmänhetens fordon är en trafiksäkerhetsfråga för både tävlande
            men även allmänheten i sig. Trafikverket som remissinstans avstyrkte
            SM i Lindvallen, Sälen, innan pandemin bröt ut.
          </p>
          <p xml:id="i-B1TKWcPuXpVoTtpxw7w2wR">
            Bilfria cykeltävlingar är inte självklart i Sverige. Tillståndshanteringen
            är komplicerad med många olika intressen och fokus saknas på hur
            cykeltävlingar kan genomföras utan allmänhetens fordonstrafik
            samtidigt på tävlingsvägar. Avstängningar handlar om relativt
            sett få timmar och borde vara genomförbara rent tekniskt. Arrangörer
            är medvetna om problematiken och störningar för allmänheten så
            detta har redan ofta beaktats vid planering av lokalisering. Tillstånd
            att arrangera tävling ges av länsstyrelsen hos det berörda länet.
            Innan beslut om tillstånd remitterar länsstyrelsen frågan till
            flertal remissinsatser som kommun, polis, och Trafikverket om
            tävlingen sker på statlig väg. Arbetet med att ansöka om tillstånd
            är komplicerat och kan vara mycket omfattande för en förening
            med ideellt arbetande medlemmar. Föreningar avstår från att överklaga
            beslut för att det är tidskrävande och krångligt.
          </p>
          <p xml:id="i-51BzfRizC583GB4E9M2CvW">
            Berörda myndigheter kan sakna kunskap om problematiken med biltrafik
            under cykeltävlingar och beslutande instanser kan dessutom landa
            i olika beslut. Kunskapen bör ökas hos berörda myndigheter. Under
            2019 ställdes flera lopp in på grund av att Trafikverkets yttranden
            bl.a. Svenska Cykelförbundets ansökan om att arrangera SM i landsvägscykling
            i Lindvallen, Sälen. Länsstyrelsen avslog ansökan på grund av
            att Trafikverket avstyrkte ansökan. Årets SM i Sverige har dock
            genomförts utan publik och på en bana utan biltrafik men detta
            på grund av covidreglerna. Vätternrundan har under många år arbetat
            för att kunna genomföra motionsloppen och ha avstängningar för
            allmänhetens fordonstrafik. Cykeltävlingar väcker stort intresse
            internationellt sett och intresset för att delta på motionslopp
            ökar. Cykeltävlingar lockar besökare även från andra länder. Den
            nationella cykelpolitiken bör bidra till, och tydliggöra att,
            cykeltävlingar är välkomna även i Sverige samt att dessa tävlingar
            ska kunna genomföras med avstängningar för allmänhetens fordonstrafik
            där det är nödvändigt ur trafiksäkerhetssynpunkt. Detta bör ges
            regeringen tillkänna.
          </p>
        </div>
        <div xml:id="i-6NieUdYpyXg1ghaqbXepxJ" type="signatureBlock">
          <list xml:id="i-2wXD2KEipadMjbYH5CdqmT">
            <item xml:id="i-Qt9ubbtRjVVCmqk4V5KTKr" who="i-D6V9ti7ETxin1WbJjDaShE" type="signature">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
