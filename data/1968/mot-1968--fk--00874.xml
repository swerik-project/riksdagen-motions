<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00874">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__874/mot_1968__fk__874-001.pdf"/>
      <fw xml:id="i-53AfLMFM7MsCCbAzRrwREL">
        4 Motioner i Första kammaren, nr 874 år 1968
      </fw>
      <div xml:id="i-7U68AH5WioNGU3ozQGm9cz" type="motHeader">
        <div xml:id="i-37Ehn2DSRdK8G4YJM4DgS6" type="motTitle"/>
        <div xml:id="i-NyUcwwxr4yGTmf1NqbPiqi" type="motSubmissionInfo"/>
      </div>
      <div xml:id="i-BAVXwqfaMrqGbnSnTVw3Ch" type="motBody">
        <div xml:id="i-36C8hMBxDHywvb8ZW7174V">
          <p xml:id="i-T48KdPY8BWowAQcD6wx6pF">
            Nr 874
          </p>
          <p xml:id="i-Qigab8wKLDCGB43TSfqNZM">
            Av herr Holmberg m. fl., i anledning av Kungl. Maj:ts proposition
            nr 77, med förslag till förordning om allmän arbets- givaravgift,
            m. m.
          </p>
          <p xml:id="i-CigLpFc7tzwUdJyFrFqgqY">
            (Lika lydande med motion nr 1127 i Andra kammaren)
          </p>
          <p xml:id="i-AuDkY5Q3R46xEgnt9QRGBF">
            I årets finansplan ger finansministern uttryck för en ganska
            stor op- timism beträffande konjunkturutvecklingen i första hand
            för Västeuropas del men även vad angår Sverige. Bl. a. räknar
            han med en ej obetydligt högre exportökning än enligt konjunkturinstitutets
            prognos. Han förut- ser också »en jämn och full sysselsättning
            1968—1969&gt;. För vår del har vi ej i samma grad som regeringen
            vågat sätta vår lit till att omvärlden skall reda upp våra svårigheter
            utan funnit det nödvändigt att vi själva tar itu med våra egna
            problem. Mer än någonsin har det synts oss nödvändigt att ett
            mer näringsvänligt klimat skapas, bl. a. genom att de hinder för
            näringslivet som har sin grund i den hittillsvarande ekono- miska
            politiken avlägsnas och ersättes med åtgärder som verkar i positiv
            riktning. Ej minst gäller detta på beskattningens område, där
            vi också framlagt konkreta förslag såsom t. ex. en omläggning
            av skatteskalorna och ett snabbt avskaffande av den 25-procentiga
            investeringsavgiften. Synpunkter liknande dem av oss anförda har
            även framkommit från rege- ringen så närstående håll som Landsorganisationen.
            I sin bedömning (11 mars 1968) av den ekonomiska politiken och
            utsikterna för 1968 kommer sålunda LO fram till att &gt;bedömningen
            i årets budget av den internatio- nella konjunkturutvecklingen
            är något för optimistisk. Det finns knap- past någon anledning
            att vänta någon förbättring av sysselsättningsläget, snarare då
            en ytterligare försämring.» I dagarna har vidare LO:s ordfö- rande
            Arne Geijer såsom en åtgärd för att stimulera sysselsättningen
            re- kommenderat en avveckling av investeringsavgiften. Hur allvarlig
            situationen på sysselsättningsområdet är framgår av arbets- marknadsstyrelsens
            statistik för året. De officiella siffrorna är för januari och
            februari 64 413 resp. 53512. Därtill bör emellertid läggas antalet
            av dem som förlorat sin egentliga sysselsättning men erhållit
            hjälp av AMS via beredskaps- eller arkivarbeten eller genom s.
            k. arbetsmarknadsutbild- ning (s. k. omskolningskurser). Sammanlagt
            uppgår dessa till 53569 resp. 63 606, varför det totala antalet
            blir 117 982 resp. 117 118. Arbetslösheten under 1930-talet har
            under hela den efterföljande tiden
          </p>
          <pb facs="riksdagen-motions-pdf/data/1968/mot_1968__fk__874/mot_1968__fk__874-002.pdf"/>
          <fw xml:id="i-JdrDVdxfrwnEJuQfCdr8RZ">
            Motioner i Första kammaren, nr 874 år 1968 5
          </fw>
          <p xml:id="i-TVenV2y5whQB13uM4qJmw7">
            använts av den socialdemokratiska regeringen såsom exempel på
            vad den tidigare borgerliga regimen lett till. Låt oss därför
            redovisa siffror från de tre svåraste åren under nämnda decennium:
          </p>
          <p xml:id="i-GgP1mo4j6EKZgwTz6n3sSh">
            Antalet hjälpta (re-
          </p>
          <p xml:id="i-4gpGVpJzX3H8vgdUan9EER">
            Antalet serv- och beredskaps- hjälpsökande arbeten, kurser, kon-
            Återstående antal tantunderstöd) 1932 113 900 59 900 54 000 1933
            164 100 105 100 59 000 1934 114 800 79 400 35 400
          </p>
          <p xml:id="i-9qRTwiQvZBQdD2cNTDBP6k">
            Med samma terminologi blir 1968 års siffror:
          </p>
          <p xml:id="i-YWABFVc4Gn78XJihmoNepx">
            Januari 117 982 53 569 64 413 Februari 117 118 63 606 53.512
          </p>
          <p xml:id="i-VxMWqgQrFBApQGaBVEFxcG">
            Det bör beaktas att 1930-talets siffror avser årsmedeltal, medan
            1968 års siffror avser månader då arbetslösheten normalt är högst.
            Det är vidare så att ca 85 Z av de för 1968 »ej hjälpta» är anslutna
            till de inom fack- förbunden uppbyggda arbetslöshetskassorna,
            till vilka även statsbidrag ut- går. Över huvud taget är naturligtvis
            också samhällets resurser att på ett effektivt sätt bistå de oförvållat
            arbetslösa väsentligt större och metoderna härför väsentligt bättre
            än under 1930-talet. även med beaktande av allt detta är jämförelsen
            mycket talande. Av de svåra åren på 1930-talet är det endast 1933
            som visar ett högre antal »hjälpsökande&gt; än januari och februari
            månader 1968. Den socialdemokratiska ekonomiska politiken har
            visat sig misslyckad när det gällt att hålla den fulla sysselsättningen,
            trots att detta i alla möjliga sammanhang angivits som det väsentligaste
            för denna politik. Den inflatoriska politiken över huvud taget
            och högskatte- politiken i synnerhet har gjort att cirkeln nu
            är sluten.
          </p>
          <p xml:id="i-E9tBj16wy8jf9H1yANh7c9">
            I proposition nr 77 föreslås nu införande fr. o. m. den 1 januari
            1969 av en löneskatt med belopp motsvarande 1 Z av utgivna löner.
            Vidare föreslås att enskild rörelseidkare eller jordbrukare skall
            betala en egenavgift på 12 av sin inkomst av rörelsen eller jordbruket.
            Formellt har regeringen anknutit förslaget om löneskatt till det
            i propo- sition nr 100 framlagda förslaget rörande omläggning
            av den generella indirekta beskattningen från s. k. oms till mervärdeskatt.
            Vi avser att belysa denna sammanknytning i motion i anslutning
            till sistnämnda proposition och kommer här endast att uppehålla
            oss vid löneskatten som sådan. Innan dess vill vi dock något belysa
            egenavgiften. Denna skiljer sig från löne- skatten såväl i fråga
            om motivering och verkningar som till konstruktionen. Den officiella
            motiveringen för löneskatten är att skatten på investerings- varor
            öppet avlyftes vid införandet av mervärdeskatt, vilket ej är fallet
            vid oms. För egenavgiften kan i allmänhet ej ens formellt angivas
            något sådant skäl.
          </p>
          <pb facs="riksdagen-motions-pdf/data/1968/mot_1968__fk__874/mot_1968__fk__874-003.pdf"/>
          <fw xml:id="i-GSwgqbR1Y2ZU1vod2cimkJ">
            6 Motioner i Första kammaren, nr 874 år 1968
          </fw>
          <p xml:id="i-WWBqsYJXTc1KEBSfH5Hkzh">
            Löneskatten beräknas i förhållande till utgivna löner — alltså
            ersättning för utfört arbete. Egenavgiften däremot utgår i förhållande
            till inkomsten av förvärvskälla — jordbruksfastighet eller rörelse.
            Till en del har denna inkomst sin grund i utfört arbete, medan
            den till annan del kan härröra ur kapital som nedlagts i förvärvskällan.
            Egenavgiften drabbar följaktli- gen i princip hårdare än löneskatten.
            Löneskatten utgör liksom egenavgiften omkostnad i en förvärvskälla.
            Medan emellertid löneskatten kan nedbringas genom rationalisering
            och åt- följande minskning av arbetsstyrkan står ingen sådan möjlighet
            öppen beträffande egenavgiften. Egenavgiften skulle sålunda närmast
            få karaktären av en speciell skatt på förvärvskällorna jordbruksfastighet
            och rörelse. De mindre enheterna skulle därvid komma att drabbas
            förhållandevis hårdast. Vad härefter angår löneskatten kommer
            införandet därav att direkt öka ett företags omkostnader. Ökningen
            blir större ju fler anställda företaget har. Eftersom det ligger
            i varje företags intresse att söka hålla sina kostna- der så låga
            som möjligt, skapas genom löneskatten ett incitament att minska
            antalet anställda. Det kan härvid bli fråga om att avstå från
            verksamhet som är minst lönsam eller att genom investeringar göra
            viss arbetskraft obehövlig. Tendensen till sådan — på längre sikt
            i och för sig önskvärd — rationalisering förstärkes i och med
            att den i omsen inbyggda investerings- avgiften avskaffas. Efter
            hand torde löneskatten komma att övervältras. Beträffande kon-
            kurrensskyddade företag torde övervältringen komma att ske via
            prisbild- ningen. För företag vilkas priser bestämmes av den internationella
            mark- naden kan övervältringen rikta sig mot t. ex. lönerna, särskilt
            i ett läge där en arbetstidsförkortning pågår. I en konjunktur
            med överfull sysselsättning kan en löneskatt uppenbar- ligen vara
            motiverad såsom ett medel att söka skapa balans mellan till- gång
            och efterfrågan på arbetskraft. I dagens läge med dess mycket
            bety- dande arbetslöshet och risk för en ganska lång period av
            dämpad konjunk- tur är löneskatten direkt olämplig. Vad som nu
            behövs är åtgärder som kan öka sysselsättningen, icke sådana som
            ökar arbetslösheten. Man måste i sammanhanget hålla i minnet den
            sedan länge pågående betydande ök- ningen av svenska företags
            omkostnader, i första hand på grund av infla- tionen och det allmänna
            kompensationstänkandet, i andra hand genom de ökade och ökande
            arbetsgivaravgifterna för sjukförsäkring och ATP. Dessa stigande
            omkostnader är i väsentlig grad skuld till de alltför många företags-
            nedläggningar och avskedanden som ägt rum under de senare åren.
            Löne- skatten skulle accentuera dessa förhållanden, ej minst därför
            att den skulle försämra våra företags konkurrenskraft gentemot
            utländska företag. Ex- porten skulle försvagas och importen underlättas.
            Utöver det att svensk
          </p>
          <pb facs="riksdagen-motions-pdf/data/1968/mot_1968__fk__874/mot_1968__fk__874-004.pdf"/>
          <fw xml:id="i-SzkArPvkTHC6j2QWFyEsA2">
            Motioner i Första kammaren, nr 874 år 1968 7
          </fw>
          <p xml:id="i-LuJQzXXqbaBStFBdWAyWw3">
            produktion skulle få ytterligare avsättningssvårigheter skulle
            sålunda strä- vandena att förbättra vår handelsbalans undergrävas.
            Med den ovisshet rörande konjunkturutvecklingen som måste råda
            även bland dem som ser mer optimistiskt på den närmaste framtiden
            är det över huvud taget olämpligt att fatta beslut rörande en
            skatteform av den typ löneskatten representerar så långt före
            den tidpunkt då skatten är avsedd att träda i kraft — den 1 januari
            1969 —- som blir fallet om riksdagen i maj månad bifaller propositionen
            nr 77. Detta kan komma att visa sig vara ett mycket olyckligt
            beslut. Den kritik vi här riktat mot propositionen har väsentligen
            sin grund i den rådande konjunkturen och nuvarande sysselsättningssvårigheter
            samt våra farhågor för att situationen även under nästa år kan
            komma att bli mycket bekymmersam. Däremot innebär den inte att
            vi för all framtid vill avsvära oss möjligheten att genomföra
            en löneskatt. Såsom vi redan anfört kan en sådan vara motiverad
            i ett läge med överfull sysselsättning. Vi är medvetna om att
            samtliga demokratiska partier i riksdagen är besjälade av en önskan
            att komma till rätta med sysselsättningssvårigheterna. Måhända
            kunde då en för alla godtagbar lösning ligga i att nu antaga det
            framlagda förslaget till förordning om allmän arbetsgivaravgift
            utan att därvid be- sluta om tidpunkten för ikraftträdandet. Denna
            senare fråga skulle anstå till dess konjunkturen så förändrats
            att skattens återhållande verkan på sysselsättningen kan anses
            motiverad. Genom ett dylikt förfarande kunde alla behövliga åtgärder
            för att snabbt sätta förordningen i kraft vidtagas. Samtidigt
            kunde fortsatta övervägan- den och eventuella utredningar äga
            rum i syfte att undanröja de olägen- heter som är förenade med
            den föreslagna egenavgiften. Av de skäl vi ovan anfört rörande
            denna avgift finner vi det angeläget att en sådan översyn företages.
            Löneskatten beräknas i propositionen inbringa 720 miljoner kronor
            på helt år varav ca 240 miljoner på budgetåret 1968/69. Ca 20
            2. härav torde emellertid utgöra löneskatt som skall inbetalas
            av staten och kommunerna. Återstående belopp är långt mindre än
            vad som må inrymmas i felräk- ningsmarginalen för en budget på
            över 38 miljarder kronor. Att i dagens lågkonjunktur öka totalbudgetunderskottet
            med ifrågavarande belopp kan snarast ha en gynnsam samhällsekonomisk
            effekt. Skulle mot vad vi här förmodat — en mer markant konjunkturupp-
            gång inträffa under budgetåret 1968/69, skulle detta också innebära
            att stats- inkomsterna bleve större. Om det trots detta skulle
            anses föreligga behov att ta in ett belopp motsvarande vad löneskatten
            skulle ge under budget- året, bör enligt vår mening en justering
            av skattesatsen för mervärdeskatt ske. Denna skatt, som på grund
            av sin konstruktion kan ändras när som helst under det löpande
            budgetåret, är väl lämpad som konjunkturregula-
          </p>
          <pb facs="riksdagen-motions-pdf/data/1968/mot_1968__fk__874/mot_1968__fk__874-005.pdf"/>
          <fw xml:id="i-7hR1cJEv3QgrGPfRRuz7Hu">
            8 Motioner i Första kammaren, nr 874 år 1968
          </fw>
          <p xml:id="i-6ETPkrckBmLEBmnD6qyzK3">
            tor. Sett enbart från fiskal synpunkt finner vi denna skatteform
            klart vara att föredraga framför en löneskatt. Åberopande det
            anförda hemställer vi, att riksdagen, med avslag å förslaget i
            proposition nr 77 till ikraftträdandebestämmelser för förordningen
            om arbets- givaravgift, måtte i skrivelse till Kungl. Maj:t hemställa,
            1) att Kungl. Maj:t måtte förelägga riksdagen förslag om ikraftträdande
            av ovannämnda förordning först vid tid- punkt då konjunkturutvecklingen
            och sysselsättningssitua- tionen kan göra arbetsgivaravgiften
            motiverad; 2) att Kungl. Maj:t måtte företaga en översyn av förord-
            ningens bestämmelser rörande egenavgiften i syfte att un- danröja
            de med denna förenade olägenheterna.
          </p>
          <p xml:id="i-5apPVzbkkqkCoD8BRBGnV6" type="date">
            Stockholm den 18 april 1968
          </p>
          <div xml:id="i-Sav2K12YTuZqEXaAEDVM9x" type="signatureBlock">
            <p xml:id="i-BuuqDMVGobM4bsAXqYFvv6" who="i-MTA6YhhXtmnmGGwd2tXXRL" type="signature">
              Yngve Holmberg (h)
            </p>
            <p xml:id="i-XFTJusaBraSuWTzwArX7Jo" who="unknown" type="signature">
              Gösta Jacobsson (h)
            </p>
            <p xml:id="i-7FcL2aLEP2nzjTxbmBdwoH" who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
            <p xml:id="i-2EWRxrtoP1xdpPr3DyDi9H" who="i-XdricRvZKp8jwbwrxEgcha" type="signature">
              Allan Hernelius (h)
            </p>
            <p xml:id="i-4exAmMnhzwTABmcNrCHTuw" who="i-VJEkk4hYQan6syE9gekBfS" type="signature">
              Rolf Kaijser (h)
            </p>
            <p xml:id="i-ErQ14nQ5d12smFVSq2Hz2B" who="i-GFTRsNqinZi5u1Qbi8pmh8" type="signature">
              N. Yngve Nilsson (h)
            </p>
          </div>
          <p xml:id="i-5EgUT2u5w7K9b4bi1vNPAh">
            Ragnar Sveningsson (h) G. Ivar Virgin (h)
          </p>
        </div>
      </div>
    </body>
  </text>
</TEI>
