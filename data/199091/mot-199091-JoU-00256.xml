<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-JoU-00256">
  <teiHeader>
    <fileDesc>
      <titleStmt>
        <title>Jordbruks- och livsmedelspolitiken</title>
        <author corresp="r-0338066970018 r-0338066970018">av Håkan Hansson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jordbruks- och livsmedelspolitiken</title>
          <idno type="rdwebb">GE02Jo256</idno>
          <rs type="number">Jo256</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GE02Jo256/text</ref>
          <ref type="dokument_url_html">http://data.riksdagen.se/dokument/GE02Jo256</ref>
          <ref type="dokumentstatus_url_xml">http://data.riksdagen.se/dokumentstatus/GE02Jo256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0338066970018</idno>
            <name>Håkan Hansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>Gunhild Bolander</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>Bertil Fiskesjö</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>Kersti Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-LBxv6yE6qGgiE6ZPf3sMnD</idno>
            <name>Göran Engström</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XKg5iH6wEvNmjVSbmtT8aG</idno>
            <name>Hugo Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0338066970018</idno>
            <name>Håkan Hansson </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-LBxv6yE6qGgiE6ZPf3sMnD</idno>
            <name>Göran Engström </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XKg5iH6wEvNmjVSbmtT8aG</idno>
            <name>Hugo Andersson </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>Gunhild Bolander </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>Bertil Fiskesjö </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>Kersti Johansson </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QS6oVV4rS1R3ACQi7NMQzo" type="signed"/>
        <correspContext corresp="i-QS6oVV4rS1R3ACQi7NMQzo">
          <note type="signatory" corresp="r-0338066970018"/>
          <note type="signatory" corresp="i-Wiq5749k7owcARUynxZuX7"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-LBxv6yE6qGgiE6ZPf3sMnD"/>
          <note type="signatory" corresp="i-XKg5iH6wEvNmjVSbmtT8aG"/>
          <note type="signatory" corresp="r-0338066970018"/>
          <note type="signatory" corresp="i-LBxv6yE6qGgiE6ZPf3sMnD"/>
          <note type="signatory" corresp="i-XKg5iH6wEvNmjVSbmtT8aG"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-Wiq5749k7owcARUynxZuX7"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-X8h8DhaFnaqHz5Z9ujNuRe"/>
        </correspContext>
        <correspAction type="referral" xml:id="i-XSaJV3PhAUoHz4qRE2RTEn">
          <date when="1991-02-06"/>
        </correspAction>
        <correspAction type="dismissal" xml:id="i-En8M7Y2DvBPRqaHsCCERiN">
          <date when="1991-02-05"/>
        </correspAction>
        <correspAction type="submission" xml:id="i-S1nFUmVSXjdjoTk1jitsdv">
          <date when="1991-01-25"/>
        </correspAction>
        <correspAction type="referral" xml:id="i-WraGQB6sbrkCoHpjh4iugc">
          <date when="1991-02-06"/>
        </correspAction>
        <correspAction type="dismissal" xml:id="i-NvrLu1ZxCfFNjKMpqX4cnt">
          <date when="1991-02-05"/>
        </correspAction>
        <correspAction type="submission" xml:id="i-WGK8QSYyB2oSu1F79deAQ8">
          <date when="1991-01-25"/>
        </correspAction>
        <correspAction type="assigned" xml:id="i-TnQsAKQUP3dfo9JbH6ukHF"/>
        <correspContext corresp="i-TnQsAKQUP3dfo9JbH6ukHF">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_JoU_256/mot_199091_JoU_256-001.pdf"/>
      <div type="motHeader" xml:id="i-HGuXp1aLN5uEhg3Jm4sHqA">
        <div type="motTitle" xml:id="i-UAMgm5kcycAa3RGzU3RJVq"/>
        <div type="motSubmissionInfo" xml:id="i-BbRJnKsqjcFhDLSAz9xF91"/>
      </div>
      <div type="motBody" xml:id="i-XqnNMJA16XJVmz6vysL6r6">
        <div xml:id="i-TmC7WqeKgGe2bdwtqbeDNp">
          <p xml:id="i-QdXJaQo4CAxfCZWNnPrA74">
            Motion till riksdagen 1990/91:Jo256
          </p>
          <p xml:id="i-MEa3C6rgMe2s7MxqPjHW4W">
            av Håkan Hansson m.fl. (c) Jordbruks- och livsmedelspolitiken
          </p>
          <p xml:id="i-ApFNtRx5iMQPLT1T64yvyT">
            Nu behövs stabila spelregler!
          </p>
          <p xml:id="i-Go7ay92k9GVLLECnPEsbGt">
            Den tekniska och ekonomiska utvecklingen för med sig att förutsättningarna
            för jordbruks- och livsmedelsproduktionen ständigt förändras.
            Till den tek- niska utvecklingen kan vi räkna resultatet av växtförädling,
            husdjursavel och annan FoU inom produktionsteknik och vidarebehandling
            av produkter från jordbruket. Till ekonomisk utveckling hör höjd
            materiell standard, ändrade konsumtionsvanor och nya regler för
            internationell handel. Liksom på många andra områden har förändringarna
            påverkats genom ett samspel mel- lan fria krafter och politiska
            beslut. Den centrala roll, som livsmedelsförsörj- ningen spelar
            för alla människor, har lett till att de olika ländernas regeringar
            som regel mer aktivt sökt styra utvecklingen inom jordbruket än
            inom andra näringar. Jordbruksnäringen i vårt land har de senaste
            årtiondena uppfyllt mycket höga krav på anpassning. För enskilda
            företag har förändringarna varit dra- matiska. Sammantaget får
            man dock intrycket av en fortgående relativt lång- sam anpassningsprocess,
            där takten varierat från tid till annan, men som hela tiden varit
            hanterbar. Skälet till detta är att vissa grundläggande mål och
            principer för jordbrukspolitiken legat fast och att man vid varje
            nytt besluts- tillfälle och i den praktiska tillämpningen tagit
            relativt små steg mot föränd- ringar. Insikten om att jordbruksnäringen
            måste arbeta långsiktigt, att t.ex. markens produktionsförmåga
            inte får utarmas, har lett till slutsatsen att nä- ringen behöver
            stabila spelregler. Det är därför synnerligen viktigt att det
            livsmedelspolitiska beslutet från våren 1990 nu fullföljs och
            med ett från myndigheter generöst agerande gentemot jordbruksnäringen.
            Nya förbehåll och tolkningar av vårens jordbrukspolitiska beslut,
            som ändrar tillämpning, begränsar eller försvårar omställningsprocessen,
            måste avstyras. Här har re- geringen ett särskilt ansvar gentemot
            myndigheters agerande. Samtidigt får inga nya förändringar och
            ingrepp i den nu fastlagda livsmedelspolitiken ut- göra störningsmoment
            i det nu påbörjade förändringsarbetet. Förslag om ensidig svensk
            neddragning av gränsskyddet som ånyo aktualiseras av jord- bruksministern
            och socialdemokratin måste kraftfullt avvisas.
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-002.pdf"/>
          <p xml:id="i-PiQBDiirhs9eKJUKZkcAhc">
            Hänsyn till omvärlden
          </p>
          <p xml:id="i-7AXMBF9ruQrzohYahjsFHP">
            Till de förhållanden som bör påverka jordbruks- och livsmedelspolitiken
            hör självfallet utvecklingen i vår omvärld. Vi kan idag konstatera
            att världspro- duktionen av livsmedel ökar långsammare än befolkningstillväxten.
            Det är inte bara i katastrofområden, som t.ex. Eritrea och Tigre,
            som befolkningen lider brist på livsmedel. Även på närmare håll
            som i Östeuropa är livsmedels- bristen betydande. Sett i detta
            globala perspektiv är det oriktigt att tala om överskott. Behovet
            av mat finns där även om det p.g.a. människornas fattig- dom inte
            manifesteras i efterfrågan på en marknad. När länder i den västliga
            världen vidtar åtgärder för att begränsa produktionen och därmed
            minska sina överskott blir bristen på livsmedel ännu större om
            inte samtidigt länder med underskott kan öka sin produktion. Det
            är därför ofrånkomligt att ut- ifrån ett globalt perspektiv uppfatta
            den hittills förda svenska jordbrukspoli- tiken som föga vidsynt
            och insiktsfull. Den ökade spänning som nu sker i vår omedelbara
            omvärld manar till sans och klarsynthet även i våra egna bered-
            skaps- och säkerhetspolitiska överväganden. Här spelar det svenska
            jord- bruket en viktig roll.
          </p>
          <p xml:id="i-462e7qudpj1S8t6u5Ms8ob">
            Produktion kostar överallt
          </p>
          <p xml:id="i-Fx6kunHhpfraFT7WZGvJv3">
            Biologiskt och tekniskt kan vår jord klara livsmedelsförsörjningen
            för många fler människor än som finns idag. Det finns m.a.o. en
            outnyttjad produk- tionspotential. Men den står inte gratis till
            förfogande. För att resurserna skall kunna utnyttjas krävs kultivering,
            bevattning, terrassering och utveck- ling av tekniken både inom
            primärproduktionen och för vidarebehandlingen och marknadsföringen
            av produkterna. Idag går stora mängder mat till spillo till följd
            av brister i hanteringen. En del av vårt bistånd till utvecklingsländer
            används för att förbättra livsmedelsförsörjningen, men erfarenheten
            säger oss att det tar lång tid att uppnå resultat och att framstegen
            snabbt kan rase- ras. Vägen till tryggad livsmedelsförsörjning
            är mycket lång i de folkrika bristområdena. En rimlig slutsats
            av detta är att teoretiska beräkningar över jordens för- sörjningspotential
            är föga intressanta om de inte förses med kalkyler över vad det
            kostar att utnyttja den. Det är inte självklart bättre att lämna
            resurser för livsmedelsproduktion outnyttjade t.ex. i Sverige
            och istället ensidigt ta i anspråk nya i ett u-land. Så länge
            den långsiktiga trenden pekar mot ökad brist på livsmedel borde
            vårt handlande inriktas på att både utnyttja de pro- duktionsresurser
            som finns och satsa på utveckling av ökad produktion i bristländer.
            En annan viktig slutsats, som direkt berör vår egen jordbrukspo-
            litik, är att den måste vara långsiktig samt att det är en uppgift
            för samhället att ge jordbruksnäringen stabila spelregler och
            utjämna svängningar i utbud och priser som varken producenter
            eller konsumenter är betjänta av.
          </p>
          <p xml:id="i-7ZJt15Qp41R6DpMnsCMUqx">
            Jordbrukets internationalisering
          </p>
          <p xml:id="i-Wp83WojzYxmknjr1rciGzQ">
            Inom ramen för GATT-rundan förra året diskuterades hur jordbruksstödet
            i de olika medlemsländerna successivt kan minskas. Erfarenheten
            sedan tidi- gare säger oss att detta reformarbete bör ske stegvis
            och att det inte bör base-
          </p>
          <p xml:id="i-7M16BRojYBcXkJS1r4knbQ">
            Mot. 1990/91 Jo256
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-003.pdf"/>
          <p xml:id="i-UZ1SWASd197w3ESEtkfcEc">
            ras på tillfälliga yttre förhållanden. Livsmedelsförsörjningen
            är sällsynt illa lämpad för kvartalspolitik. Spelreglerna bör
            vara stabila, men samtidigt bör de ge utrymme för en smidig anpassning
            till ändrade förutsättningar, t.ex. på den internationella världsmarknaden.
            - Mot denna bakgrund är det viktigt för svenskt vidkommande att
            det för- nyelsearbete som nu påbörjas inom ramen för omställningsprogrammet
            tar vara på det värdefulla och utvecklingsbara. Nya idéer kan
            och skall prövas, men att alltför snabbt övergå från ett system
            med detaljerade regler till dess motsats har sina risker. För
            ett lugnt och metodiskt förnyelsearbete talar också att det är
            mycket svårt att förutse effekterna, som kan uppstå vid en successiv
            s.k. avreglering och marknadsanpassning. Till detta ska läggas
            en snabbt förändrad global livsmedelssituation. Med säkerhet är
            det också så att effekterna av fattade beslut framträder med full
            styrka först efter några år.
          </p>
          <p xml:id="i-3f9BU39XSjXteGW5zSQieb">
            Principerna bör ligga fast
          </p>
          <p xml:id="i-UyveVgxuNRVDM6XuEchpri">
            Man kan diskutera detaljformuleringar och vilken vikt som skall
            tillmätas
          </p>
          <p xml:id="i-BjufY91FjA8Ly4JiXgyYAu">
            olika delmål för jordbruks- och livsmedelspolitiken. En ökad
            internationali- -
          </p>
          <p xml:id="i-43wtSHJmMDmyCRZypZGBuN">
            sering är snarast ett motiv för oss att på detta område ha en
            nationellt orien- terad politisk målsättning. Jordbruksnäringen
            och livsmedelsförsörjningen är så viktiga frågor att samhället/staten
            inte kan frånkänna sig det fortsatta ansvaret för utvecklingen.
            Under inga förhållanden får statsmakterna nu vidta nya åtgärder
            som hindrar eller försvårar anpassningsprocessen för lant- brukarna/näringen.
            i omställningsprogrammet. Om omställningen skall lyckas måste
            insatser göras gemensamt och ansvaret delas mellan samhället och
            näringen.
          </p>
          <p xml:id="i-9TMnqx4HgdgMfJ9ZN1ZeSP">
            Riktlinjer för jordbruks- och livsmedelspolitiken
          </p>
          <p xml:id="i-JK4WSw7VnafPpugGbCmPB">
            Enligt vår mening bör syftet för den framtida jordbruksoch livsmedelspoliti-
            ken vara: —- att trygga vår livsmedelsförsörjning såväl i fred
            som under avspärrning och krig - att ge konsumenterna säker tillgång
            till ett rikt varierat sortiment av livs- medel av hög kvalitet
            till rimliga priser, samt - att ge lantbrukarna sådana ekonomiska
            villkor som möjliggör ett långsik- tigt, resursbevarande och miljöanpassat
            jordbruk.
          </p>
          <p xml:id="i-AA5ma7G7g6BqC2HuKPa9cA">
            Dessa målformuleringar ansluter i allt väsentligt till gällande
            beslut av riks- dagen. Vi kan inte acceptera sådana ändringar
            av jordbrukspolitiken, som även- tyrar näringens fortbestånd.
            Inte i någon del av landet får uppstå ett sådant hot. Familjelantbruket
            skall också i fortsättningen vara den dominerande fö- retagsformen.
            Dess villkor skall läggas till grund vid avvägningar om lönsam-
            heten. Jordbruket måste vara berett att anpassa sig till ändrade
            förhållanden på marknaden och till krav som ställs från omvärlden,
            t.ex. i fråga om produk- tionsteknik och miljöhänsyn. Livsmedelskvalitet,
            mångfald, miljö, resurs-
          </p>
          <p xml:id="i-XhkED4Gvn1UyGT48DgS1Dq">
            Mot. 1990/91 Jo256
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-004.pdf"/>
          <p xml:id="i-GrgY1RmPJyZujt2pGDqEdo">
            hushållning och djuretik är några nyckelord i denna fortgående
            anpassnings- process. Även framdeles måste svenskt jordbruk omfattas
            av ett gränsskydd som utformas så att den avsedda prisnivån uppnås.
            Vår principiella ståndpunkt är att vårt land inte har skäl att
            avveckla pris- regleringarna i snabbare takt än andra länder inom
            GATT, i första hand EG och övriga länder i Norden. Gränsskyddet
            kan reduceras bara om importpri- serna stiger eller om producenterna
            kompenseras på annat sätt. Ytterligare sänkt lönsamhet i jordbruket
            skulle få helt förödande konsekvenser. Den jordbruksmark som inte
            behövs för livsmedelsproduktion skall ges annan produktiv användning.
            Biobränsle, fiberprodukter och andra råvaror för industrin kan
            på varierande sikt bli värdefulla alternativ. Detta utgör också
            en klart uttalad målsättning för de livsmedelspolitiska besluten
            förra våren som fem partier står bakom. Omställningen tar tid.
            Det är viktigt att omställningsstödet ges en generös och kristallklar
            tillämpning. Här har åter- igen regeringen ett ansvar för att
            riksdagens intentioner fullföljs.
          </p>
          <p xml:id="i-V1bmLTo59arMSYErVDxZBx">
            Jordbruket och konkurrensen
          </p>
          <p xml:id="i-RaJNthPoYizgc8mfdebEZQ">
            Lantbrukarna måste ges rätt att på samma sätt som hittills samverka
            i koope- rativa föreningar för inköp av förnödenheter, avsättning
            av produkter från jord- och skogsbruket, serviceverksamhet och
            kapitalförsörjning. Inskränk- ningar i denna rätt och i de kooperativa
            företagens möjligheter att arbeta och fritt utveckla sin särart
            får inte ske. Istället bör den kooperativa företags- formen utvecklas
            och ges likvärdiga villkor som aktiebolagsformen. Under senare
            tid har mot lantbrukskooperationen riktats angrepp, som har sin
            udd mot kooperationens grundläggande principer. Syftet är uppen-
            barligen att minska de positiva effekter, som lantbrukarna kan
            uppnå genom kooperativ samverkan. Vissa myndigheter och politiker
            ser som sin uppgift att stimulera lantbrukare till osolidariskt
            uppträdande gentemot yrkeskolle- gorna och att begränsa deras
            möjlighet att bedriva verksamhet i företagsfor- men ekonomisk
            förening. Man vill tvinga fram bolagsbildning. Samtidigt som staten,
            som delägare i en landsomfattande livsmedelsindustri, medver-
            kar till ytterligare koncentration och kraftsamling inom denna
            sfär för att möta in- och utländsk konkurrens, diskuteras i en
            statlig utredning lagförslag som direkt syftar till att hindra
            lantbrukskooperationen och dess många en- skilda lantbruksföretagare
            från att möta dessa åtgärder. I den omställning och anpassning
            till ändrade förhållanden som jordbruksnäringen står inför måste
            lantbrukskooperationen kunna spela en huvudroll. Också andra orga-
            nisationer kan göra insatser för att begränsa problemen. Det vore
            absurt att i detta läge genomföra åtgärder, som hindrar lantbrukarnas
            egna föreningar att underlätta omställningsprocessen. Förslag
            som aviseras från regeringen senare i vår i syfte att begränsa
            lantbrukskooperationens rätt att verka måste tillbakavisas.
          </p>
          <p xml:id="i-EwXfexkFSStRAo8LGrwRh1">
            Den internationella utvecklingen
          </p>
          <p xml:id="i-MW1K9XmBt28GZSYYoDxhow">
            Som nämnts utgör de betydande överskotten och låga priserna på
            världs- marknaden huvudorsaken till den låga lönsamheten i jordbruket.
            Dessa pro-
          </p>
          <p xml:id="i-RkJtRq9j7aSRF3VVbGZkqu">
            Mot. 1990/91 Jo256
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-005.pdf"/>
          <p xml:id="i-L1woVQ96ptkVFLyHcrnYGj">
            blem utgör också i stor utsträckning den bakomliggande orsaken
            till att ett genombrott i förhandlingarna inom GATT-rundan på
            jordbruksområdet förra året syntes möjlig. Såväl för jordbrukare
            som för konsumenter måste ett gemensamt intresse ligga i att åstadkomma
            en balans mellan den in- hemska konsumtionen och produktionen
            av livsmedel. Svenskt jordbruk har ingen anledning att avskräckas
            en friare handel, ökad konkurrens och en bättre fungerande marknad.
            Men för att detta ska kunna åstadkommas för- utsätts att alla
            GATTländer gemensamt skapar förutsättningar för detta. Något betydande
            framsteg mot en friare marknad på livsmedelsområdet är dock knappast
            att vänta inom ramen för det internationella arbetet. Sam- manbrottet
            i GATT i höstas gav mer än väl ett bevis på detta. Det fortsatta
            resultatet vid det planerade återupptagandet av GATT-förhandlingarna
            se- nare i vår bör därför avvaktas innan ytterligare initiativ
            tas som riskerar att ensidigt drabba det svenska jordbruket. Detta
            innebär att vi i Sverige måste ha ett gränsskydd som garanterar
            svenskt lantbruk att arbeta under samma villkor som jordbruket
            i våra kon- kurrentländer även framöver. En övergång till tullar
            eller ett helt borttagande av export stödet kan ris- kera att
            i vissa länder — beroende på de skiftande förutsättningarna —
            slå ut betydande delar av jordbruket. Framför allt skulle ett
            generellt system med tullar missgynna länder som uppställer höga
            försörjnings-, beredskaps- och regionalpolitiska mål för sin jordbrukspolitik.
          </p>
          <p xml:id="i-XcbfbJHFFPvPhNtipzJbPJ">
            GATT GATTSs förhandlingar, den s.k. Uruguayrundan, avbröts före
            jul 1990 utan att några resultat uppnåtts. Detta berodde främst
            på att EG och USA inte kunde komma överens. När och hur förhandlingarna
            kan återupptas är oklart. Enligt centerns bedömning kommer varje
            land att vilja ha en egen försörj- ningsbas för livsmedel även
            i framtiden, bl.a. beroende på miljöförstöring- ens negativa effekter
            för livsmedelsproduktion. Detta är en viktig utgångs- punkt för
            Sveriges agerande i förhandlingarna. Enskilda länders möjligheter
            att ha en egen livsmedelsförsörjning måste slås fast. Nordiska
            rådets internationella havsföroreningskonferens 16-18 oktober
            1989 uppmanade deltagarländernas regeringar ”att säkerställa att
            internatio- nella överenskommelser (exempelvis GATT:s jordbruksavtal)
            till fullo be- aktar de miljömässiga konsekvenserna av sådana
            överenskommelser”. Den svenska regeringen måste i de förhandlingar
            som nu återupptas inom GATT hårdare driva miljökraven. Regeringen
            har vid ett flertal tillfällen visat stor ivrighet att gå före
            andra länder i åtaganden i GATT-förhandlingarna. Det gällde bl.a.
            notifikationen till GATT i oktober 1989. Regeringen drog också
            förhastade slutsatser vad gällde uppräkningen av stödformer. Detta
            ledde till införandet av kontant- stöd. GATT-förhandlingarna är
            viktiga för en effektivare världshandel. Ett bra resultat i förhandlingarna
            är viktigt för ett litet land som Sverige, där utrikes-
          </p>
          <p xml:id="i-AtyaMRrrAXmTcdom7b74HE">
            Mot. 1990/91 Jo256
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-006.pdf"/>
          <p xml:id="i-FrAGzoQmBSEgJ4TDejfU8S">
            handeln är av stor ekonomisk betydelse. Detta får dock inte leda
            till att rege- ringen i förhandlingarna bortser från att försöka
            göra en för landet så bra uppgörelse som möjligt.
          </p>
          <p xml:id="i-3E91r8XydvcK782mZEYPDq">
            Gränsskyddet
          </p>
          <p xml:id="i-8HNAuWmjD7UUVtDQ8nSSPY">
            Riksdagens beslut om livsmedelspolitiken (1990/91:JoU25) förra
            våren inne- bär att det svenska gränsskyddet i form av rörliga
            införselavgifter skall behål- las i avvaktan på resultat av GATT-förhandlingarna.
            Det är viktigt att slå fast detta då regeringens antydningar om
            att gå vidare och avveckla även dessa har gett förespegling om
            att detta också ingick i förra vårens livsmedelspoli- tiska beslut.
            Utskottet anförde:
          </p>
          <p xml:id="i-DfipsJqHWg8euoEd65L3DX">
            Det skall inte ske någon ensidig neddragning av gränsskyddet,
            utan resulta- tet av GATT-förhandlingarna blir avgörande för anpassning
            av detta.
          </p>
          <p xml:id="i-S7juTUeDw1qRnTC8zPXA8C">
            Vad gäller gränsskyddets utformning m.m. skriver utskottet:
          </p>
          <p xml:id="i-Y5MRzvKWw1ni6XWqfJEzHN">
            Frågan om förändringar av gränsskyddet, såväl tekniskt som nivåmässigt,
            bör avgöras i en takt som en kommande överenskommelse i GATT anger.
            En nordisk utgångspunkt är härvid att sänkningar skall göras i
            reala termer, varvid tidigare sänkningar från 1986 får tillgodoräknas.
            Utskottet vill under- stryka att någon ensidig neddragning eller
            förändring av gränsskyddet för Sveriges del inte bör komma i fråga.
          </p>
          <p xml:id="i-EkJSf67T62ZwCuE2Mx572o">
            Regeringen anför nu i budgetpropositionen att man ”förbereder
            därför en sänkning av gränsskyddet och kommer under våren i ljuset
            av GATT-för- handlingarna att presentera förslag till detta.”
            Då GATT-förhandlingarna knappast hittills gett upphov till någon
            större optimism kan ett sådant besked från regeringen knappast
            tolkas på annat sätt än ett försök till total mörkläggning av
            hela frågan. Det är dock från centerns utgångspunkt helt klart
            att gränsskyddets utformning i Sverige skall vara fullständigt
            kopplat till GATT-förhandlingarnas resultat. Innan ett re- sultat
            uppnås där kan inte Sverige förändra sitt gränsskydd. Man måste
            kunna utgå ifrån att en överenskommelse mellan fem partier i riksdagen
            är hållbar under den period omställningen av jordbruket gäller.
            Om den social- demokratiska regeringen mindre än ett år efter
            ingången överenskommelse lägger förslag som strider mot den, kan
            inte centern längre ta ansvaret för den politik som bedrivs. En
            ensidig neddragning av gränsskyddet från svensk sida skulle utgöra
            den definitiva dödsstöten för det svenska jordbruket.
          </p>
          <p xml:id="i-GwVWskT7uMCNLoGLvsdCBG">
            Exportstöd m.m.
          </p>
          <p xml:id="i-D9eHdi5S83FDfbhepS27du">
            Centern anser att exportverksamhet måste få bedrivas inom branschvisa
            sälj- bolag utan hinder av kommande konkurrenslagstiftning. Avvecklingen
            av exportstöd bör gå i samma takt i Sverige som i omvärlden. Utgången
            av GATT-förhandlingarna vad avser denna fråga är mycket osäker.
            EGs hård- nackade motstånd mot avveckling av stöden kan leda till
            att lösningen blir en reduktion, men ej borttagande av exportstöden.
            Om exportstödet i omvärlden endast reduceras bör riksdagen hos
            rege- ringen begära förslag till system till svenskt exportstöd
            i enlighet med riksda-
          </p>
          <p xml:id="i-CdTGPJouMFrp42tbjaQA2G">
            Mot. 1990/91 Jo256
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-007.pdf"/>
          <p xml:id="i-NZacWdRDRJb7twGfiy566f">
            gens beslut om ömsesidighet, på ett sätt som ej strider mot GATT.
            Detta bör gälla även systemet med råvarukostnadsutjämning (RÅK).
            Detta har också stöd i det beslut som fattades av riksdagen om
            jordbruks- politiken 1990. Jordbruksutskottet (1989/90:JoU25)
            anför:
          </p>
          <p xml:id="i-sjprzCSwy8jRNgmt77AtX">
            De nordiska länderna har gemensamt intagit den ståndpunkten att
            de flesta exportsubventionerna bör avskaffas. Undantag har gjorts
            för livsmedelsbi- stånd och rävarukostnadsutjämning. Det finns
            emellertid starka intressen inom GATT som representerar en annan
            syn på exportstödet. EG t.ex. har hävdat att det finns andra stödformer
            som har samma snedvridande effekter som exportstödet. Det är således
            förenat med vissa svårigheter att nu dra några säkra slutsatser
            angående resultatet av förhandlingsarbetet. Enligt ut- skottets
            mening bör den grundläggande principen om ömsesidighet som ut-
            skottet understrukit i ett inledande avsnitt om gränsskyddets
            nivå m.m. gälla även i denna fråga. Utskottet är dock i detta
            sammanhang inte berett att fö- reslå någon avvikelse från den
            förhandlingslinje som Sverige intagit i frågan om exportstöd.
            En förutsättning för detta ställningstagande är att de fort- satta
            GATT-förhandlingarna blir framgångsrika vad gäller avskaffande
            av handelssnedvridande stöd. Det måste också finnas möjligheter
            att hantera årsmånsvariationer, säsongsvariationer och tillfälliga
            exportkvantiteter i öv- rigt och genom t.ex. branschvisa säljbolag
            avsätta sådana tillfälliga export- kvantiteter på världsmarknaden.
          </p>
          <p xml:id="i-GnBTXMwXQXRHBrH5HCy89G">
            Lantbruket som råvarubas för en ny industriutveckling
          </p>
          <p xml:id="i-5ACC4USHfeqYLpswfJCZm3">
            Få näringar, om ens någon, har som lantbruket med jorden, vattnet,
            luften och växtligheten som råvaror så goda förutsättningar att
            i en framtida indu- striutveckling med ökade krav på miljöhänsyn
            utvecklas till en viktig fram- tidsnäring. Detta utgör också utgångspunkter
            för förra vårens livsmedelspo- litik. Det är därför som tidigare
            sagts viktigt att detta beslut fullföljs med en generös tillämpning
            avseende omställningsstödets användning och villkor. Här har regeringen
            ett ansvar för att ansvariga myndigheter verkar för att livsmedelspolitiska
            beslutets intentioner fullföljs. Lantbruket måste utnyttjas offensivt
            i den industriella förnyelsen. I slätt- bygderna med sina speciella
            förutsättningar bör specialgrödor, t.ex. energi- grödor, spela
            en ökad roll för vår svenska energiförsörjning. Framför allt gäl-
            ler detta satsningen på vegetabiliska bränslen såsom etanol. Men
            även inom områdena bioteknik, medicinsk industri och på miljötekniska
            området bör lantbruket komma att spela en viktig roll. Det innebär
            självfallet att andelen kontraktsoch specialodlingar kommer att
            öka. Men för att klara detta måste det från statsmakterna bedrivas
            en offensiv och konsekvent jordbrukspolitik där staten från sin
            sida är beredd att direkt via ytterligare omställningsstöd och
            forskningsanslag göra direkta insatser för näringens förnyelse.
          </p>
          <p xml:id="i-3idtaWFdRaVsxAm8oGNLG2">
            Nya industrigrödor
          </p>
          <p xml:id="i-R58gjrsZi5dvHCnz81iA8L">
            En medveten satsning på framför allt energigrödor skulle dels
            minska spann- målsöverskottet, dels bättre utnyttja svenskt lantbruk
            för framtidsinriktade investeringar på energiområdet. Istället
            för nu rådande situation skulle lantbruket i framtiden i kombina-
            tion med spannmålsodling även kunna producera foder, industri-
            och energi-
          </p>
          <p xml:id="i-Pdfd1L2zLaL1RMgEWUt8bb">
            Mot. 1990/91 Jo256
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-008.pdf"/>
          <p xml:id="i-GW4a466XdgNhgijQpkBrhK">
            råvaror. Flera av dessa skulle kunna utgöra s.k. fånggrödor som
            skulle kunna vara en miljöpolitisk investering för att åstadkomma
            en bättre kvävebalans i våra marker och vattensystem.
          </p>
          <p xml:id="i-WcETyjoLpKxZk8Sf3cV1CK">
            Luzern och gräs
          </p>
          <p xml:id="i-XpnHXpH2GRuyu5fh1Qa6rF">
            Jordbruksgrödor som luzern och olika sorters gräs kan användas
            för fram- ställning av fiber till pappersmassaindustrin. En fullskaleanläggning
            för detta bör kunna vara igång redan i början av 1990-talet. För
            en produktion av 50 000-100 000 ton massa beräknas 20000-40 000
            hektar åkermark be- höva tas i anspråk.
          </p>
          <p xml:id="i-C7XMVLELfibmpCDgb53RvY">
            Lin för byggnadsindustrin
          </p>
          <p xml:id="i-GGActu1F4P9M843B9bHCy6">
            Fiber från lin kan användas inom byggnadsindustrin för tillverkning
            av ex- empelvis spånplattor. Svensk linodling skulle också kunna
            användas inom mera traditionella områden som t.ex. oljeframställning
            och för textilindu- strin.
          </p>
          <p xml:id="i-77vAyFVgBWhgvqXv9fF3bX">
            Lantbruket och läkemedelsindustrin
          </p>
          <p xml:id="i-Bh2yyp89tWMnjiVeJoSYTL">
            "Inom läkemedelsindustrin, som i Skåne är betydande, kan råvaror
            i ökad utsträckning komma att användas för framställning av läkemedel
            — främst från specialodlingar såsom gurkört. Försök har redan
            gjorts inom detta om- råde. Här bör en betydande potential för
            framtiden finnas. Förvisso tar denna typ av specialodlingar begränsade
            arealer i anspråk men kan ändå som specialprodukter sett ge betydande
            lönsamhet för ett antal lantbruksföretag.
          </p>
          <p xml:id="i-VnQJFDojgqrxLZCpHQ3K51">
            Etanol som drivmedel
          </p>
          <p xml:id="i-8zabJTJVunMsaxFfhXXzwL">
            Framför allt på energiområdet och för en satsning på ny miljövänlig
            teknik för t.ex. förbränningsmotorer, kan lantbrukets roll, vid
            sidan om sin nuva- rande som livsmedelsproducent, bli den viktigaste.
            Olika typer av energigrö- dor för framställning av miljövänliga
            vegetabiliska bränslen och drivmedel kan bli en av svensk industris
            nya och betydande verksamhetsgrenar. Inom ramen för det statliga
            energiforskningsprogrammet från mitten av 70-talet har redan idag
            betydande och framgångsrika forskningsresultat och försök kunnat
            redovisas. Det handlar nu om att produktutveckla, tillämpa och
            marknadsintroducera fler av dessa. Längst har försöksverksamheten
            kom- mit vad gäller användningen av etanol som drivmedel till
            bilar, bussar och traktorer. I samband med etableringen av försöksanläggningen
            för etanol- produktion i Lidköping för några år sedan genomförde
            Svenska Lantmän- nen, SLR och OK Stockholm ett försök med 5 26
            inblandning av etanol i bensinen i Stockholmsområdet. Försöken
            var framgångsrika. Liknande för- sök görs för närvarande med ren
            etanol för bussar i tätortstrafik på flera håll i landet, bl.a.
            i Stockholm. Den nyligen genomförda uppgörelsen mellan socialdemokraterna,
            folk- partiet liberalerna och centern på det energipolitiska området
            öppnar nu möjlighet för en satsning på etanoltillverkning. De
            ca 100.000 hektar åker-
          </p>
          <p xml:id="i-EE8wp66QLmjLRNrb3r3S4e">
            Mot. 1990/91 Jo256
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-009.pdf"/>
          <p xml:id="i-CEUXMGvufpaKzoP8kmgfXR">
            mark som här avses tas i bruk för detta ändamål är en viktig
            del i omställ- ningsprogrammet. Härmed har ett viktigt både jordbrukspolitiskt
            och ener- gipolitiskt steg tagits. Den framtida utformningen av
            tätortstrafiken bör ske med bästa kända miljövänliga teknik. Inom
            ramen för en medveten kollektiv tätortstrafik bör en satsning
            ske på i första hand miljövänliga bussar, företrädesvis drivna
            med vegetabiliska bränslen som etanol. Erfarenheterna från etanolbussar
            i Stock- holms tätortstrafik är genomgående positiva.
          </p>
          <p xml:id="i-9tPr5a68aQLPPxNwAvcXX3">
            Vegetabiliska oljor
          </p>
          <p xml:id="i-JLsETpFUbFMatKYmDgC2Ln">
            Vegetabiliska oljor t.ex. framställda av raps skulle kunna ersätta
            dieseloljan som drivmedel. De vegetabiliska oljorna kan också
            användas i tekniska sam- manhang t.ex. som skäroljor. Rapsarealen
            bör därför kunna öka — även om begränsningar måste göras med hänsyn
            till växtföljden.
          </p>
          <p xml:id="i-PJKXVWLqEss6UWtx5Bs8xD">
            Grödor för bioenergi
          </p>
          <p xml:id="i-GRFcXH1bBQuWD3FpFz8rxm">
            Odling av grödor för bioenergi t.ex. energiskog, gräs, bränslevete
            för för- bränning bör kunna spela en stor roll för kommunernas
            och industrins sats- ning på kraftvärmeverk baserade på biobränslen.
          </p>
          <p xml:id="i-Lf8cdtCYEWzQnACr5kdmX9">
            Grödor för biogas
          </p>
          <p xml:id="i-Ttc23mmQYWKVdn2ixG6o6a">
            Förgasning ger stora framtida möjligheter till användning av
            biobränslen. Organisk substans i form av ved, flis, gräs, avfall
            och gödsel kan med välkänd teknik förgasas. Andra exempel är skogsbränslen,
            energiskog och energigrö- dor som utgör ytterligare en betydande
            potential inför framtiden. För lant- bruket i slättbygderna kan
            grödor som luzern eller jordärtskocka användas för biogasframställning.
            Redan idag finns biogasanläggningar för produktion av metangas
            ur orga- niskt avfall. Förgasningstekniken är väl lämpad för småskalig
            produktion men också för större anläggningar. Biogasen kan framdeles
            bli en av våra stora energikällor både för uppvärmning och som
            drivmedel.
          </p>
          <p xml:id="i-Uws7XsXdE4heHKpzxrmZTA">
            Stärkelse för bättre miljöteknik
          </p>
          <p xml:id="i-F4mYxYqjT82S265zmciJQm">
            Stärkelse från i första hand potatis och spannmål har många användningsom-
            råden. Ett område som bör kunna spela en viktig roll för ökade
            miljöinsatser är stärkelsen som kolkälla för kvävereduktion vid
            industrins och våra kom- munala reningsverk. Med tanke på att
            flertalet kommunala reningsverk i landet helt saknar kvävereduktion,
            är snabba insatser nödvändiga för att kraftigt få ner kväveutsläppen
            från dessa. Här kan stärkelsen utgöra en vik- tig del i det miljöindustriella
            arbetet. Stärkelseprodukter kan också användas som fyllnadsmedel
            i sanitetsartik- lar. Genom att stärkelseindustrin redan idag
            är väletablerad bör en utökad satsning på detta område snabbt
            kunna ske.
          </p>
          <p xml:id="i-C2iLVXzVuhoFTcR5VX7ZDa">
            Mot. 1990/91 Jo256
          </p>
          <p xml:id="i-LD1EiKtpVmdhPN3j1yH1xT">
            10
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-010.pdf"/>
          <p xml:id="i-RBUTLjn6M8uZ3QxAKjGkEa">
            Sverige självförsörjande på protein
          </p>
          <p xml:id="i-99y8Fryi5cKX81odnuassD">
            En målsättning inför 90-talet måste vara att göra Sverige självförsörjande
            på protein. Genom en ökad odling av proteingrödor och genom framställning
            av protein i samband med etanolsättning fram till mitten av 90-talet.
          </p>
          <p xml:id="i-PUSEyAAFry2XN848GLUDLK">
            Livsmedelskvalitet och importsubstitution
          </p>
          <p xml:id="i-QDTkaZEZnFFaD6CoXX68F6">
            Lantbruket har visat sig ha mycket goda förutsättningar för en
            livsmedels- produktion av absolut världsklass. Konsumenterna måste
            ha förtroende för de livsmedel som produceras. De metoder som
            används skall vara förenliga med konsumenternas krav. Närproduktion
            och särskild marknadsföring av regionens produkter ökar förtroendet
            hos konsumenterna. Svenska livsme- del med sin höga kvalitet behöver
            inte rädas konkurrens från importerade livsmedel. En förutsättning
            är dock att samma krav ställs och samma regler gäller för importerade
            livsmedel som för dem som produceras inom landet. En ökad grupp
            konsumenter önskar livsmedel som produceras med alter- nativa
            odlingsformer t.ex. utan handelsgödsel och växtskyddsmedel. Det
            är viktigt att alla behov tillgodoses och att sådana livsmedel
            tas fram. Direkt stöd till de odlare som driver alternativ odling
            måste ges. Med tanke på den höga kvalitet som svenska livsmedel
            visar sig ha vid en internationell jämförelse och det ökade intresset
            från konsumenterna för högkvalitativa livsmedel, bör dessa i ökad
            utsträckning användas som råvara i svensk livsmedelsindustri.
            Idag importeras fortfarande i stor utsträckning råvaror till den
            svenska livsmedels- och förädlingsindustrin. Det gäller såväl
            på lantbrukssidan som på trädgårdssidan. Svenska grönsaker och
            frukt t.ex. borde i mycket högre grad användas inom förädlingsindustrin.
            Vid utveck- ling av en mera s.k. närproduktion måste en målmedveten
            importsubstitu- tion eller ersättning av importerade livsmedel
            äga rum. I de flesta fall beror det höga importinnehållet inte
            på ekonomiska faktorer utan snarare på tra- dition eller bristande
            medvetenhet om kvalitet från förädlingsindustrins sida. Genom
            att ställa samma kvalitetskrav på importerade livsmedel — såväl
            lantbruks- som trädgårdsprodukter -- ökar möjligheterna för en
            ökad an- vändning av svenska livsmedel inom förädlingsindustrin.
          </p>
          <p xml:id="i-D9rCT4McH8ufXnJScRwMgC">
            Hemställan
          </p>
          <p xml:id="i-G5JR75BMDTjbMr1xCrqcXC">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om synen på det svenska jordbruket, 2. att riksdagen som sin mening
            ger regeringen till känna vad i mo- tionen anförts om de fortsatta
            GATT-förhandlingarna, 3. att riksdagen som sin mening ger regeringen
            till känna vad i mo- tionen anförts om fortsatt svenskt gränsskydd
            uppbyggt med rörliga införselavgifter, 4. att riksdagen som sin
            mening ger regeringen till känna vad i mo- tionen anförts om tillämpningen
            av omställningsstödet,
          </p>
          <p xml:id="i-YTaWorkRTiESmToziZxF73">
            Mot. 1990/91 Jo256
          </p>
          <p xml:id="i-UMrZMthoF1u65tq42HHy6">
            11
          </p>
          <pb facs="riksdagen-motions-pdf/data/199091/mot_199091_JoU_256/mot_199091_JoU_256-011.pdf"/>
          <p xml:id="i-2T6rS6U8HLnevextuuqS8r">
            5. att riksdagen som sin mening ger regeringen till känna vad
            i mo- tionen anförts om nya industriråvaror från lantbruket.
          </p>
          <p xml:id="i-uH3h2zpBqqiVo5ZziQPAG">
            Stockholm den 25 januari 1991
          </p>
          <p xml:id="i-5isRyDE3CfFdwLPCbVXFsJ">
            Håkan Hansson (c)
          </p>
          <p xml:id="i-DU1aZB8EHHh9bUcVGGw1e4">
            Kersti Johansson (c) Rosa Östh (c) Bertil Fiskesjö (c) Göran
            Engström (c) Gunhild Bolander (c) Hugo Andersson (c)
          </p>
          <p xml:id="i-FfPrVxubdK1PapBjCdqg5w">
            Mot. 1990/91 Jo256
          </p>
          <p xml:id="i-P9Pe4FghLaL2uDxhpEc7e6">
            12
          </p>
        </div>
      </div>
    </body>
  </text>
</TEI>
