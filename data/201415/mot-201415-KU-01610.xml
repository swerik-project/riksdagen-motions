<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-01610">
  <teiHeader>
    <fileDesc>
      <titleStmt>
        <title>En rättighetsmekanism i EU</title>
        <author corresp="i-D8B2Xf6UADbqciPHrqFxSc">av Birgitta Ohlsson m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1610 av Birgitta Ohlsson m.fl. (FP)</title>
          <idno type="rdwebb">H2021610</idno>
          <rs type="number">1610</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2021610/text</ref>
          <ref type="dokument_url_html">http://data.riksdagen.se/dokument/H2021610</ref>
          <ref type="dokumentstatus_url_xml">http://data.riksdagen.se/dokumentstatus/H2021610</ref>
          <ref type="docx">http://data.riksdagen.se/fil/B94FF610-1740-45DC-BA6A-94155306100E</ref>
          <ref type="pdf">http://data.riksdagen.se/fil/06F5C259-D566-4722-8362-450AA6EF550D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6LENjYUV8qGfd4tD8oD4zU" type="signed"/>
        <correspContext corresp="i-6LENjYUV8qGfd4tD8oD4zU">
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-XNhzoo8e4qc1cM8U6t4ep8"/>
        </correspContext>
        <correspAction xml:id="i-7oH97uRHgXs2hTYn35jfLV" type="submitted">
          <date when="2014-11-07"/>
          <time when="15:46:00"/>
        </correspAction>
        <correspAction xml:id="i-SLMegduV4RaZZPiVvu1dNi" type="referred">
          <date when="2014-11-12"/>
        </correspAction>
        <correspAction xml:id="i-NEfW7X7KmRRcAwyuXEJar4" type="assigned">
          <date when="2016-04-27"/>
          <time when="13:45:46"/>
        </correspAction>
        <correspContext corresp="i-NEfW7X7KmRRcAwyuXEJar4">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-82mcYk5Lk42JhnRDumyXun" type="behandlas_i"/>
        <correspContext corresp="i-82mcYk5Lk42JhnRDumyXun">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1610 av Birgitta Ohlsson m.fl.
          (FP) En rättighetsmekanism i EU
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PNSB5sRJsQTd7AFmoME6yo">
            Förslag till riksdagsbeslut
          </head>
          <list style="ol">
            <item xml:id="i-Qdgx13B6tqUbHWEzEYtJpi">
              Riksdagen tillkännager för regeringen som sin mening vad som
              anförs i motionen om att verka för att en rättighetsmekanism inrättas
              i EU.
            </item>
          </list>
        </div>
        <div type="motContent">
          <head xml:id="i-WeB4in2KgDgtZDbo6aSdH8" type="h1">
            Motivering
          </head>
          <p xml:id="i-4Pcfpa96Rr4b9MGKyazkjt">
            I skuggan av den ekonomiska krisen rasar en värderingskris i
            Europa. Antiziganism, främlingsfientlighet, islamofobi, homofobi
            och antisemitism vinner mark. Inte sedan andra världskriget har
            det funnits så många rasistiska partier i EU-ländernas nationella
            parlament som i dag.
          </p>
          <p xml:id="i-3BoQFdH6qMK7CtAru1EhRP">
            Det är likaså mycket oroväckande att flera EU-länder kompromissar
            med EU:s grundläggande värden. I Ungern är pressfriheten och rättsstaten
            satta på undantag. I Spanien begränsas rätten att demonstrera
            utanför offentliga byggnader. I Rumänien diskrimineras den romska
            minoriteten. I Grekland och Bulgarien behandlas asylsökande i
            strid med gällande regler och de mänskliga rättigheterna.
          </p>
          <p xml:id="i-2m34X7HCzRyqpkvSWydUWd">
            Den som bryr sig om Europas framtid måste slå vakt om våra grundläggande
            värden. Ett trovärdigt Europa kompromissar inte med medborgarnas
            grundläggande rättigheter. Ett trovärdigt Europa agerar snabbt
            och effektivt när en medlemsstat kränker mänskliga rättigheter
            och rättsstaten. Ett trovärdigt Europa förstår att fundamentet
            för vår gemenskap inte bara ligger i ekonomin utan i våra värderingar.
            Om EU menar allvar med att vara en vakthund för mänskliga rättigheter
            måste unionen ibland visa tänderna. EU måste leva som man lär.
          </p>
          <p xml:id="i-FvvABbN5dBLVkHPGfMmqFo">
            EU har under den ekonomiska krisen tagit fram nya instrument
            och mekanismer för att hantera krisande ekonomier och hitta gemensamma
            lösningar på både europeisk och nationell nivå. Ett exempel är
            den europeiska planeringsterminen och en uppsättning nya regelverk
            som genom indikatorer, utvärderingar, rekommendationer, varningssystem
            och sanktioner har tvingat medlemsländerna att respektera överenskomna
            regler.
          </p>
          <p xml:id="i-TehyE2uActJCAMNaAzeQiM">
            Kriserna har fört Europa samman och visar att vi vinner på gränsöverskridande
            samarbete och gemensamma spelregler. Alla är överens om att ledarskap
            krävs för att skapa disciplin i EU-ländernas ekonomier. Lika viktigt
            är dock ledarskapet för att öka medlemsländernas respekt för unionens
            grundläggande värden.
          </p>
          <p xml:id="i-Wc7dfkVKUFyML24XsoHXUa">
            När ett land kandiderar för medlemskap i Europeiska unionen måste
            det leva upp till de så kallade Köpenhamnskriterierna som är en
            samling politiska, ekonomiska och administrativa krav. Landet
            måste ansluta sig till Europarådets konvention om de mänskliga
            rättigheterna och protokollet som ger medborgarna rätt att göra
            anmälningar till Europadomstolen, samt Europarådets ramkonvention
            för skydd av nationella minoriteter. Det måste också finnas väl
            fungerande institutioner som kan se till att rättigheterna garanteras
            också i praktiken.
          </p>
          <p xml:id="i-ScWtm97zvxoetywHcq5DUf">
            När ett land väl blivit medlem är det bundet av EU:s fördrag
            och har att respektera de värden och rättigheter som slås fast
            i Lissabonfördragets artikel 2:
          </p>
          <p xml:id="i-4JEuTF6LrsA7E5fVG7yuyR">
            Unionen ska bygga på värdena respekt för människans värdighet,
            frihet, demokrati, jämlikhet, rättsstaten och respekt för de mänskliga
            rättigheterna, inklusive rättigheter för personer som tillhör
            minoriteter. Dessa värden ska vara gemensamma för medlemsstaterna
            i ett samhälle som kännetecknas av mångfald, icke-diskriminering,
            tolerans, rättvisa, solidaritet och principen om jämställdhet
            mellan kvinnor och män.
          </p>
          <p xml:id="i-2DuAXmQjv1Z6wMd2AraHqN">
            Trots det saknar EU idag verktyg för att snabbt och effektivt
            följa upp överträdelser som inte innebär ett direkt brott mot
            direktiv och förordningar i EU:s lagstiftning.
          </p>
          <p xml:id="i-6i22qhJyF3mDHckLUGStLx">
            Lissabonfördragets artikel 7 gör det möjligt att vidta åtgärder
            mot medlemsstater som bryter mot EU:s grundläggande värden. Det
            kräver att Europeiska rådet först enhälligt slår fast att medlemsstaten
            ”allvarligt och ihållande” åsidosätter de värden som anges i artikel
            2. Rådet får därefter besluta att tillfälligt upphäva vissa av
            medlemsstatens rättigheter, inklusive rätten att rösta i ministerrådet.
            Den höga tröskeln för tillämpningen av artikel 7 har dock gjort
            den svår att tillämpa och det saknas praxis för hur det ska ske.
          </p>
          <p xml:id="i-GhaarGwjxU9BYVcU7gqSSt">
            EU-länderna har dessutom varit ovilliga att kritisera varandra,
            av rädsla att själva bli kritiserade. Ett uppenbart bevis för
            detta är att EPP-gruppen i Europaparlamentet konsekvent vägrat
            att kritisera den konservativa regeringen i Ungern.
          </p>
          <p xml:id="i-RvzEWiqc7aegMQVbVi9qz5">
            Detta visar på behovet av att inrätta en ny mekanism för att
            kunna garantera respekten för rättigheterna i Lissabonfördragets
            artikel 2 samt i EU:s stadga om de grundläggande rättigheterna.
            Det handlar om ett komplement till dagens vanliga överträdelseförfarande
            när EU-länder bryter mot EU-regler, och fördragets artikel 7,
            där kommissionen på olika sätt ges rätt att agera mot medlemsländer
            som på olika sätt kränker eller riskerar att kränka grundläggande
            rättigheter och rättsstatsprincipen. Det förutsätter i sin tur
            en systematisk granskning av samtliga medlemsländer.
          </p>
          <p xml:id="i-NL6xDCbG42PbBtd3NaNp6M">
            Frågan om en MR-granskning av medlemsländerna lyftes för första
            gången i allmänna rådet i april 2013 och den tidigare regeringen
            har drivit frågan hårt tillsammans med andra medlemsländer. Kommissionen
            återkom i mars 2014 med ett meddelande om att inrätta ett nytt
            ramverk för att stärka rättsstaten. Ramverket bygger på att kommissionen
            ska kunna utfärda rekommendationer till en medlemsstat vid ett
            systematiskt brott mot rättsstatsprincipen. Meddelandet presenterades
            i allmänna rådet den 18 mars i år och kommer troligen att diskuteras
            vidare i allmänna rådet under hösten.
          </p>
          <p xml:id="i-8RqsMaH8YJiLDj5v3PU1eN">
            Även Europaparlamentet har agerat tydligt i frågan. I en rapport
            i februari 2014 föreslog parlamentet att en ny ”Köpenhamnsmekanism”
            införs som syftar till att säkerställa att unionens grundläggande
            rättigheter och värden enligt artikel 2 i EU-fördraget och i stadgan
            om de grundläggande rättigheterna respekteras och skyddas.
          </p>
          <p xml:id="i-U6BknwPf2ttKbk6ok7bsBm">
            Sverige har välkomnat kommissionens initiativ och betonat vikten
            av att kommissionen – inte rådet – har en central roll för att
            garantera likabehandling och undvika politisering.
          </p>
          <p xml:id="i-Jh1qop6MeYBaDSU2oF6FVE">
            För fyra år sedan var Folkpartiet ensamt om att höja rösten för
            en regelbunden MR-granskning. I dag har idén om en mekanism för
            att slå vakt om de grundläggande rättigheterna stöd hos ett stort
            antal medlemsländer. Samtidigt är det väl känt att ett antal andra
            EU-länder ser detta som en inblandning i sina inre angelägenheter.
          </p>
          <p xml:id="i-8ft55YF4SHCf79YV3dAStU">
            Det är mycket angeläget att en verkningsfull rättighetsmekanism
            snarast kommer på plats, som dels ska övervaka och säkerställa
            att medlemsländerna fullt ut respekterar mänskliga rättigheter
            enligt fördraget och Köpenhamnskriterierna, dels ge kommissionen
            möjlighet att agera mot medlemsländer som kränker mänskliga rättigheter
            eller rättsstatsprincipen.
          </p>
          <p xml:id="i-NYBgLMc69npLMjbmQCAHn5">
            Folkpartiet anser att EU-kommissionen, som väktare av fördraget,
            regelbundet ska granska varje medlemsland. Rapporter ska offentliggöras
            varje år om hur varje land lever upp till EU:s grundläggande värden.
            Baserat på egen rapportering och information från andra källor
            ska kommissionen utfärda rekommendationer till ett medlemsland
            som riskerar att kränka de grundläggande rättigheterna eller rättsstatsprincipen
            i fördragets artikel 2. Vid kränkning ska kommissionen även kunna
            dra ett medlemsland inför EU-domstolen och föreslå kännbara sanktioner,
            i form av exempelvis frysning av EU-stöd.
          </p>
          <p xml:id="i-AhfemiojPYef6HCVsQ87N2">
            För att stärka kommissionens granskning bör kommissionen tillsätta
            ”fundamental rights officers” vid EU-kontoren i medlemsländerna,
            som rapporterar till Bryssel om hur landet lever upp till mänskliga
            rättigheter och rättsstatsprincipen. Man bör även dra nytta av
            det arbete som redan utförs av andra aktörer, t.ex. Europarådet
            och FN-systemet och inte minst EU:s byrå för grundläggande rättigheter
            (The European Union Agency for Fundamental Rights). Folkpartiet
            vill att byråns mandat bör utvidgas för att ge den ökat oberoende
            och ökade befogenheter.
          </p>
          <p xml:id="i-9PJ2XvraXGFEz6JSoFWJ56">
            För att garantera att samtliga medlemsländer behandlas lika är
            det viktigt att processen inte politiseras. Kommissionen bör därför
            ansvara för hela förfarandet och granskningen av EU-länderna måste
            bygga på objektiva kriterier. Skriftväxlingen med berörda medlemsländer
            ska omfattas av EU:s regler om offentliga handlingar.
          </p>
        </div>
        <div type="motSignatures">
          <list>
            <item xml:id="i-CEjDv8EyNxxw7iqDPriPyo" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
            <item xml:id="i-Q1jGBZHgmtNzJDLMwZ9n9r" who="i-HPYYRQv4ch2ZKcsG9Poys5">
              Maria Weimer (FP)
            </item>
            <item xml:id="i-7fwB6nVhnw2MUFALb17fGN" who="i-AHfQ621Fp1orxTGB2WDjUY">
              Fredrik Malm (FP)
            </item>
            <item xml:id="i-4BTJ4CoHnf94nDnj6qouRw" who="i-XNhzoo8e4qc1cM8U6t4ep8">
              Mathias Sundin (FP)
            </item>
          </list>
        </div>
      </div>
    </body>
  </text>
</TEI>
