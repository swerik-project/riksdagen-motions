<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-00295">
  <teiHeader>
    <fileDesc>
      <titleStmt>
        <title>En modern kriminalvård</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:295 av Linda Westerlund Snecker m.fl. (V)</title>
          <idno type="rdwebb">H602295</idno>
          <rs type="number">295</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H602295/text</ref>
          <ref type="dokument_url_html">http://data.riksdagen.se/dokument/H602295</ref>
          <ref type="dokumentstatus_url_xml">http://data.riksdagen.se/dokumentstatus/H602295</ref>
          <ref type="docx">http://data.riksdagen.se/fil/AA21CDAE-BBC4-41CA-BB4C-40E0CB71E3DE</ref>
          <ref type="pdf">http://data.riksdagen.se/fil/14AE0FFF-D0D1-43B7-8142-56DF70321A37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QxgdZtS9EX6BmtsieAnkGr" type="signed"/>
        <correspContext corresp="i-QxgdZtS9EX6BmtsieAnkGr">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-NHTSpjMDjrEXtXLipVwPE9" type="submitted">
          <date when="2018-11-09"/>
          <time when="14:45:33"/>
        </correspAction>
        <correspAction xml:id="i-AtMswJEZ2ECTyeRWnwJAgD" type="reviewed">
          <date when="2018-11-09"/>
          <time when="15:38:46"/>
        </correspAction>
        <correspAction xml:id="i-LwbzZU5NkFrxgbZFHbxhX1" type="referred">
          <date when="2018-12-05"/>
        </correspAction>
        <correspAction xml:id="i-Xmx9yEpjagGNTxVFPjh8Rh" type="assigned">
          <date when="2019-04-25"/>
          <time when="17:32:31"/>
        </correspAction>
        <correspContext corresp="i-Xmx9yEpjagGNTxVFPjh8Rh">
          <ref type="assignedTo">Justitieutskottet</ref>
        </correspContext>
        <correspAction xml:id="i-NUDgFJ6WoTLNkPAzMnuhqx" type="behandlas_i"/>
        <correspContext corresp="i-NUDgFJ6WoTLNkPAzMnuhqx">
          <ref type="uppgift">2018/19:JuU13</ref>
          <ref type="ref_dok_id">H601JuU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU13</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LcQrSArqZTxR3zhmpgPyq8" type="motHeader">
        <div xml:id="i-XdumF6p98SERQCWxKEgdb1" type="motTitle">
          Motion till riksdagen 2018/19:295 av Linda Westerlund Snecker
          m.fl. (V) En modern kriminalvård
        </div>
      </div>
      <div xml:id="i-8ojMx8b7vK4KeC3Wv3SE97" type="motBody">
        <div xml:id="i-D3Wdj88kSREL2yB4vCY8ND" type="motProposal" subtype="förslag">
          <head xml:id="i-M1Zunj2hxVeyBXdyHmxxuS">
            1 Förslag till riksdagsbeslut
          </head>
          <list xml:id="i-4qAvjJqFVJCwydRutoPgXc" style="ol">
            <item xml:id="i-DZNAEGp47B4DVKUWuirNQq">
              Riksdagen ställer sig bakom det som anförs i motionen om att
              Kriminalvårdens programverksamhet bör utökas till att även omfatta
              program för personer som begått hedersrelaterad brottslighet och
              tillkännager detta för regeringen.
            </item>
            <item xml:id="i-51iEBzUvKcrgwPXKhHBzzX">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att alla
              intagna på anstalt ges rätt att fullgöra grundskoleutbildning
              och tillkännager detta för regeringen.
            </item>
            <item xml:id="i-GYZ64mTzxcBmdG3r7bjfgW">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att tillsammans
              med funktionshindersorganisationerna kartlägga hur tillgängligheten
              inom Kriminalvården ser ut samt presentera förslag på vilka åtgärder
              som behövs för att Kriminalvården bättre ska kunna möta personer
              med olika funktionsnedsättningar, och detta tillkännager riksdagen
              för regeringen.
            </item>
            <item xml:id="i-7kFEnh2skcLKdeogYe68p6">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag som innebär
              att användningen av intensivövervakning med elektronisk kontroll
              utökas och kan tillämpas vid verkställighet av dom på fängelse
              upp till ett år och tillkännager detta för regeringen.
            </item>
          </list>
        </div>
        <div xml:id="i-H2vHMRh25PN66YHUSXr3Bo" type="motContent">
          <head xml:id="i-WepGrUe7zBjj75TtbSM19i" type="h1">
            2 Inledning
          </head>
          <p xml:id="i-GiFV7xb2VfchYAFFn1q7Uh">
            För Vänsterpartiet är det grundläggande att vi har en god och
            välfungerande kriminalvård som inte handlar om ren inlåsning av
            människor. Den moderna kriminalvården bygger på den s.k. normaliseringsprincipen.
            Det innebär att verkställigheten både i teori och i praktik ska
            organiseras så att en anpassning till livet utanför anstalten
            blir så enkel som möjligt. För att detta ska fungera så krävs
            det bl.a. att Kriminalvården och övriga relevanta instanser i
            samhället utanför samverkar.
          </p>
          <p xml:id="i-7LTxr6LgedZZxEttnr8vw5">
            Ett påföljdssystem ska fylla flera funktioner. Det ska bestraffa
            dem som begår brott, hjälpa dömda tillbaka in i samhället, fungera
            preventivt genom att avhålla människor från att begå brott samt
            genom väl avvägda straffsatser och påföljdsval upprätthålla förtroendet
            för rättssystemet. Straffet ska också verkställas på ett sätt
            som minskar risken för ny kriminalitet. Eftersom en liten andel
            av befolkningen står för en majoritet av brottsligheten är det
            återfallsförebyggande arbetet av stor betydelse för tryggheten
            i samhället. Allt färre av de klienter som lämnar Kriminalvården
            återfaller i brott som ger fängelse eller frivård. Sedan 2000-talets
            början har återfallen minskat med cirka 10 procentenheter. Av
            klienterna som frigavs från fängelse eller påbörjade verkställighet
            i frivård 1999 kom 42 procent tillbaka till Kriminalvården inom
            tre år. Av klienterna som följdes från 2014 återföll 30 procent
            fram till 2017. Merparten av dem som döms till kriminalvård finns
            i frivården, 2017 var det strax under 11 000 personer.
          </p>
          <p xml:id="i-yPAZ2Zb89dLWDCFhyzPpH">
            Kriminalvårdens klienter är till allra största del män; 2017
            var 94 procent av de intagna på anstalt män och 6 procent kvinnor,
            vilket naturligtvis påverkar hur Kriminalvårdens verksamhet ser
            ut och hur insatserna utformas. Samtidigt är det av stor vikt
            att Kriminalvården även uppmärksammar och har kunskap om kvinnors
            situation och brottslighet för att Kriminalvårdens insatser ska
            kunna anpassas efter de intagna kvinnornas behov.
          </p>
          <p xml:id="i-EQ4k9JfX1abEE6rUduvJ6m">
            Kriminalvården arbetar sedan 2015 utifrån en handlingsplan för
            jämställdhets­integrering. Ett identifierat utvecklingsbehov och
            en utmaning i Kriminalvårdens arbete är den rådande maskulinitetsnormen.
            Myndighetens utvecklingsarbete fokuserar därför på hur stereotypa
            normer kring kön påverkar klienter och personal samt på hur och
            vad som kan göras för att bryta detta genom att arbeta med jämställdhetsintegrering
            utifrån ett normkritiskt förhållningssätt. 2017 hbtq-certifierades
            Kriminalvården som första myndighet i Sverige av RFSL. Frågan
            om könstillhörighet och könsidentitet är viktig inom Kriminalvården,
            inte minst eftersom anstalterna är könsbinärt uppdelade.
          </p>
          <p xml:id="i-9qNkCJhW2y6Xp8iazXUnGP">
            Dagens kriminalpolitiska debatt och politiska beslut och ställningstagande
            före­språkar längre och hårdare straff, samtidigt som forskningsresultat
            både i Sverige och i utlandet visar att frihetsberövande påföljder
            är ineffektiva. Inte heller Kriminalvården efterfrågar längre
            straff, utan menar att myndigheten kan göra mer och bättre arbete
            inom frivårdens ramar med behandlingsprogram och kontroll i frihet.
            När politiska beslut leder till längre straff som leder till en
            ökad anstaltsanpassning är det också viktigt att åtgärderna för
            att slussas in i samhället och till ett liv i frihet är välorganiser­ade,
            effektiva och transparenta samt att det finns en bra kommunikation
            och samverkan mellan myndigheter och kommuner. När inslussningen
            inte fungerar drabbar det både samhället och individen hårt. Återfall
            i brott leder till mänskligt lidande men också till stora kostnader
            för samhället. Självmordsstatistiken för nyligen frigivna är ovanligt
            hög; allra högst är självmordsrisken de första månaderna efter
            frigivningen.
          </p>
          <p xml:id="i-2tgmgXGYi1qgWQsgxvB39V">
            Socialt utanförskap med bristande möjligheter att skaffa sig
            inkomster på legal väg i kombination med ett pågående missbruk
            är, enligt Brottsförebyggande rådet (Brå), de vanligaste orsakerna
            till återfall i brott. Brå har identifierat följande tre aspekter
            som centrala för att nå framgång i det återfallsförebyggande arbetet:
            insatserna ska riktas mot orsaker som bidrar till kriminaliteten,
            de behöver anpassas så att personer med hög risk för återfall
            får mer intensiva insatser än de med låg risk och de behöver vara
            anpassade till mottagarens förmåga att ta till sig dem. För att
            kunna ta sig ur en kriminell livsstil är det bl.a. nödvändigt
            att få stöd för att ändra inställning till den egna kriminella
            identiteten och förändra värderingar angående brott, ta sig ur
            ett pågående missbruk, ha någonstans att bo och få anknytning
            till arbetslivet efter institutionstiden. En viktig förutsättning
            för att lyckas med det återfallsförebyggande arbetet är att samhällets
            olika aktörer samverkar för att erbjuda ett effektivt återfallsförebyggande
            stöd med individ­anpassade åtgärder i rätt tid. Tyvärr fungerar
            inslussningen i samhället inte alltid så bra. Samverkan mellan
            den statliga nivån och den regionala och kommunala varierar beroende
            på region och kommun.
          </p>
          <p xml:id="i-VEKFebfTwLwKXKWBvSwf63">
            Regeringen har tillsammans med Vänsterpartiet under tidigare
            mandatperiod avsatt medel i budgetpropositionerna till Kriminalvården
            för att bl.a. stärka det återfallsförebyggande arbetet. Regeringen
            har gett Kriminalvården i uppdrag att starta en försöksverksamhet
            med inslussningsprogram. Programmet ska höja effektiviteten i
            det återfallsförebyggande arbetet och pågå t.o.m. juni år 2020.
            Inslussningsprogrammet ska vara klart för start senast i januari
            2019. Uppdraget är att genom försöksverksamhet arbeta fram fungerande
            strukturer och principer för samverkan, främst med kommuner, landsting,
            Arbetsförmedlingen och civilsamhället. Inslussningsarbetet ska
            prövas i en försöksverksamhet. Frivilliga kommuner, varav ett
            antal med s.k. socialt utsatta områden, ska delta i försöksverksamheten.
            Intagna i fängelse som vill sluta begå brott ska erbjudas att
            delta i ett inslussningsprogram under tiden som de står under
            över­vakning efter villkorlig frigivning. Programmet är ett samordnat
            stöd från Kriminal­vården och lokala samhällsaktörer på den intagnes
            hemort (inslussningsgrupp). Det innebär bl.a. att frigivningen
            planeras gemensamt, noga och i god tid, insatser från anstaltstiden
            fullföljs och följs upp, någon form av sysselsättning garanteras,
            skuldråd­givning och tillgång till en stödperson från det civila
            samhället erbjuds. Programmet hålls samman av en inslussningssamordnare
            (Inslussning – en idéskiss. Rapport från Inslussningsutredningen,
            Ju 2016:E). Regeringen har gett Brottsförebyggande rådet i uppdrag
            att följa och utvärdera försöksverksamheten. Vänsterpartiet anser
            att inslussningsprogrammet är en bra början men att det finns
            behov av att ytterligare utveckla det återfallsförebyggande arbetet.
          </p>
          <head xml:id="i-Nxx6XK3CFWVdd5P18Uwf6z" type="h2">
            2.1 Behandlingsprogram
          </head>
          <p xml:id="i-EEK34gnomHkUuTNKSaPRFt">
            Kriminalvården har i dag 17 behandlingsprogram med fokus på missbruk,
            våld, partner­våld, kriminalitet och sexualbrott. Samtliga program
            är kbt-baserade. Behandlings­programmen är ackrediterade, vilket
            innebär att de har klarat en vetenskaplig prövning. För att få
            gå ett behandlingsprogram är det viktigt att den dömde själv vill
            ändra sin livsstil. För att erbjuda rätt behandling prioriterar
            Kriminalvården de klienter som har medel till hög risk för återfall.
            De ska gå ett program som riktar in sig på just deras problem
            och som har en pedagogik som passar dem. Kriminalvården har även
            samtal för att motivera klienten att inte återfalla i brott eller
            missbruk. 22 procent av de intagna 2017 deltog i behandlingsprogram.
          </p>
          <p xml:id="i-HjshwoYQEHDL2zrS5aKWNk">
            En sammanställning av Kriminalvårdens egna utvärderingar från
            2014 tyder på att behandlingsprogrammen minskar återfallen. Resultatet
            ligger i linje med internationell forskning på programområdet
            och ser enligt Kriminalvården lovande ut för det fortsatta arbetet.
            Det är komplexa faktorer som ligger bakom kriminalitet och det
            finns inte några enkla lösningar. Men varje procents minskning
            av återfall och brott betyder mycket när det gäller minskat lidande
            för människor och minskade kostnader för samhället.
          </p>
          <p xml:id="i-CkyYWL1jJMVprpK8FYzggq">
            Det finns inget behandlingsprogram som är särskilt riktat till
            de klienter som har begått hedersrelaterade brott. I en undersökning
            som gjordes 2014 vid Kriminalvårdens samtliga anstalter, frivårdskontor
            och häkten identifierades 73 fall där klienten dömts för brott
            relaterat till hedersvåld. Gruppen förövare av hedersvåld är väldigt
            blandad. Här återfinns olika åldrar, samhällsklasser, religioner
            och etniciteter. Den övervägande majoriteten är män. Att gruppen
            är heterogen komplicerar frågan kring eventuella insatser i Kriminalvården.
            Kriminalvårdens rapport Hedersrelaterat våld och förtryck – mot
            förbättrad kunskap om förövarna (2018) visar bl.a. att genomsnittsåldern
            för gruppen hedersvåldsdömda förövare var 41 år. En grupp som,
            utifrån samhällets synvinkel, eventuellt är svår att nå med förebyggande
            insatser som ofta riktas till ungdomar. Resultaten visar att gruppen
            partnervåldsdömda och gruppen ”övrigt våld” var betydligt mer
            psykosocialt belastade (lägre utbildningsnivå, lägre sysselsättnings­nivå,
            högre andel med missbruk, var oftare tidigare lagförda och i kontakt
            med sjukvård) än gruppen hedersvåldsdömda och gruppen dömda för
            våld mot barn. Hedersvåldsgruppen och gruppen förövare dömda för
            våld mot barn utgör således, generellt sett, en mer ”välanpassad”
            grupp (baserat på variablerna studerade i studien). Dock visar
            studien att hedersvåldsdömda förövare utgör en mer antisocial
            grupp med tidigare och fler misstankar och lagföringar och en
            högre andel har registrerats med psykiatriska och somatiska diagnoser
            jämfört med den matchade normalpopulationen. De hälsorelaterade
            problem som återfinns hos hedersvåldsdömda förövare är i stor
            utsträckning kopplade till stressrelaterade faktorer. Det hedersrelaterade
            brottet kan ha inslag av partnervåld men även, utifrån det kollektivistiska
            inslaget, beröringspunkter med organiserad brottslighet. Detta
            bör beaktas vid framtagande av behandlings­program. Enligt rapporten
            krävs en enhetlig definition av, och utbildning i, heders­relaterade
            brott. Detta gäller genom hela rättssystemet samt andra myndigheter
            som kommer i kontakt med berörda, för att kunna utreda, förebygga
            och rehabilitera. Riksdagen har beslutat om en särskild brottskod
            för brott med hedersmotiv och gjort ett tillkännagivande om detta
            till regeringen (bet. 2017/18:JuU1). Det är bra att regeringen,
            efter att riksdagen på förslag från utskottet gjort ett tillkännagivande
            om kartläggning, uppföljning och statistik om hedersrelaterad
            brottslighet, nu har gett en särskild utredare i uppdrag att analysera
            möjligheterna att föra statistik över hedersrelaterade brott och,
            om det bedöms möjligt, lämna förslag på hur en sådan statistik
            skulle kunna tas fram. Vi utgår ifrån att regeringen vidtar åtgärder
            för att utredaren även ska se över frågan om en särskild brottskod
            för brott med hedersmotiv.
          </p>
          <p xml:id="i-6YspPSYWh9MKwZfJZgLpx2">
            Kriminalvårdens programverksamhet bör utökas till att även omfatta
            program för personer som begått hedersrelaterad brottslighet.
            Detta bör riksdagen ställa sig bakom och ge regeringen till känna.
            Det får ankomma på regeringen att ge Kriminalvården de förutsättningar
            som behövs för att ta fram ett sådant behandlingsprogram.
          </p>
          <head xml:id="i-BPH1ssuZYRJqhiyqhAP4Gu" type="h2">
            2.2 Utbildning
          </head>
          <p xml:id="i-CyFNNdPze8a7LYESW44skq">
            Under många år har Vänsterpartiet drivit krav på att alla intagna
            inom kriminalvården ska ges möjlighet till grundutbildning och
            kompletterande gymnasieutbildning. Utan en fullgjord grund- och
            gymnasieutbildning är det betydligt svårare att få arbete. Utbildning
            gynnar både den enskilde och samhället. Såväl statliga utredningar
            som forskning visar att intagna i anstalt i många fall har en
            bristfällig utbildning, samt i förhållandevis hög utsträckning
            inlärningssvårigheter (Skolinspektionens rapport 2012:66). I en
            kartläggning från Kriminalvården (2007) av de intagnas utbildnings­bakgrund
            och studiebehov framgår att andelen intagna som inte fullföljt
            någon utbildning uppgick till drygt 10 procent. Knappt hälften
            (42 procent) hade enbart fullgjord grundskola och var tredje hade
            någon form av gymnasieutbildning.
          </p>
          <p xml:id="i-QR6Bzws6KKq5YHh8QCWAoF">
            Kriminalvården uppger i en redovisning med anledning av ett uppdrag
            i reglerings­brevet från 2016 (dnr 2016-9563) att mer än hälften
            av de intagna saknar gymnasie­utbildning. En särskild utmaning
            är den stora andel intagna som har kort verkställig­hetstid. Förhållningssättet
            inom Kriminalvårdens vuxenutbildning är dock att alla ska ha möjlighet
            att ta del av utbildningsinsatser beroende på förutsättningarna.
            Klientens individuella utbildningsplan skrivs utifrån målet med
            studierna oavsett tidsaspekten. Kriminalvården lyfter i rapporten
            fram flera åtgärder för att fler intagna ska kunna erbjudas utbildning
            på gymnasienivå. Det handlar bl.a. om motiverande insatser, ökad
            genomströmning, studie- och yrkesvägledning och språkstöd. Vi
            anser att det behövs en generell rättighet för intagna att kunna
            genomföra studier. För att säkerställa att intagna med behov av
            kompletterande utbildning får del av sådana insatser har regeringen
            i regleringsbrevet för 2017 gett Kriminalvården i uppdrag att
            vidta åtgärder för att öka tillgängligheten och genomströmningen
            i klientutbildningen. Uppdraget syftar till att myndigheten i
            högre utsträckning ska kunna erbjuda kompletterande utbildning
            på gymnasial nivå för intagna på anstalt som saknar fullständig
            gymnasieutbildning. Vilka åtgärder som Kriminalvården vidtagit
            för att uppnå detta har ännu inte redovisats, varför Vänsterpartiet
            avvaktar med att lägga några förslag om utbildning på gymnasial
            nivå just nu.
          </p>
          <p xml:id="i-Ac9UtqFn5U5NgajZLPLRET">
            Vänsterpartiet välkomnar att regeringen har lämnat detta uppdrag
            till Kriminal­vården, men vi anser att det är en brist att inte
            frågan om att fullgöra grundskole­utbildning inkluderades i regeringsuppdraget.
          </p>
          <p xml:id="i-HpftcV6EhvZpD5NPew2nCo">
            Regeringen bör därför återkomma med ett förslag som innebär att
            alla intagna på anstalt ges rätt att fullgöra grundskoleutbildning.
            Detta bör riksdagen ställa sig bakom och ge regeringen till känna.
          </p>
          <head xml:id="i-9GdzhkZia2esEbKgBPGMDv" type="h2">
            2.3 Tillgängligheten inom kriminalvården
          </head>
          <p xml:id="i-KQqqr6r9U8FTYzxFvakrE8">
            En fråga som vanligtvis inte diskuteras så mycket i kriminalvårdsdebatten
            är frågan om tillgänglighet och hur väl kriminalvården är utformad
            och fungerar för personer som har fysiska eller psykiska funktionsnedsättningar.
            Tillgänglighetsfrågan är viktig. Det handlar inte minst om varje
            människas rätt att bli behandlad med jämlikhet inför lagen och
            att inte bli dubbelt bestraffad p.g.a. dålig eller bristande tillgänglighet.
          </p>
          <p xml:id="i-CxBSQYu4HaSFKQ1HvD7BUU">
            Enligt Kriminalvården placeras i dag dömda personer med funktionsnedsättning
            i en anstalt som har möjlighet att tillgodose de behov som den
            dömde har. Det har även bedrivits och bedrivs fortfarande olika
            insatser och projekt rörande neuropsykiatriska funktionsnedsättningar.
            Det pågår också inom Kriminalvården ett arbete med att ta fram
            en tillgänglighetsplan. Det är bra. Samtidigt finns det dock varken
            någon samlad översikt av eller något underlag om hur Kriminalvården
            möter och underlättar för personer med funktionsnedsättning som
            är dömda till en kriminalvårdspåföljd. Det är därför omöjligt
            att veta hur det verkligen ser ut med tillgängligheten inom Kriminal­vårdens
            verksamhet, men det är inte osannolikt att det finns områden som
            har en stor förbättringspotential i detta hänseende.
          </p>
          <p xml:id="i-7PrRg1CJqvg1xCDKpaoFGQ">
            Tillgänglighetsfrågan är bred och innefattar samtliga funktionsnedsättningar,
            från fysiska till psykiska. Vi anser därför att det bör göras
            en översyn av hur anpassad kriminalvården är i dag och att det
            bör utredas vilka åtgärder som behövs för att förbättra tillgängligheten,
            i fråga om såväl bemötande som tillgång till hjälpmedel, inom
            kriminalvården.
          </p>
          <p xml:id="i-VwdvjKg7jK4Du3tkg2Tp1M">
            Regeringen bör ge lämplig myndighet i uppdrag att tillsammans
            med funktions­hindersorganisationerna kartlägga hur tillgängligheten
            inom kriminalvården ser ut samt presentera förslag på vilka åtgärder
            som behövs för att Kriminalvården bättre ska kunna möta personer
            med olika funktionsnedsättningar. Detta bör riksdagen ställa sig
            bakom och ge regeringen till känna.
          </p>
          <head xml:id="i-RehrFesGMcU6pxupyf3azm" type="h2">
            2.4 Ersätt korta fängelsestraff med frivård och intensivövervakning
            med elektronisk kontroll
          </head>
          <p xml:id="i-Whz2fU5qDPxEL4nnjcVunc">
            Det är olyckligt att den kriminalpolitiska debatten ofta enbart
            handlar om att förlänga straffen. Vi behöver prata mer om de korta
            fängelsestraffen och de alternativa påföljder som verkställs i
            frihet, under frivårdens ansvar. Utöver fängelse finns böter,
            villkorlig dom, skyddstillsyn och överlämnande till särskild vård.
            Skyddstillsyn kombineras ofta med behandling eller samhällstjänst.
            Fängelsestraff på högst sex månader kan också, om den dömde vill
            och det bedöms lämpligt, avtjänas i hemmet med intensivövervakning
            med elektronisk kontroll, s.k. fotboja.
          </p>
          <p xml:id="i-LDvpPpNrmrczfsLacU7T7H">
            Nära 70 procent av alla fängelsestraff som utdöms är kortare
            än sex månader. Förra året fick mer än var tredje person som dömdes
            till fängelse i Sverige ett straff på två månader eller mindre.
            För att Kriminalvården ska kunna fylla straffverkställigheten
            med konstruktiva insatser: behandling, stöd, påverkan och kontroll,
            krävs inte bara resurser och kompetens utan även tid. Några veckors
            inlåsning gör varken från eller till för en persons vilja och
            förmåga att lämna ett kriminellt liv och ger små incitament för
            den dömde att aktivt ta ansvar för sin kriminalitet och genomföra
            den verkställighetsplan som Kriminalvården upprättar. Vi menar
            inte med detta att fler ska dömas till längre fängelsestraff.
            Poängen är att de alternativ till fängelsestraff som finns och
            som ofta är betydligt mer ingripande och varar betydligt längre
            tid inom frivårdens regi bör användas i större utsträckning eftersom
            de ger bättre möjligheter för Kriminalvården att göra större insatser.
            Det är således hög tid att ifrågasätta om användningen av korta
            fängelsestraff är ändamålsenlig i förhållande till vad påföljdssystemet
            är tänkt att uträtta.
          </p>
          <p xml:id="i-9QR9t6rSQdgdqv63SHcjx">
            Vänsterpartiet anser att fotboja ofta är en bra påföljd. Den
            dömde får med denna påföljd ta ett större ansvar för att följa
            de regler som följer av påföljden, som bl.a. innebär att det krävs
            av den dömde att hen ska vara drogfri i den miljö som hen sedan
            också ska leva i. I många fall innebär detta att drogfriheten
            håller i sig även sedan intensivövervakningen har upphört. Även
            de skadliga effekter som ett fängelsestraff ofta kan innebära
            för den enskilde undviks därmed.
          </p>
          <p xml:id="i-VYto9WpWdUXXNacXrjaLe3">
            Grundprincipen för val av påföljd i det svenska rättssystemet
            är enkel; allvarligare brott bör leda till fängelsestraff i ett
            år eller mer, medan mindre allvarliga brott bör leda till någon
            annan påföljd än fängelse, normalt villkorlig dom eller skyddstillsyn.
            Detta kallas även för ettårspresumtionen. Undantag från denna
            presumtion ska göras vid återfall i brott och vid artbrott, såsom
            mened, rattfylleri och vissa misshandelsbrott, varmed korta fängelsestraff
            istället ska dömas ut. Listan över artbrott har dock med tiden
            blivit allt längre och undantagen för när korta fängelsestraff
            kan dömas ut börjar alltmer likna en huvudregel. Såväl Påföljdsutredningen
            (SOU 2012:34) som Högsta domstolen (NJA 2014 s. 559) har uttryckt
            skepsis mot denna utveckling.
          </p>
          <p xml:id="i-91uWtJa1qmS3F6UFSFBPyM">
            Kriminalvården har tagit fram siffror över antalet lagakraftvunna
            fängelsedomar per år under åren 2002–2014 där strafftiden är sex
            månader eller kortare. Siffrorna visar att i genomsnitt 69 procent,
            mer än två tredjedelar, av domarna är kortare än sex månader.
            Påföljdsutredningen visade samma sak när den konstaterade att
            över hälften (54 procent) av fängelsestraffen under åren 2008–2010
            var kortare än fyra månader. Efter att häktningstiden räknats
            bort decimeras den faktiska strafftiden ytterligare.
          </p>
          <p xml:id="i-TjVeRsocBDqWVMoXUQyh5T">
            Detta får negativa konsekvenser både för Kriminalvården och för
            möjligheten att minska risken för återfall. Kriminalvården har
            i mötet med den korttidsdömde svårt att förklara valet av påföljd,
            vilket gör det svårare för den dömde att acceptera sitt fängelsestraff
            och minskar incitamentet för att aktivt ta ansvar för sin kriminalitet
            och genomföra sin verkställighetsplan. Kriminalvården uppger själva
            att de också upplever att balansen har rubbats mellan bestraffningen
            och det återfallsförebyggande uppdrag som Kriminalvården har.
          </p>
          <p xml:id="i-TRuV6pWwBQ76cf1T49qoUe">
            Det finns mycket goda vetenskapliga belägg för att insatser i
            frihet gör större skillnad och svenskt frivårdssystem räknas till
            ett av världens mest utvecklade. Straff som verkställs i frivård
            kan göras längre, vara mer ingripande och utformas mer innehållsrikt
            och individanpassat. I en anstalt begränsas möjligheterna till
            eget ansvar, ute i samhället måste klienten själv klara av sin
            tillvaro och hantera de risksituationer som tidigare har lett
            till kriminalitet.
          </p>
          <p xml:id="i-NgMrTv8RNbvHaqa3WzLrrg">
            Rätt val av påföljd är en viktig förutsättning för att Kriminalvårdens
            arbete ska bli framgångsrikt och för att deras resurser ska användas
            effektivt. Människor som har begått brott är en del av vårt samhälle
            och ska efter verkställighet återvända till det. Med den utgångspunkten
            är det mycket svårt att förstå poängen med den utbredda användningen
            av korta fängelsestraff. Vänsterpartiet anser därför att antalet
            korta fängelsestraff bör minska och att användningen av intensivövervakning
            med elektronisk kontroll bör utvidgas. Fängelsestraff på mindre
            än ett år anser vi i regel bör verkställas genom frivård och fotboja.
          </p>
          <p xml:id="i-97L8e9U6Pdjd6oBg5TBHDA">
            Regeringen bör därför återkomma till riksdagen med ett förslag
            som innebär att användningen av intensivövervakning med elektronisk
            kontroll utökas och kan tillämpas vid verkställighet av dom på
            fängelse upp till ett år. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-XfyVGSLwuoaPUKNC2YyqxD" type="signatureBlock">
          <list xml:id="i-CnzSCavFf6HG3TEqS72GQu">
            <item xml:id="i-WvDzypYgbyWgNsBvP1rV32" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-WGYgPsh9ZzXkZQDhHy3Y43" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-L7GzyxXBDtmtDd58NMLB4q" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-333nuonhVJLViv9J2X8gaF" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-U7NLDXAssDNGSyNHh2q9jb" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-8W7RQMHLURctYhomQoWDoo" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-4Bb9qLbPadmSXPLm6v9PFj" who="i-G9GHaoV5TJoYjtjUJ6EXYj" type="signature">
              Jessica Thunander (V)
            </item>
            <item xml:id="i-7YwNT6m7kcihGPbZvauo4z" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
            <item xml:id="i-R1cmjqZRiuZ6vmbk4b6RAH" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
