<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1061/mot_1969__ak__1061-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motion i Andra kammaren, nr 1061 år 1969
          </p>
          <p>
            Nr 1061
          </p>
          <p>
            Av herr Enskog, i anledning av skrivelse från styrelsen för riks-
            dagens förvaltningskontor angående riksdagens lokal- frågor på
            längre sikt m.m.
          </p>
          <p>
            Valet av plats för en ny riksdagshusbyggnad är mycket betydelsefull
            inte endast för den nuvarande generationen utan också för kommande
            genera- tioner. Därför bör man fördomsfritt diskutera lämpligaste
            orten för ett nytt riksdagshus. Det är inte självklart att Stockholm
            ur alla synpunkter är lämp- ligast. Om man först ser på tillgången
            på lämplig tomtmark är Stockholm defini- tivt inte bra. Man måste
            exempelvis ställa krav på möjligheter att i fram- tiden utöka
            lokalutrymmet, så att arbetet i riksdagshuset kan bedrivas effek-
            tivt av både riksdagsledamöter, personal i partikanslier, utskottspersonal
            och av andra för riksdagens arbete nödvändiga personer, t. ex.
            tidningsmän, bibliotekspersonal, restaurangpersonal o.s.v. Dagens
            riksdagshus lämnar i det avseendet mycket övrigt att önska. En
            ordentlig utvidgning och omänd- ring hade varit nödvändig även
            om enkammarreformen inte hade genom- förts. Då enkammarreformen
            nu är beslutad och mycket stora förändringar måste vidtagas för
            att bereda den nya kammaren tillräckliga lokaler, är det nödvändigt
            att placera det definitiva huset så, att det kommer att ligga
            på rätt plats inte endast under de närmaste årtiondena utan också
            under kanske ett eller annat århundrade. Ser man placeringen av
            riksdagshuset ur personalens och riksdagsmän- nens synpunkt kan
            man också fråga sig om Stockholm är lämpligaste orten. Det är
            där i regel mycket stora avstånd mellan bostaden och arbetsplatsen,
            det är svårbemästrade kommunikationsproblem liksom många svårigheter
            av andra slag som finns i en snabbt expanderande storstad, vilket
            allt talar för att Stockholm inte är lämpligaste orten. Redan
            i dag talar vi om olika regioner i landet som i en framtid kommer
            att bli mer eller mindre sammanhängande tätortsområden. Dessa
            områden kommer att dra till sig den huvudsakliga befolkningstillväxten
            i landet lik- som utökningen av vårt näringsliv. En av dessa regioner
            är Mälarregionen. Inom denna region bör ett nytt riksdagshus förläggas.
            Då Stockholms stad har visat ett mycket ljumt intresse för att
            ge riks- dagen möjligheter att förlägga ett nytt riksdagshus till
            ett välbeläget, med tanke på framtiden tillräckligt stort tomtområde,
            finns det all anledning att snabbt låta verkställa en allsidig
            utredning om förläggning av riksdagen till annan ort än Stockholm.
            Det finns många synpunkter som bör diskuteras i en utredning av
            angivet slag. Bl. a. bör de tekniska möjligheterna för en förläggning
            utanför Stock- holm ägnas stor uppmärksamhet.
          </p>
          <pb facs="riksdagen-motions-pdf/data/1969/mot_1969__ak__1061/mot_1969__ak__1061-002.pdf"/>
          <p>
            Motion i Andra kammaren, nr 1061 år 1969 5
          </p>
          <p>
            Kommunikationerna både då det gäller att förflytta personer och
            gods har förbättrats avsevärt, men detta gäller i ännu högre grad
            överförandet av med- delanden av olika slag. Detta medför att
            vi i dag inte alls är lika bundna av närheten till olika kontor,
            som man tidigare var. Vi kan också förutse att i början eller
            mitten av 1980-talet, då ett nytt riksdagshus kan stå färdigt,
            har vi kommit mycket, mycket längre på detta område. Riksdagen
            bör därför inte känna sig bunden av t. ex. avståndet mellan kanslihuset
            och riksdags- huset. En förläggning av ett nytt riksdagshus till
            bortre delen av Mälarregionen, förslagsvis till Arboga, skulle
            medföra vissa nackdelar men också många för- delar, exempelvis:
            1. Staden ligger ur befolkningsgeografisk synpunkt ungefär mitt
            i landet. 2. Kommunikationerna är relativt goda och kan göras
            mycket goda. I staden finns flygfält, den är en knutpunkt för
            två europavägar, järnvägs- förbindelserna kan förbättras åt olika
            håll, svävarfarkoster kan använda Mälaren—Arbogaån för färd mellan
            Stockholm och Arboga. 3. Avståndet i tid för helikopterflyg mellan
            Stockholm och Arboga torde inte vara längre än förflyttning några
            kilometer med taxi i Stockholm under rusningstid. 4. Det finns
            gott om tomtmark inom den triangel som begränsas av lin- jerna
            Arboga—Köping—Kungsör—Arboga. 5. Arboga var den plats, där enligt
            traditionen det första riksmötet hölls. Ser man på den plan som
            nu ligger på riksdagens bord om riksdagens lokalfrågor på längre
            sikt, förefaller det som om provisoriet vid Sergels torg, det
            s.k. kulturhuset, i varje fall av ritningar och modeller att döma,
            skulle bli en mycket god lösning. I det huset finns också möjligheter
            att expandera om så skulle vara erforderligt. Tyvärr är den förläggningen
            endast ett pro- visorium. Det bör övervägas om inte det provisoriet
            — om riksdagen skall vara kvar i Stockholm — borde bli det nya
            riksdagshuset. Stockholm skulle kunna erbjudas det nuvarande riksdagshuset
            som kulturhus i stället för det vid Sergels torg. Riksdagen beslöt
            den 31 maj 1968 att en arkitekttävlan skulle anordnas om nytt
            riksdagshus, varvid olika alternativ med förläggning antingen
            på Helgeandsholmen eller på Nedre Norrmalm kunde väljas. Styrelsen
            för riksdagens förvaltningskontor hemställer nu i skrivelse till
            riksdagen att den bl.a. måtte besluta att fortsatt utredning av
            riksdagens lokalfrågor på längre sikt skall avse förslag till
            riksdagshus enligt i princip något av alternativen 1 eller 2 i
            byggnadsstyrelsens utredning »Riksdagens hus». Alternativ 1 gäller
            ombyggnad av nuvarande riksdagshuset och alter- nativ 2 nybyggnad
            på Helgeandsholmen. Anledningen till att man frångått de tre alternativen
            3a, 3b och 3c, som gäller förläggning på Nedre Norrmalm, är, att
            Stockholms stad nu beslutat att de för riksdagen lämpligaste tomterna
            de tre alternativen 3a, 3b och 3c, som gällde förläggning på Nedre
            Norrmalm,
          </p>
          <pb facs="riksdagen-motions-pdf/data/1969/mot_1969__ak__1061/mot_1969__ak__1061-003.pdf"/>
          <p>
            6 Motioner i Andra kammaren, nr 1061—1062 år 1969
          </p>
          <p>
            nen för området i fråga — planen antogs den 17 juni 1968, alltså
            efter riks- dagens beslut om omfattningen för förberedelserna
            för arkitekttävlingen — skall använda tomterna för annat ändamål.
            Att förlägga det slutliga riksdagshuset till Helgeandsholmen är
            möjligt men från flera synpunkter inte lämpligt. Det nuvarande
            riksdagshuset dis- ponerar över ca 12000 m? rumsyta och en total
            yta på ca 31 000 m?. Det program som uppgjorts för det nya riksdagshuset
            upptar 26 000 m? rumsyta och 43 000 m? totalyta. Även om riksdagshuset
            och riksbankshuset tillsam- mans har en totalyta på 42 000 m?,
            så är dessa byggnader disponerade på ett sådant sätt att man inte
            kan anordna lämpliga lokaler i den utsträckning som är nödvändigt.
            Stora utbyggnader skulle bli erforderliga, och att utföra sådana
            i den känsliga miljö det här är fråga om torde inte vara att rekom-
            mendera. Utsikten mot slottet bör inte skymmas mer än som man
            redan gjort. Ett alternativ är att riva nuvarande bebyggelsen
            på Helgeandsholmen, men det vore också fel. De monumentalbyggnader
            från sekelskiftet, som riksdagshuset och riksbankshuset utgör,
            bör få stå kvar som minnesmärken över den tidens arkitektur. Med
            hänvisning till det anförda får jag föreslå, att riksdagen måtte
            besluta att fortsatt utredning av riks- dagens lokalfråga på längre
            sikt skall bedrivas enligt de riktlinjer som angetts ovan, d.v.s.
            omfatta dels en förut- sättningslös utredning om förläggning av
            riksdagshuset till annan ort än Stockholm, förslagsvis Arboga,
            dels — om riksdagen skall vara kvar i Stockholm — utredning om
            det provisoriska riksdagshuset vid Sergels torg kan omändras till
            permanent riksdagshus.
          </p>
          <p>
            Stockholm den 21 mars 1969 C.-G. Enskog (fp)
          </p>
          <p>
            Nr 1062
          </p>
          <p>
            Av herr Björck i Nässjö, i anledning av Kungl. Maj:ts proposition
            nr 16, angående anslag till studiebidrag m. m. för budget- året
            1969/70.
          </p>
          <p>
            (Lika lydande med motion nr 928 i Första kammaren)
          </p>
          <p>
            Stockholm den 25 mars 1969 Anders Björck (m)
          </p>
          <p>
            i Nässjö
          </p>
        </div>
      </div>
    </body>
  </text>
</TEI>
