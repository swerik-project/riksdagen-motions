<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00209">
  <teiHeader>
    <fileDesc>
      <titleStmt>
        <title>Ökad lycka som politiskt mål</title>
        <author corresp="i-LSGLGKPPdgKqe7pxwHn9sf">av Lise Nordin m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad lycka som politiskt mål</title>
          <idno type="rdwebb">GY02Ub209</idno>
          <rs type="number">Ub209</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub209/text</ref>
          <ref type="dokument_url_html">http://data.riksdagen.se/dokument/GY02Ub209</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub209</ref>
          <ref type="doc">http://data.riksdagen.se/fil/D59E294A-28AD-4A88-BDC1-EE86B72D6D15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D55XFD3vM4VgYHsN4K3paf" type="signed"/>
        <correspContext corresp="i-D55XFD3vM4VgYHsN4K3paf">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="numbering" xml:id="i-PqQF576CLwX5v1TZHx5KvR">
          <date when="2010-10-26"/>
        </correspAction>
        <correspAction type="submission" xml:id="i-TJVe1igxHEQuZLtAmrr8mt">
          <date when="2010-10-20"/>
        </correspAction>
        <correspAction type="transfer" xml:id="i-3ZwzL9x2AMBvNfpg9E1oPK">
          <date when="2010-10-20"/>
        </correspAction>
        <correspAction type="assigned" xml:id="i-KRtfMh9u6su2G7sVEHY3JX"/>
        <correspContext corresp="i-KRtfMh9u6su2G7sVEHY3JX">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XNoYTHz34V832XVxBXB9jM">
            Förslag till riksdagsbeslut
          </head>
          <list style="ol">
            <item xml:id="i-Rb7tjYG93ZAtKEjWWfAoot">
              Riksdagen tillkännager för regeringen som sin mening vad som
              anförs i motionen om behovet av att utveckla svensk lyckoforskning.
            </item>
            <item xml:id="i-RCgZpSF9AnQDr37rPWm8mz">
              Riksdagen tillkännager för regeringen som sin mening vad som
              anförs i motionen om att utreda hur lyckan i samhället ska kunna
              mätas regelbundet och att ett lyckoindex ska redovisas i likhet
              med BNP och övriga välfärdsindex.
            </item>
          </list>
        </div>
        <div type="motContent">
          <head type="h1" xml:id="i-NVHW1TCu9fq4te7Rc791GA">
            Ökad lycka som politiskt mål
          </head>
          <p xml:id="i-YEa7uzhPUqdoF9E51knLhK">
            Genom hela mänsklighetens historia har frågan diskuterats vad
            som gör oss lyckliga eller olyckliga. Idag finns empirisk forskning
            som ger vägledning i vilka faktorer som skapar förutsättningar
            för lycka. Inom forskningen definieras lycka som att vara nöjd
            med sitt liv och må bra känslomässigt. Lycka, eller livsnöjdhet,
            kan mätas på olika sätt. En vanlig metod är att i enkäter be människor
            uppskatta hur nöjda de är med livet på en skala från 1 till 10.
            Till stor del bestäms hur lycklig en människa är av hennes gener
            men även av yttre omständigheter som kan påverkas med politiska
            beslut. Lyckoforskningen har redan gett oss mycket värdefull kunskap
            som bör tas tillvara som beslutsunderlag i politiken. Lyckoforskningen
            menar att saker som trygghet, låg arbetslöshet, starka sociala
            nätverk och en väl fungerande demokrati generellt ökar människors
            upplevda lycka och välbefinnande.
          </p>
          <p xml:id="i-NbaXdUbvepTvCRGgfWeF3m">
            Redan på 1700-talet argumenterade den engelske filosofen Jeremy
            Bentham att målet för den offentliga politiken borde vara att
            maximera summan av lycka i samhället. Det är dock ingen enkel
            sak. Människor är individer och olika människor kan finna lyckan
            på delvis olika sätt. Det enklaste sättet att genom politiken
            öka lyckan är förmodligen att se till att alla har sina grundläggande
            behov tillfredsställda. Politikens överordnade mål har länge i
            praktiken varit ensidigt att stimulera materiell tillväxt. Detta
            har varit ett effektivt sätt att öka människors lycka i den rika
            delen av världen fram till en period mellan 1950 och 1970, eftersom
            många tidigare inte fick sina materiella grundbehov tillfredsställda.
            Därefter har den materiella tillväxten fortsatt, medan den upplevda
            lyckan stannat kvar på 1970-talets nivå. Lyckoforskningen indikerar
            att det är annat som behövs för att fortsätta en utveckling med
            ökad lycka. Politiken kan inte göra människor lyckliga, men de
            beslut som fattas skapar förutsättningar för människors lycka
            eller olycka. En politik för lycka måste gälla hela världens befolkning
            och kommande generationer.
          </p>
          <p xml:id="i-66zZmLco6RArpd7M3H68xV">
            På flera håll i världen har den framväxande lyckoforskningen
            uppmärksammats och anammats av den offentliga politiken. Frankrikes
            president Nicolas Sarkozy tillsatte i januari 2008 en forskarkommission,
            Commission on the Measurement of Economic Performance and Social
            Progress, under ledning av nobelpristagarna i ekonomi Joseph E
            Stiglitz och Amartya Sen, som bland annat gavs i uppgift att ta
            reda på hur lycka och livskvalitet kan kvantifieras för att komplettera
            måttet BNP med annat än strikt ekonomiska aspekter.
          </p>
          <p xml:id="i-7xtCFkpBxsF6pBY1igNqQP">
            Forskarkommissionen levererade en omfattande rapport som presenterades
            i september 2009. Rapporten fokuserar på att ge bättre verktyg
            för att mäta samhällets välfärd. Rapporten tar till exempel upp
            att BNP ofta förväxlas med välfärd, trots att det egentligen är
            ett mått på produktion. Rapporten understryker också att de politiska
            val som görs påverkas av vilka mått som används som underlag.
            Som exempel på hur fel det kan bli om man förväxlar BNP med välfärd
            nämner författarna att förekomsten av omfattande bilköer kan öka
            BNP genom att det får bilarna att dra mer bensin, men det leder
            definitivt inte till ökad livskvalitet. Rapporten lämnar rekommendationen
            att det behövs ett mått för subjektivt välbefinnande och att statistiska
            myndigheter bör ta med frågor om detta i sina undersökningar.
          </p>
          <p xml:id="i-Xi82gjRjfLBNhSrij7VVfB">
            Sverige ligger långt efter flera andra länder i att anamma lyckoforskningens
            potential. Men lyckoforskningen börjar ta mark även här. På flera
            håll i landet har högskolor infört kurser om lyckoforskning de
            senaste åren. I Skövde kan man läsa en mycket populär treårig
            högskoleutbildning, Psykologisk coach, om hur man gör andra lyckligare.
            I Uppsala kan man läsa lyckoforskningskursen Happiness på engelska.
            En distanskurs på svenska finns vid Umeå universitet. Det finns
            även kurslitteratur på svenska. En av de mer uppmärksammade böckerna
            är Bengt Brüldes bok Lycka och lidande.
          </p>
          <p xml:id="i-VF1S6WcFBXT1r9xGfdAPF8">
            Alltmer tyder på att den samlade lyckan i ett samhälle kan ökas
            genom politiska beslut. Därför är det viktigt att föra en seriös
            diskussion om hur man med politiska beslut baserade på forskningsresultat
            kan öka förutsättningarna för att göra människor lyckligare. Det
            skulle göra det betydligt enklare att i politiken prioritera och
            väga nyttan av olika förslag med målet att öka lyckan.
          </p>
        </div>
        <div type="motSignatures">
          <list>
            <item xml:id="i-TA9bA9BT6BmbovexN7XzLV" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-TKgtfpWhdT3aQjkyR5zCaH" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-TB6GzS8amLeTEQKrZiHaSj" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-RBrceD8vw22jtkw3xbY2tV" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-PR2eYaYLdDftsjHaxTRMDW" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-GyRApqmCdytRymisxq8bv7" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-NewmivjMUNJY5cFmPD7mSs" who="i-WG11xmCpAW9nyyXv1sJFAK">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
