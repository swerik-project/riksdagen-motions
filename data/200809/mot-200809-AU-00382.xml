<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00382">
  <teiHeader>
    <fileDesc>
      <titleStmt>
        <title>Arbetsmarknadsintegration över Sundet</title>
        <author corresp="i-QYUn9LH1BFyUaLeMaR5S5h">av Otto von Arnold (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknadsintegration över Sundet</title>
          <idno type="rdwebb">GW02A382</idno>
          <rs type="number">A382</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A382/text</ref>
          <ref type="dokument_url_html">http://data.riksdagen.se/dokument/GW02A382</ref>
          <ref type="dokumentstatus_url_xml">http://data.riksdagen.se/dokumentstatus/GW02A382</ref>
          <ref type="doc">http://data.riksdagen.se/fil/A4BDA605-8369-484C-8D7C-5850A833DAEC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ahCiEn3tnTQAjSkN1B9vf" type="signed"/>
        <correspContext corresp="i-4ahCiEn3tnTQAjSkN1B9vf">
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction type="numbering" xml:id="i-7zRSgtbNNqaJqWH8hn169L">
          <date when="2008-10-08"/>
        </correspAction>
        <correspAction type="submission" xml:id="i-V6YLCSYpguTyrMGCjYafBp">
          <date when="2008-10-07"/>
        </correspAction>
        <correspAction type="transfer" xml:id="i-UXE8i3NJz64aNn1kpVGGKz">
          <date when="2008-10-06"/>
        </correspAction>
        <correspAction type="assigned" xml:id="i-JSZRHmSpE5Jr4dwJWTgmhV"/>
        <correspContext corresp="i-JSZRHmSpE5Jr4dwJWTgmhV">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-U9wZmJARXHNtKmGUozemRd">
            Förslag till riksdagsbeslut
          </head>
          <list style="ol">
            <item xml:id="i-6fTeF8DyV9tVGq4R5FS1kw">
              Riksdagen tillkännager för regeringen som sin mening vad som
              anförs i motionen om att se över lagstiftningen avseende socialförsäkringen
              för dem som arbetar i både Danmark och Sverige. 1
            </item>
            <item xml:id="i-2ksfsmfGDYXNi9QoyZQU5g">
              Riksdagen tillkännager för regeringen som sin mening vad som
              anförs i motionen om att se över lagstiftningen avseende arbetslöshetsförsäkringen
              för dem som arbetar i både Danmark och Sverige.
            </item>
          </list>
          <p xml:id="i-FyGwj11VDRkXRQTAR6C4D2">
            1 Yrkande 1 hänvisat till SfU.
          </p>
        </div>
        <div type="motContent">
          <head type="h1" xml:id="i-EeLtRwadhde3toXvhsEvbu">
            Motivering
          </head>
          <p xml:id="i-5hGgw8J2QyNVFQN8qi9rkw">
            Öresundsregionen har en mycket stor potential som tillväxtsregion
            för både Sverige och Danmark. Möjligheten att utnyttja potentialen
            är dock starkt avhängig av hur man hanterar de hinder som fortfarande
            begränsar interaktionen över landgränserna. Lagstiftningen har
            nämligen inte anpassats i samma snabba takt som pendlingen, rekryteringen
            och migrationen över Öresund.
          </p>
          <p xml:id="i-5CP3FKbiGex63MM2Qsj2o2">
            Det är vare sig en realistisk eller önskvärd målsättning att
            ge Sverige och Danmark en enhetlig lagstiftning. Däremot är det
            av stor vikt att de två nationerna är kompatibla när det gäller
            lagar och system så att människor kan förflytta sig över nationsgränserna
            utan att drabbas av oöverstigliga administrativa problem. För
            att hantera dessa frågor krävs en översyn av bland annat arbets­för­med­ling,
            arbets­lös­hets­för­säk­ring och social­för­säk­ring om­råd­en
            som berör såväl EG-rätten som nationell lagstiftning. Under de
            senaste åren har man funnit en del lösningar för att överkomma
            gränshinder men det kvarstår ändock många stora problem.
          </p>
          <p xml:id="i-8bv9p78Xyp2WCBCdRxhwHC">
            I Öresundsregionen pendlar ca 19 000 arbetare dagligen från Sverige
            till Danmark och i nuläget är majoriteten av dessa heltidsanställda.
            Även andra anställningsformer är vanliga och har potential att
            öka; det kan vara olika former av vikariat-, tim-, deltidsanställningar
            hos en eller flera arbetsgivare på båda sidor av Sundet. Denna
            situation med varierande anställningsformer återspeglar utvecklingen
            på den svenska arbetsmarknaden i stort.
          </p>
          <p xml:id="i-8kjDzTPowGzZFHgCGfMuGJ">
            När det gäller flexibiliteten att ta olika anställning på båda
            sidorna av Sundet samtidigt, i synnerhet för de grupper där heltidsanställningar
            inte är lika vanliga, finns det idag problem som måste åtgärdas.
            Inom detta område kan Sverige ändra regelverket för att öka rörligheten
            och därmed stimulera arbetsmarknad och integration i regionen.
            Nedan beskrivs två av de största hindren.
          </p>
          <head type="h2" xml:id="i-4rx8XCFDBbKDBe4LEgN8p7">
            Socialförsäkringsproblematiken
          </head>
          <p xml:id="i-C45SSN8HoDJpQbSjtA4etR">
            Ett av de största problemen i Öresundsregionen är förknippat
            med socialförsäkringen. Problematiken har sin grund i EU:s förordning
            1408/71 och handlar om att arbetstagare ska vara socialförsäkrade
            i det land där de arbetar. Vid arbete i båda länderna samtidigt
            är personen enligt huvudregeln socialförsäkrad i boendelandet.
          </p>
          <p xml:id="i-AjGCJ2kCsrouxZgreaPyZm">
            Detta hinder slår i synnerhet hårt mot personer som är bosatta
            i Sverige och arbetar eller vill arbeta på båda sidorna av Sundet
            samtidigt. I nuläget får nämligen den danska arbetsgivaren betala
            de betydligt högre svenska arbetsavgifterna i de fall då en anställd
            som bor i Sverige samtidigt har jobb för olika arbetsgivare på
            båda sidorna Sundet. En dansk arbetsgivare som anställer en svensk
            under dessa förhållanden får då betala bosättningslandets (Sveriges)
            arbetsgivaravgifter, vilket ofta gör den anställde för dyr att
            behålla. Anställda i till exempel handels-, kultur- och restaurangbranschen
            är grupper som särskilt drabbas eftersom de är beroende av olika
            former av flexibla, parallella korttidsarbeten.
          </p>
          <p xml:id="i-9u6fy7yR2AP4tjCGFvE33u">
            Följande citat från en musiker som bor i Sverige och arbetar
            i både Sverige och Danmark illustrerar problemet:
          </p>
          <p xml:id="i-ETjA3GC5g5QhtmCEDWdRnA">
            Om min arbetsgivare i Danmark skulle betala dessa avgifter för
            svenskboende, så skulle dessa bli 2530 procent dyrare än en dansk.
            Lockande? Mig veterligen har arbetsgivaren aldrig någonsin betalat
            dessa avgifter. De sitter alltså på en bomb av uppskjutna kostnader.
            Jag har informerat dem om detta men de verkar bara avvakta och
            se vad som händer. Det har ju gått bra hittills. Jag är innerligt
            tacksam för att Skatteverket inte krävt in dessa avgifter men
            jag är innerligt tacksam att det är så för annars vore många musikers
            dagar räknade i Danmark.
          </p>
          <p xml:id="i-UGoTixTMA2H6zfpqYT5Ukj">
            Förutom reducerad flexibilitet på arbetsmarknaden har följden
            blivit att danska arbetsgivare nu lägger in klausuler i anställningskontrakten
            eller på andra sätt informerar om att de anställda inte får ta
            ett extraarbete i Sverige under tiden de jobbar i Danmark.
          </p>
          <p xml:id="i-3K3Lyb9UBiR6papDYXsQ6q">
            Flexibla jobb är en viktig resurs både för arbetsgivaren och
            för arbetstagaren, men att ta flera deltidsarbeten vid samma tillfälle
            oberoende av plats är i dagsläget en omöjlighet, i synnerhet i
            Öresundsregionen. Principen kring socialförsäkringen som den ser
            ut idag ter sig mycket svår att upprätthålla i en alltmer förändrad
            och flexibel arbetsmarknad där korta och tillfälliga anställningar
            är vanliga.
          </p>
          <p xml:id="i-JyXjiZU9vvnvANXg5yud5x">
            För den som arbetar för samma arbetsgivare i både Danmark och
            Sverige finns det från och med den 1 januari 2002 en särskild
            dispensöverenskommelse mellan länderna. Denna tecknades mellan
            dåvarande Riksförsäkringsverket och Den Sociale Sikringsstyrelse
            den 4 december 2001 med stöd av artikel 17 förordning 1408/71.
            Den innebär att personen får tillhöra lagstiftningen i det land
            arbetsgivaren har sitt säte om arbetet utförs där till minst 50
            procent under en sammanhängande period av tre månader. Dispensöverenskommelsen
            gäller även de personer som innehar arvoderade förtroendeuppdrag
            i Sverige. Överenskommelsen har löst en del problem men omfattar
            inte dem som har olika arbetsgivare i de båda länderna. Även om
            överenskommelsen inte är tillämplig finns det inte något som hindrar
            att länderna ändå träffar överenskommelse om undantag.
          </p>
          <p xml:id="i-W1fNbC6xVCRrJkKA5zRkQT">
            Inom EU pågår arbetet med att anta en implementeringsförordning
            till den nya EG-förordningen 883/04 som ska ersätta förordning
            1408/71 om social trygghet. Enligt den nya förordningen 883/04,
            som förväntas träda i kraft år 2010 (det är fullt möjligt att
            det dröjer ytterligare), kommer frågan om arbete i två länder
            samtidigt troligen att lösas så att man betalar sociala avgifter
            till det land där man arbetar mest i likhet med dispensöverenskommelsen
            ovan.
          </p>
          <p xml:id="i-JrN4cpejfd9bNwhC5is8q1">
            I avvaktan på att vi får en ny samordningsförordning borde det
            finnas möjlighet att utöka dispensöverenskommelsen från år 2001
            till att gälla även andra grupper än de som arbetar för samma
            arbetsgivare. Detta lösningsförslag skulle gå i linje med den
            nya förordningen och medföra att flexibiliteten på arbetsmarknaden
            skulle öka.
          </p>
          <p xml:id="i-7QCAfGQmqUu8KXeDjbn3np">
            Det skulle dock även medföra att den svenske arbetsgivaren ska
            fullgöra sina arbetsgivarplikter till Danmark, exempelvis betala
            danska avgifter på den svenska inkomsten till Danmark. Då de danska
            avgifterna är betydligt lägre än de svenska kan det uppfattas
            positivt av den svenske arbetsgivaren. Det kan dock också upplevas
            som en nackdel att man måste sätta sig in i de danska systemen.
            Istället för att det är två parter, den danske arbetsgivaren och
            den anställde, som gemensamt ansöker om dispens, tillkommer ytterligare
            en part den svenske arbetsgivaren. Denne måste således också gå
            med på att en dispensansökan ska lämnas.
          </p>
          <p xml:id="i-9fxbxxuV8jCm8BmovDYmpG">
            En utökning av dispensöverenskommelsen från år 2001 bör kunna
            begränsas till sådana fall där personen har sin huvudinkomst från
            Danmark. Det skulle exempelvis kunna anges att i de fall man har
            minst 75 procent av sin bruttoinkomst från Danmark ska man kunna
            vara socialförsäkrad där. Härigenom skulle vi kunna få bort de
            allra flesta bisysslorna.
          </p>
          <head type="h2" xml:id="i-Fib1KSdUYScdE9nVfQ3CD9">
            A-kassa vid flexibla arbetsformer
          </head>
          <p xml:id="i-JWpczaZ3jSgj64HdXZLC4g">
            En person som bor i Sverige och börjar arbeta i Danmark omfattas
            inte längre av den svenska arbetslöshetsförsäkringen. Detta innebär
            att personen ifråga inte längre ska vara medlem i svensk arbetslöshetskassa
            utan istället ska söka medlemskap i en dansk arbetslöshetskassa.
            För personer som är bosatta i Sverige, men har flera korta anställningar
            i Danmark, skapar detta problem. Dessa personer ska följaktligen
            vara medlem i dansk arbetslöshetskassa de dagar de arbetar i Danmark
            och i svensk arbetslöshetskassa perioderna däremellan, det vill
            säga under arbetslöshetstiden. Detta innebär i vissa fall att
            en person behöver byta försäkringsland flera gånger under en månad.
          </p>
          <p xml:id="i-EEhRxGHVuGvJBmq2KKCY3A">
            Problemet beskrivs ingående i IAF:s (Inspektionen för arbetslöshetsförsäkringen)
            utredning Gränsarbetare i Norden som offentliggjordes i slutet
            av augusti 2008:
          </p>
          <p xml:id="i-UmdkrTvhfRDpCLSxnJpHNN">
            För personer med flera korta anställningar i annat land varvat
            med arbetslöshet i bosättningslandet uppstår både administrativa
            och rättsliga problem. Enligt svenska regler kan endast inträde
            i en arbetslöshetskassa beviljas vid den förste i ett månadsskifte.
            Utträde synes dock kunna beviljas från den dag den sökande begär
            det. Det betyder att en sökande som avslutar sitt arbete i annat
            land och begär ersättning till exempel den 17 i en månad inte
            kan beviljas inträde från denna dag. Dessutom blir det näst intill
            omöjligt att administrativt hantera begäran om in- och utträden
            ur arbetslöshetskassan flera gånger per månad för en person som
            arbetar tillfälligt i annat land med arbetslöshet i bosättningslandet
            mellan de korta anställningarna. Detta är ett problem som även
            uppmärksammats i Arbetsmarknadsdepartementets rapport Öresund
            två länder, en arbetsmarknad. Resultatet blir ofta att den sökande,
            i strid med förordningen, tillhör arbetslöshetsförsäkringen i
            både bosättnings- och arbetslandet. 1
          </p>
          <p xml:id="i-rLugAERXoigJPXNyrvN7N">
            Hur ska vi då skapa en praktisk lösning på hur personer som bor
            i Sverige och har arbete med korta anställningsförhållanden i
            Danmark ska hanteras ur arbetslöshetsförsäkringens synvinkel?
            I Danmark har arbetslöshetskassorna löst motsvarande problem genom
            att personer, bosatta i Danmark, som är medlemmar i en dansk arbetslöshetskassa
            tillåts vara kvar som medlem vid ett kortare arbete i annat land.
            I efterhand återbetalar a-kassan medlemsavgiften för de dagar
            då personen ifråga inte omfattades av den danska arbetslöshetsförsäkringen.
            På detta sätt säkerställs att ingen är dubbelförsäkrad i EG-rättens
            bemärkelse. I den svenska arbetslöshetsförsäkringen finns det
            ingen motsvarighet till den danska lösningen.
          </p>
        </div>
        <div type="motSignatures">
          <list>
            <item xml:id="i-VVL4XogHEMRNMXsxS1KMwX" who="i-QYUn9LH1BFyUaLeMaR5S5h">
              Otto von Arnold (kd)
            </item>
          </list>
        </div>
      </div>
    </body>
  </text>
</TEI>
