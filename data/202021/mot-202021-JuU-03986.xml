<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03986">
  <teiHeader>
    <fileDesc>
      <titleStmt>
        <title>med anledning av prop. 2020/21:170 Barn som bevittnar brott</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3986 av Linda Westerlund Snecker m.fl. (V)</title>
          <idno type="rdwebb">H8023986</idno>
          <rs type="number">3986</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023986/text</ref>
          <ref type="dokument_url_html">http://data.riksdagen.se/dokument/H8023986</ref>
          <ref type="dokumentstatus_url_xml">http://data.riksdagen.se/dokumentstatus/H8023986</ref>
          <ref type="docx">http://data.riksdagen.se/fil/B9B3762A-0593-4E98-9AAE-61EBC039500E</ref>
          <ref type="pdf">http://data.riksdagen.se/fil/13EEE79E-0731-4F4B-9A01-36BB2A5FBDC1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TZ3fe1rmQkTZCpoyABspWo" type="basedOn"/>
        <correspContext corresp="i-TZ3fe1rmQkTZCpoyABspWo">
          <ref>Proposition 2020/21:170</ref>
        </correspContext>
        <correspAction xml:id="i-NG1Zh6zF3cFvd9jDmbRTeP" type="signed"/>
        <correspContext corresp="i-NG1Zh6zF3cFvd9jDmbRTeP">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-ACnkT8wvWnpyREFSiGgaYo" type="submitted">
          <date when="2021-04-21"/>
          <time when="11:07:44"/>
        </correspAction>
        <correspAction xml:id="i-27pJX71jVGVNFxvMUD3ESa" type="reviewed">
          <date when="2021-04-23"/>
          <time when="17:26:51"/>
        </correspAction>
        <correspAction xml:id="i-LaxgghGUpLUJdfxhTwWtT" type="dismissed">
          <date when="2021-04-27"/>
        </correspAction>
        <correspAction xml:id="i-27Pxfxq3DVQgUu7h8X1Egn" type="referred">
          <date when="2021-04-28"/>
        </correspAction>
        <correspAction xml:id="i-9iabkDKqbYH3Ejt82dUu9n" type="assigned">
          <date when="2021-05-26"/>
          <time when="17:16:19"/>
        </correspAction>
        <correspContext corresp="i-9iabkDKqbYH3Ejt82dUu9n">
          <ref type="assignedTo">Justitieutskottet</ref>
        </correspContext>
        <correspAction xml:id="i-XrGVkwjTSTuTnVhtE16Qy2" type="behandlas_i"/>
        <correspContext corresp="i-XrGVkwjTSTuTnVhtE16Qy2">
          <ref type="uppgift">2020/21:JuU35</ref>
          <ref type="ref_dok_id">H801JuU35</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU35</ref>
          <ref type="ref_dok_titel">Barn som bevittnar brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fz3jndd4mzeWtBu6xSbpCT" type="motHeader">
        <div xml:id="i-TetHTosR5u8vdNfALWLuvf" type="motTitle">
          Motion till riksdagen 2020/21:3986 av Linda Westerlund Snecker
          m.fl. (V) med anledning av prop. 2020/21:170 Barn som bevittnar
          brott
        </div>
      </div>
      <div xml:id="i-7zv8LrTvATUqdDJks7bD7j" type="motBody">
        <div xml:id="i-4B9CgtqKi2snNLAjpgGJf5" type="motProposal" subtype="förslag">
          <head xml:id="i-EPUMb5kJuuKv65hLpUQenb">
            1 Förslag till riksdagsbeslut
          </head>
          <list xml:id="i-ApC5829MUSRhapDiQ3Ymzr" style="ol">
            <item xml:id="i-AcRuxYMoMgvJ1wvgucgetk">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheten
              att lägga till risken för att barnet ska bevittna våld som ett
              rekvisit i barnfridsbrottet och tillkännager detta för regeringen.
            </item>
            <item xml:id="i-8TK9aGfaYPeSHQrjK5gNVN">
              Riksdagen ställer sig bakom det som anförs i motionen om att
              regeringen bör utreda hur en ny form av barnombud skulle kunna
              stärka barns rättsliga ställning när barnets vårdnadshavare av
              något skäl saknar förmåga att uppfylla sina plikter som barnets
              ställföreträdare, och detta tillkännager riksdagen för regeringen.
            </item>
          </list>
        </div>
        <div xml:id="i-NgXekFm7ZEusBF1nrmPfyp" type="motContent">
          <head xml:id="i-9R1GDw5i3fd9ZmoiXfVt5u" type="h1">
            2 Inledning
          </head>
          <p xml:id="i-EgevXJjSjadcVhwNE28pXc">
            Mäns våld mot kvinnor är ett allvarligt samhällsproblem som pågår
            mitt ibland oss, oavsett klass, etnicitet eller religion. Det
            riktas mot kvinnor för att de är kvinnor. Är hon mamma så finns
            också risken att hennes barn drabbas. Brottsstatistiken visar
            att de kvinnor som utsätts för våldsbrott ofta är bekanta med
            eller har en nära relation till den som utpekas som gärningsman.
            Var fjärde kvinna har någon gång i sitt liv utsatts för brott
            i en nära relation i Sverige. Kvinnan har då i regel blivit utsatt
            för systematiska, upprepade och upptrappade kränkningar och förödmjukelser
            i form av kontrollerande beteenden med inskränkningar i sin frihet,
            hot, trakasserier, misshandel och/eller sexual­brott. Kvinnor
            utsätts oftare än män för grovt, upprepat och kontrollerande våld
            från en partner. I jämförelse med män är det också mycket vanligare
            att kvinnor utsätts för sexuellt våld i nära relationer. Även
            i samkönade par kan det förekomma våld. Det våld som hbtq-personer
            utsätts för i nära relationer osynliggörs dock ofta och uppmärksam­mas
            inte i samma utsträckning som andra former av våld i nära relationer.
            Mäns våld mot kvinnor definieras av Världshälsoorganisationen
            (WHO) som ett utbrett folkhälso­problem och en kränkning av de
            mänskliga rättigheterna.
          </p>
          <p xml:id="i-XgTeTqvGJKz5XD6ssidFDK">
            Restriktionerna i den pågående pandemin har medfört att mäns
            möjligheter till kontroll och våldsutövning mot kvinnor de har
            en relation med har ökat. 2020 anmäldes 16 461 misshandelsfall
            mot en kvinna i en närstående relation jämfört med 14 261 anmälningar
            2019. Det innebär en ökning med 15,4 procent mellan åren 2019
            och 2020. Även kvinnojourerna vittnar om ett ökat antal kvinnor
            som söker skydd och stöd hos dem. Mörkertalet för dessa brott
            är vanligen stort. Sammantaget innebär detta att allt fler barn
            tvingas bevittna våld i sina hem.
          </p>
          <p xml:id="i-HenL78ND4vuJnAwfEPew3J">
            I Sverige finns omkring 2,2 miljoner barn under 18 år. Tidigare
            forskning visar att fler än vart tionde barn i Sverige någon gång
            har upplevt våld mellan närstående vuxna och att många av dem
            har gjort det ofta (SOU 2019:32 s. 55). Rädda Barnen uppskattar
            att omkring 200 000 barn lever med våld som en del av sin vardag.
            Att som barn bevitt­na att en närstående blir utsatt för våld
            eller andra övergrepp riskerar att få förödande konsekvenser.
            Forskning visar att det ofta är värre att se ett brott mot någon
            annan är att själv vara det primära offret, och att det är ännu
            värre att enbart höra ett övergrepp än att vara det primära offret.
            <ref xml:id="i-2GEurzA2K95TkX1rTExRMj" target="i-EoK7hSiCNe98waQfJfQTwx">
              [1]
            </ref>
            När en förälder använder våld mot den andra föräldern blir barn­et
            känslomässigt övergivet och skyddslöst. Den ena föräldern blir
            då en hotfull angripare och den andra ett utsatt offer, vilket
            kan skada barnets anknytning till båda sina föräldrar. Många barn
            känner ansvar för att skydda den som angrips och agerar också
            för detta.
            <ref xml:id="i-M1RbUtybJak19sHtARGVAT" target="i-Ujp3X5ooXaTPJewkRRfNCG">
              [2]
            </ref>
            En del barn upplever att de själva är orsaken till våldet och
            drabbas av svåra skuldkänslor. Det är också så att barnet kan
            oroas för att själv bli utsatt för liknande övergrepp mot sin
            egen kropp, en oro som forskningen visar kan vara befogad. Barn
            som upplever våld av och mot sina omsorgspersoner löper större
            risk att utveckla symtom som ångest, ned­stämdhet, posttraumatisk
            stress och beteendeproblem, som trots och uppförandestörning,
            än barn som inte har sådana erfarenheter. Studier av långsiktiga
            konsekvenser visar att bland barn som upplevt våld i hemmet så
            löper särskilt flickorna ökad risk för att också senare i livet
            uppleva våld och vad gäller pojkarna för att utsätta andra för
            våld. Upp­levelserna av våld riskerar alltså att föras vidare
            som ett maktmedel på ett könsrelaterat sätt.
          </p>
          <p xml:id="i-CaVdzE9bKQdwb3WsQ69DKr">
            Länge var den allmänna uppfattningen att våldet i princip enbart
            drabbade den som utsattes för misshandel eller sexuellt övergrepp.
            I Kvinnofridsutredningen (SOU 1995:60) uppmärksammades barn i
            våldsmiljöer i ett eget kapitel med referenser till utländsk forskning.
            <ref xml:id="i-5CynwRAFPGmsTYEvFDqUgR" target="i-PekCFcY3LUfz9GjwxAp8qS">
              [3]
            </ref>
            Betänkandet Barnmisshandel (SOU 2001:72) diskuterade bevittnandet
            men avstod från att föreslå kriminalisering. Utredningen ledde
            dock till en straffskärpnings­grund för ”brott som varit ägnat
            att skada tryggheten och tilliten hos ett barn i dess för­hållande
            till en närstående person” i 29 kap. 2 § brottsbalken. År 2006
            blev barn som bevittnat våld brottsoffer i två bemärkelser, dels
            inom socialtjänsten som skulle erbjuda dem stöd och hjälp, dels
            genom att de fick rätt till en särskild form av brottsskadeersätt­ning
            av staten efter ansökan hos Brottsoffermyndigheten.
          </p>
          <p xml:id="i-GVt7gAXnNhUrh9RJKuwPir">
            Vänsterpartiet ser de senaste decenniernas utveckling på området
            som viktiga men otillräckliga. Därför har Vänsterpartiet återkommande
            och i flera sammanhang lyft frågan om att stärka skyddet för barn
            som bevittnar våld (se t.ex. mot. 2017/18:3605, mot. 2018/19:2227,
            mot. 2019/20:142).
          </p>
          <p xml:id="i-8KFqFgCp1C88BYhar9nYwb">
            Vi har bl.a. lyft att möjligheten till brottsskadeersättning
            inte har varit tillräcklig för att tillgodose barns behov av upprättelse.
            Antalet ansökningar har varit få och barns närvaro på brottsplatser
            har inte uppmärksammats tillräckligt av polis och åklagare, vilket
            medfört att en stor del av ansökningarna om bevittnandeersättning
            har avslagits. Vidare förekommer det att barn som vill berätta
            inte får vittna, trots att barnet varit huvudvittne till våldet
            i hemmet. I princip gäller att var och en som inte är part i målet
            får höras som vittne, men alla har en lagstadgad rätt att vägra
            vittna mot närstående. Det undantaget kan bli aktuellt när ett
            barn bevittnat brott i en nära relation. För förhör med ett vittne
            som är under 15 år krävs oftast att vårdnadshavaren medverkar
            till det. Rätten att få vittna eller att avstå bör inte vara upp
            till vårdnadshavare och än mindre till den misstänkta förövaren
            att styra över. Först om barnet får status som målsägande ändras
            detta. Och först om den föreslagna kriminaliseringen genomförs
            uppfyller Sverige för­pliktelsen enligt barnkonventionens artikel
            19 om att vidta alla lämpliga lagstiftnings­åtgärder för att skydda
            barnet mot psykiskt våld.
          </p>
          <p xml:id="i-39AaHCgiPnyP9mE3fnDoFJ">
            Vänsterpartiet välkomnar därför regeringens förslag, som vi står
            bakom i alla delar. På vissa områden vill vi dock gå längre än
            regeringen. Vi redogör för våra förslag nedan.
          </p>
          <head xml:id="i-2DUMVRD8yywR73Grg2Hq5U" type="h1">
            3 Regeringens förslag
          </head>
          <p xml:id="i-PR8ZfqWrTUhfngAqudtbQr">
            För att stärka det straffrättsliga skyddet för barn som bevittnar
            våld mellan närstående, t.ex. att pappa misshandlar mamma eller
            ett syskon, föreslår regeringen att det införs ett nytt gradindelat
            brott, barnfridsbrott, som innebär att det blir straffbart att
            utsätta ett barn för att bevittna vissa brottsliga gärningar,
            såsom vålds- och sexualbrott, i nära rela­tion. Det nya brottet
            gör att barnet blir brottsoffer fullt ut och får status som målsägande.
            Straffet föreslås vara fängelse i högst två år. Är brottet grovt
            döms för grovt barnfrids­brott till fängelse i lägst nio månader
            och högst fyra år. Det föreslås även en särskild straffskala för
            ringa brott. Vänsterpartiet noterar med tillfredsställelse att
            skadegörelse ingår bland de gärningar som föreslås ligga till
            grund för barnfridsbrott, vilket medför att bevittnande av att
            djur skadas eller dödas kan få straffrättslig effekt.
          </p>
          <p xml:id="i-UK7kzxo9dh4KRC83QYoHYX">
            Att barnet blir målsägande medför att barnet får rätt till skadestånd
            från gärnings­mannen liksom rätt till ”riktig” brottsskadeersättning
            på samma villkor som övriga brottsoffer. Därmed fyller den särskilda
            brottsskadeersättningen från staten för barn som bevittnar brott
            inte längre någon funktion, utan tas bort. För att stärka barnens
            ställning generellt utvidgas uppdraget för den som är särskild
            företrädare för barnet enligt lagen om särskild företrädare för
            barn på ett efterlängtat sätt till att även avse åtgärder för
            att barnet ska få sitt skadestånd och att vid behov även ansöka
            om brottsskadeersättning.
          </p>
          <head xml:id="i-AqEKRQAbns5n256aSBr2EX" type="h1">
            4 Vänsterpartiets förslag
          </head>
          <head xml:id="i-QUe8cwouuvH2hojqY3BkhW" type="h2">
            4.1 Risken för att barnet ska uppleva våld bör beaktas
          </head>
          <p xml:id="i-UqNtp9EafUwP57ZvELivxi">
            En förutsättning för att straffansvar för barnfridsbrott ska
            komma i fråga är enligt regeringens förslag att barnet har bevittnat
            den brottsliga gärningen. Regeringen anser i likhet med utredningen
            (SOU 2019:32) att det skulle föra för långt att låta alla former
            av upplevelser av brottets konsekvenser omfattas av straffbestämmelsen.
            Någon form av avgränsning måste därför göras. Uttrycket bevittna
            bör enligt regeringen förstås så att barnet ska ha sett eller
            hört den brottsliga gärningen begås. Det är alltså inte tillräckligt
            att barnet enbart ser följderna av gärningen eller att barnet
            upplever att våldsamheter är på gång. För att barnet ska anses
            ha sett eller hört den brottsliga gärningen krävs att barnet på
            något sätt har uppfattat händelseförloppet genom att se eller
            höra de moment i gärningen som gör den straffbar, t.ex. att det
            förekommit våld eller högljudda, aggres­siva och hotfulla uttalanden.
            Däremot behöver barnet inte ha bevittnat hela händelse­förloppet
            (prop. 2020/21:170 s. 23–24).
          </p>
          <p xml:id="i-RdAW9nNFbBgzepKHXdV3BH">
            Ett antal remissinstanser invänder mot regeringens bedömning
            att barnet måste ha bevittnat våldet för att straffansvar ska
            komma i fråga. Kvinno- och tjejjouren i Umeå, Kvinnohusföreningen
            i Umeå liksom Riksorganisationen för kvinnojourer och tjejjourer
            i Sverige (Roks) anser att det också bör handla om risken för
            att ett barn utsätts för att bevittna våld. Rädda barnen förordar
            i sitt remissvar att barnfridsbrottet bör omfatta barns upplevelse
            av våld med såväl syn-, hörsel- som känslointryck. Därmed bör
            det vara tillräckligt att barnet har befunnit sig i omedelbar
            närhet till våldshandlingen, t.ex. i bostaden. Västra Götalandsregionens
            kompetenscentrum om våld i nära relationer (VKV) anser att barnfridsbrottet
            även borde innefatta vad barnet har upplevt i form av exempelvis
            psykiskt, materiellt och latent våld mot en närstående som kan
            vara nog så skadligt för barn som att bevittna det fysiska våldet.
            Enligt Åklagarmyndigheten kan det uppstå bevisproblem i de fall
            där barnen ligger och sover och vaknar under ett bråk. Om barnen
            hör vad som händer och smyger upp och ser ett brott begås kommer
            de att kunna berätta om vad de sett eller hört, men man menar
            att det kan bli mycket svårt att bevisa att gärningspersonen skulle
            agerat på samma sätt även med kännedom om att barnet såg eller
            hörde händelsen.
          </p>
          <p xml:id="i-7TAqcuz18xgfYCrQBYkEi6">
            Vänsterpartiet kan ha viss förståelse för regeringens resonemang
            om att en avgräns­ning av det straffbara området är nödvändigt,
            inte minst utifrån legalitetsprincipen och straffrättens krav
            på förutsägbarhet. I Nya Zeeland reglerar Domestic Violence Act
            från år 1995 många aspekter av våld i nära relationer. En del
            av lagstiftningen rör barn som bevittnar våld mot en person som
            barnet har en nära relation till. Detta betraktas enligt lagstiftningen
            som psykisk/psykologisk misshandel av barnet. Förutom fall där
            barnet ser eller hör våldet kriminaliseras även fall där det finns
            en konkret risk för att barnet ska se eller höra våldet. Utredningen
            nämner Nya Zeelands lagstiftning (SOU 2019:32, s. 153). Regeringen
            uttrycker att det för straffansvar för bevittnandebrottet krävs
            att gärningspersonen har begått gärningen med uppsåt som måste
            täcka såväl grundbrottet som att det funnits ett barn som bevittnat
            gärningen samt att likgiltighetsuppsåt är tillräckligt (prop.
            2020/21:170 s. 27 och s. 46). Vänsterpartiet vill se över möjligheterna
            att uttryckligen beakta risken för att barnet ska bevittna våldet
            även i den svenska lag­stiftningen.
          </p>
          <p xml:id="i-FRxE1Qea2DQfSSje8EoTJd">
            Regeringen bör därför tillsätta en utredning i syfte att se över
            möjligheten att lägga till risken för att barnet ska bevittna
            våld som ett rekvisit i barnfridsbrottet. Detta bör riksdagen
            ställa sig bakom och ge regeringen till känna.
          </p>
          <head xml:id="i-MZuY1R4vXdw7EgvHUNssm3" type="h2">
            4.2 En ny form av barnombud
          </head>
          <p xml:id="i-UZ5nWXiXwG8KRJcrZ1tb5">
            I utredningen SOU 2019:32, som ligger till grund för regeringens
            förslag, konstateras att vissa frågor om ytterligare åtgärder
            för att stärka barns rättsliga ställning bör utredas vidare. Utredningen
            menar att en ny form av ombud för barn skulle behöva utredas särskilt.
            Någon utomstående aktör kan behöva träda in om barnets vårdnadshavare
            av olika skäl saknar förmåga att uppfylla sina plikter som barnets
            ställföreträdare. Detta utöver de befogenheter som redan finns
            för den sociala barnavården med stöd av tvångslagstiftningen.
            Föräldrar som har utsatts för våld eller andra brott kan ha en
            nedsatt förmåga att stötta och hjälpa sina barn. Barn som har
            bevittnat eller utsatts för övergrepp och/eller våld kan även
            ha ett särskilt behov av att någon utomstående tar hand om deras
            intressen. Det kan t.ex. handla om att barn får tillgång till
            relevant traumabehandling eller liknande. Utredningen konstaterar
            även att det i samband med vårdnadstvister kan finnas behov av
            att någon utomstående träder in för att tillvarata barnets intressen
            på ett liknande sätt som de ställföreträdare som förordnas i LVU-mål
            gör. Vänsterpartiet har tidigare motionerat om att barn ska ha
            rätt till eget ombud när föräldrarna tvistar om vårdnad, boende
            och umgänge (se bl.a. mot. 2018/19:758 och mot. 2020/21:3928).
          </p>
          <p xml:id="i-QxcEncyqJPL6FQdZbjSVEY">
            Regeringen bör utreda hur en ny form av barnombud skulle kunna
            stärka barns rättsliga ställning när barnets vårdnadshavare av
            något skäl saknar förmåga att uppfylla sina plikter som barnets
            ställföreträdare. Detta bör riksdagen ställa sig bakom och ge
            regeringen till känna.
          </p>
          <head xml:id="i-FQJMWZWYKm6iau8SL8nt46" type="h2">
            4.3 Likvärdiga barnahus i hela landet
          </head>
          <p xml:id="i-23xNmiGfczxRE6SnJo1wtb">
            I dag finns barnahus på ett trettiotal platser i landet. Där
            samverkar polis, socialtjänst och hälso- och sjukvård m.fl. aktörer
            för att hjälpa barn som utsatts för brott. Utredning­en SOU 2019:32
            konstaterar att tillgången till och innehållet i verksamheten
            varierar i olika delar av landet, vilket är problematiskt eftersom
            alla barn har rätt till likvärdigt stöd och likvärdiga myndighetsinsatser.
            Utredningen ser därför behov av att se över om det bör införas
            en central reglering eller styrning av barnahusens verksamhet
            i syfte att öka likvärdigheten. Länsstyrelsen i Stockholm skriver
            i sitt remissvar på utredningen att det i dag inte är möjligt
            att föra statistik för jämförelse och utveckling av barnahusverk­samheten
            som helhet då information från respektive samverkanspart saknas
            eller är bristfällig och statistik mellan myndigheter inte går
            att samköra. Barnahusen saknar därmed möjlighet att utvärdera
            sina verksamheter. Länsstyrelsen i Stockholms län anser därför
            att författningsändringar kan vara nödvändiga samt att det vore
            önskvärt med en ansvarig myndighet för att åtgärda bristen på
            nationell styrning, samordning och upp­följning.
          </p>
          <p xml:id="i-A8b5a788yKj94QPEYSk4iD">
            Barnafrid, nationellt kunskapscenter om våld mot barn, vid Linköpings
            universitet refererade i sitt remissvar till att det vid Barnafrids
            utvärdering 2018/2019 av samtliga barnahus bl.a. konstaterades
            att det saknades nationell styrning som slår fast att barn som
            misstänks vara utsatta för brott ska utredas i en barnvänlig miljö
            där berörda myn­digheter samlas och samverkar under ett tak och
            där brottsutredning, skydd samt fysisk och psykisk hälsa beaktas.
            Vidare konstaterades att det saknas en nationell samordning av
            verksamheten i barnahus varför Barnafrid föreslår att en nationell
            handlingsplan ut­arbetas för att likrikta barnahusens arbete.
          </p>
          <p xml:id="i-23pmTFtuJKqtbeDiq57idU">
            Vänsterpartiet anser att det så långt det är möjligt ska undvikas
            att ett barn slussas runt mellan flera olika myndigheter och att
            barnet inte ska behöva upprepa sin historia för flera olika personer.
            Barnahus är ett bra exempel på en trygg och barnvänlig miljö där
            barn som misstänks vara utsatta för övergrepp är i centrum för
            utredningsprocessen. Det är ytterst viktigt att alla barn som
            behöver det får tillgång till den verksamheten och att insatserna
            håller lika god kvalitet och är likvärdiga över hela landet. Detta
            är viktigt också för att berörda professioner ska kunna samordna
            sina insatser till gagn för såväl barnet som rättsutredningen.
          </p>
          <p xml:id="i-G6NxGhYEm7tHkFz2DzE2qD">
            Regeringen bör därför ta fram en nationell plan för barnahusens
            verksamhet i syfte att förbättra likvärdigheten och tillgången
            till insatser för alla barn.
          </p>
          <p xml:id="i-AVK1ebtBhn5US45xke7msR">
            I samband med detta bör regeringen även utreda hur barns specifika
            behov kopplat till förundersökning, rättsprocess, stöd- och skyddsåtgärder
            bättre kan tillgodoses och föreslå förbättringsåtgärder på området.
          </p>
        </div>
        <div xml:id="i-4LuGUcoJaBLGc1YPuTJJdx" type="motSignatures">
          <list xml:id="i-GcgRhjApfRrF3PoAjxXdFq">
            <item xml:id="i-98kxcoNT75b9eQy7Q5ZxxF">
              Linda Westerlund Snecker (V)
            </item>
            <item xml:id="i-WeQbj8kkrkhzc4jHVbdYB">
              Christina Höj Larsen (V)
            </item>
            <item xml:id="i-83uEtmXA6X6P7Ukk1PBAbZ">
              Gudrun Nordborg (V)
            </item>
            <item xml:id="i-G1Jc5LQp52vmgBFvDoZLnQ">
              Jon Thorbjörnson (V)
            </item>
            <item xml:id="i-96mJxrBXBffHaoRxFmNHgw">
              Jessica Wetterling (V)
            </item>
          </list>
        </div>
        <div xml:id="i-XABcVXqAdMuuQBQEJ1jAAr" type="motNotes">
          <noteGrp xml:id="i-Sme12aQsCQwtfdpZUh7hwa">
            <note xml:id="i-EoK7hSiCNe98waQfJfQTwx">
              [1] Överlien, Carolina i Nordisk socialt arbeid 2007 nr 4, s.
              238–250.
            </note>
            <note xml:id="i-Ujp3X5ooXaTPJewkRRfNCG">
              [2] Överlien, Carolina, Våld i hemmet: barns strategier, Gleerup
              2012.
            </note>
            <note xml:id="i-PekCFcY3LUfz9GjwxAp8qS">
              [3] del A s. 363 ff.
            </note>
          </noteGrp>
        </div>
      </div>
    </body>
  </text>
</TEI>
