<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00208">
  <teiHeader>
    <fileDesc>
      <titleStmt>
        <title>Kemiska ämnen i byggprodukter</title>
        <author corresp="i-WG11xmCpAW9nyyXv1sJFAK i-Atz7ai4RJKnyNCwfSAJEeC">av Helena Leander och Jonas Eriksson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemiska ämnen i byggprodukter</title>
          <idno type="rdwebb">H102C208</idno>
          <rs type="number">C208</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C208/text</ref>
          <ref type="dokument_url_html">http://data.riksdagen.se/dokument/H102C208</ref>
          <ref type="dokumentstatus_url_xml">http://data.riksdagen.se/dokumentstatus/H102C208</ref>
          <ref type="doc">http://data.riksdagen.se/fil/A2A03AB9-5EE4-4550-BC8B-DA9EF84D3E3D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CeTHngJzUx55aoYkTZLMZx" type="signed"/>
        <correspContext corresp="i-CeTHngJzUx55aoYkTZLMZx">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-VUh3EF4LMFTUGC7oMX6jFz" type="numbering">
          <date when="2013-09-27"/>
        </correspAction>
        <correspAction xml:id="i-RCp2E9tvhtSpk6qPivWHsu" type="submission">
          <date when="2013-09-19"/>
        </correspAction>
        <correspAction xml:id="i-Sv2ToGSoBBSVHo4W2tnRE3" type="transfer">
          <date when="2013-09-18"/>
        </correspAction>
        <correspAction xml:id="i-8BTDoqNLCdE4L47KWTc5BA" type="assigned"/>
        <correspContext corresp="i-8BTDoqNLCdE4L47KWTc5BA">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vc1Uft46kncnnoG8Rocd6A" type="motHeader"/>
      <div xml:id="i-QV55wvpSGFv2Jym2B7j1So" type="motBody">
        <div xml:id="i-E3M74kxPvbg2VdKPZVsS5v" type="motProposal" subtype="förslag">
          <head xml:id="i-9j96YWVxjXMLJYU1iJ5yQb">
            Förslag till riksdagsbeslut
          </head>
          <p xml:id="i-Ma8uZbiAwE1vsfPxKA6LPj">
            Riksdagen tillkännager för regeringen som sin mening vad som
            anförs i motionen om behovet av en skärpt nationell lagstiftning
            om kemiska ämnen i byggprodukter och ett system för dokumentation
            av farliga ämnen i byggnader.
          </p>
        </div>
        <div xml:id="i-UrCNvN9s4ssXAuJCAj7bG7" type="motContent">
          <head xml:id="i-TRhoPgiaqP38mqgkSiRrL3" type="h1">
            Motivering
          </head>
          <p xml:id="i-321HQ9BXzD1NSM4Ar6qmgd">
            I miljökvalitetsmålet giftfri miljö som antagits av regeringen
            och ska uppnås till 2020 finns bland annat preciseringar om att
          </p>
          <list xml:id="i-AHCg2tWzNwJ51ZAGZ3YFoS" style="ul">
            <item xml:id="i-Xdzwh2B7Vfr3kD6gSSmx6a">
              den sammanlagda exponeringen för kemiska ämnen via alla exponeringsvägar
              inte ska vara skadlig för människor eller den biologiska mångfalden,
            </item>
            <item xml:id="i-MRWGjBvcB5y5LDChjT2iZQ">
              användningen av särskilt farliga ämnen så långt som möjligt har
              upphört,
            </item>
            <item xml:id="i-65MPYkCnBrs4siCkkHKo6R">
              kunskap om kemiska ämnens miljö- och hälsoegenskaper ska vara
              tillräcklig för riskbedömning,
            </item>
            <item xml:id="i-2ntYSkHCAjNZ5eKpXcgJ1S">
              information om miljö- och hälsofarliga ämnen i material, kemiska
              produkter och varor är tillgänglig.
            </item>
          </list>
          <p xml:id="i-5QZ46JbkzfG8azqyBa5hLK">
            Byggproduktförordningen – Europaparlamentets och rådets förordning
            (EU nr 305/2011) reglerar hur information om byggprodukters grundläggande
            egenskaper ska redovisas på den gemensamma marknaden i EU. Utifrån
            byggproduktförordningens grundläggande krav för byggnadsverks
            påverkan på miljön samt nationell lagstiftning kan harmoniserade
            tekniska specifikationer som anger hur produktens prestanda ska
            redovisas och CE-märkas tas fram. När det gäller kemiska ämnen
            i byggmaterial nationellt är det främst Boverkets byggregler som
            reglerar innehåll och avgivning (emissioner) till omgivande miljö
            och hälsa. När det handlar om reglering av kemiska ämnen i andra
            produkter och varor är det främst kemikalielagstiftningen Reach
            som gäller och Kemikalieinspektionen som är ansvarig myndighet.
          </p>
          <p xml:id="i-56DdpZQ4Kc6hqtCsQWW4eH">
            Det pågår under den europeiska standardiseringsorganisationen
            (CEN TC 351) ett arbete med att ta fram testmetoder för hur byggprodukters
            innehåll och emissioner av farliga ämnen till inomhusluft respektive
            utemiljö ska provas. Provningsmetoderna tas bara fram för de ämnen
            vars innehåll eller avgivning från byggprodukter är reglerade
            i något medlemsland. Dessa metoder kommer att implementeras i
            harmoniserade europeiska byggproduktsstandarder. Vilka produktegenskaper
            som är väsentliga när det gäller kemikaliesäkerhet och som måste
            redovisas vid CE-märkning för en nationell marknad avgörs dock
            av den nationella lagstiftningen i respektive land.
          </p>
          <p xml:id="i-74Ro7xnTZX1mqP2YLhwyE4">
            Från och med 1 juli 2013 blev CE-märkning av byggprodukter obligatoriskt
            även i Sverige för de produkter som täcks av en harmoniserad Europastandard.
            Som underlag för uppdraget till den europeiska standardiseringsorganisationen
            att ta fram gemensamma provningsmetoder, samlade en expertgrupp
            till EU-kommissionen in data om relevant EU-gemensam och nationell
            lagstiftning. I början av 2011 fanns cirka 260 lagstiftningar
            och cirka 1 000 olika ämnen registrerade i en databas. Vissa länder
            har förutom specifik nationell lagstiftning anmält olika typer
            av vägledningar och riktlinjer samt harmoniserad EU-lagstiftning
            (till exempel Tyskland och Holland) medan andra länder (till exempel
            Sverige) tolkat uppgiften mer strikt och endast registrerat det
            som specifikt är reglerat i nationellt regelverk. Den nuvarande
            databasen är ofullständig eftersom lagstiftning för endast sju
            medlemsländer registrerats. Det medför svårigheter att dra slutsatser
            om vilka ämnen som är reglerade i respektive medlemsland. I dagsläget
            är bara kvicksilver, formaldehyd, sexvärt krom och kadmium reglerat
            i olika former av byggprodukter i Sverige. Vilka uppgifter som
            ska ingå i en prestandadeklaration för en byggprodukt måste alltid
            verifieras med det medlemsland i vilket produkten är avsedd att
            säljas.
          </p>
          <p xml:id="i-QvkYMm2L2mhG8grty9gTmT">
            Kemikalieinspektionen har under 2012 låtit göra en kartläggning
            av några enskilda EU-länder (Frankrike, Tyskland och Holland)
            och deras nationella byggregler avseende kemiska ämnen (PM 5/12).
            Det visade sig då att fler länder som Frankrike och Tyskland hade
            strängare krav än Sverige, bland annat när det gäller avgivning
            av kemiska ämnen från byggmaterial till inomhusluft.
          </p>
          <p xml:id="i-SH9deki6cbyvVjxeyKRpGL">
            I inomhusmiljö är det i första hand människor som exponeras och
            där är emissioner till luft en dominerande exponeringsväg i riskbedömning.
            Personer som har astma, andra luftvägsbesvär eller överkänslighet
            mot kemikalier eller dofter reagerar mer och tidigare än andra.
            Astma- och Allergiförbundet uppger att man ofta får frågor om
            vilka bygg- och inredningsmaterial som är säkra att välja då man
            har astma, allergi eller annan överkänslighet. Tyvärr är det svårt
            i dagsläget att få reda på vad byggmaterial/produkter innehåller
            och avger då innehållsdeklarationer ofta saknas och redovisning
            av kemiska emissioner med mera inte krävs enligt lag. Någon konsumentmärkning
            som tar upp hälsoaspekter på bygg- och inredningsmaterial finns
            inte förutom Astma- och Allergiförbundets märkning Svalan (omfattar
            idag bland annat vattenbaserad målarfärg), och det kan vara svårt
            för konsumenter att tolka information från branschens frivilliga
            Bastaregister eller byggvarudeklarationer där inte heller alla
            byggprodukter ingår.
          </p>
          <p xml:id="i-GHxFXsS3U2diudXyGr1Y93">
            En utredning för att se över möjligheterna att skärpa de svenska
            kraven på kemiska ämnen i byggprodukter i byggreglerna är önskvärd.
            Alla byggprodukter skulle då omfattas i gemensamma regler och
            inte som idag bygga på frivillig registrering/information och
            konsumenterna skulle få hjälp i val av byggmaterial då kemiska
            ämnen i byggmaterial skulle regleras tydligare än idag.
          </p>
          <p xml:id="i-S5vND1Fi5tw4bvhWfQSKLk">
            Kemikalieinspektionen har gjort en förfrågan till EU-kommissionen
            för att få information om hur arbetet fortskrider med att se över
            behovet av ökad information om farliga kemikalier i byggprodukter.
            Kommissionen är enligt artikel 67.1 i byggproduktförordningen
            (CPR) skyldig att göra detta. Dessutom vill KemI initiera en svensk
            diskussion om hur den svenska lagstiftningen på området kemiska
            ämnen i byggprodukter/emissioner till inomhusmiljön/yttre miljön
            kan utvecklas. Inspektionen har informerat regeringen om att andra
            länder har tagit initiativ på det nationella lagstiftningsområdet
            som det inte finns någon motsvarighet till i Sverige. KemI kan
            dock inte driva denna fråga själv eftersom den inte är behörig
            myndighet för byggprodukter utan måste göra det i dialog med Boverket.
            Inspektionen har i sin delredovisning till regeringen angående
            handlingsplanen för en giftfri vardag 2011–2014 (Rapport 2/13)
            föreslagit att dessa frågor bör utredas grundligare. Där föreslås
            också att regeringen låter utreda ett system för dokumentation
            av farliga ämnen i byggnader, en så kallad loggbok för byggnader,
            i samarbete mellan berörda myndigheter, näringsliv och forskare.
            Regeringen bör därför ge Boverket i uppdrag att i samverkan med
            Kemikalieinspektionen utreda behovet av och föreslå skärpt nationell
            lagstiftning om kemiska ämnen i byggprodukter, samt ett system
            för dokumentation av farliga ämnen i byggnader.
          </p>
        </div>
        <div xml:id="i-B8xNvrDUr7hCjBWPiiyFgQ" type="signatureBlock">
          <list xml:id="i-9kjgLiWwh5ft5mVxb4VLCJ">
            <item xml:id="i-CNhD1j9gDrEu1Y19pZPqbY" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-4zTbzMWcWxLrS7sFj2uXco" who="unknown" type="signature">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
