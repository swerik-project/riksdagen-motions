<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-L-00008">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_L_0008/mot_200203_L_0008-0001.pdf"/>
      <div xml:id="i-EkoYaC2swAGJJE5KcFCBw4" type="motHeader">
        <div xml:id="i-Wk6xj55bE7H5F5jvTerUFX" type="motTitle"/>
        <div xml:id="i-VdGiHA5zefrNyAzhD8ppqz" type="motSubmissionInfo"/>
      </div>
      <div xml:id="i-YFreXJmSG3FshZwPd4Guhf" type="motBody">
        <div xml:id="i-7T3yrtGDeapRc2y2XSDxWr">
          <p xml:id="i-3WiAQ6NdRczomQMjME5Gmt">
            2002/03 mnr: L8 pnr: fp1119
          </p>
          <p xml:id="i-8f825BkSoR8YS9aTCztknQ">
            Motion till riksdagen 2002/03:L8
          </p>
          <p xml:id="i-FaQV3UmHoNoy1CaVBhsJk">
            av Jan Ertsborn m.fl. (fp) med anledning av prop. 2002/03:49
          </p>
          <p xml:id="i-SZj7UBib2iC3RgiMjRHTL6">
            Nya förmånsrättsregler
          </p>
          <p xml:id="i-RcqeTGz646fdz6DyumsvUY">
            Förslag till riksdagsbeslut
          </p>
          <p xml:id="i-JsXQswvvBx8eSUbNQorgkh">
            1. Riksdagen tillkännager för regeringen som sin mening vad i
            motionen anförs om vikten av att noga utvärdera effekterna av
            den nya lagen avseende kreditgivning till små och medelstora företag.
            2. Riksdagen tillkännager för regeringen som sin mening vad i
            motionen anförs om att återvinningsförbudet gällande skatter och
            avgifter skall slopas. 3. Riksdagen tillkännager för regeringen
            som sin mening vad i motionen anförs om utredning och aviserat
            förslag om införande av lönegaranti i företagsrekonstruktioner.
          </p>
          <p xml:id="i-UosAseZdF3wyDsH7Pc3PCS">
            Företagsinteckningens värde som kreditsäkerhet
          </p>
          <p xml:id="i-YM2T8HbhahsnzWTqxofKDx">
            Företagsinteckningens värde som kreditsäkerhet kommer att förändras
            i och med den nya lagstiftningen. En kreditgivare med företagsinteckning
            får i fortsättningen endast hälften av värdet av gäldenärens egendom
            med bästa rätt. Det kan ifrågasättas varför det just är en hälftendelning
            som föreslås, exempelvis skulle det kunna vara 2/3 av egendomen.
            De bakomliggande analyserna kunde varit mer utförliga och kompletta.
            Kanske är hälftenuppdelningen helt enkelt framtvingad av statsfinansiella
            skäl. Om följden av den föreslagna lagstiftningen blir en försämring
            av små och medelstora företags möjligheter att erhålla krediter
            är detta allvarligt och kräver att andra insatser görs, exempelvis
            att förutsättningarna för riskkapitalförsörjningen för små och
            medelstora företag förbättras. Det är också viktigt att regeringen
            från och med ikraftträdandet av den nya lagen noga utvärderar
            effekterna avseende just små och medelstora företags kreditmöjligheter.
            Detta bör riksdagen som sin mening ge regeringen till känna.
          </p>
          <pb facs="riksdagen-motions-pdf/data/200203/mot_200203_L_0008/mot_200203_L_0008-0002.pdf"/>
          <p xml:id="i-528cuGohEKBCA3Q4Ku76Cx">
            2002/03:L8
          </p>
          <p xml:id="i-CFYqMPBrxMB1YYXEECiFHA">
            Slopa återvinningsförbudet beträffande skatter och avgifter
          </p>
          <p xml:id="i-N9XQgk9huaTFGBbDBMQmhb">
            Avskaffandet av förmånsrätten för skatter och avgifter leder
            logiskt till att det nuvarande förbudet om återvinning av strax
            före konkursen gjorda skattebetalningar måste upphävas. Ingen
            annan fordringsägare än staten har en sådan gynnsam = position,
            vilket otvivelaktigt leder till ur prioriteringshänseende oriktiga
            betalningar. Förmånsrättskommittén föreslog att återvinningsförbudet
            skulle slopas. Lagrådet har uttalat samma uppfattning och tillagt
            att ett bibehållande av återvinningsförbudet direkt motverkar
            syftet med att avskaffa statens förmånsrätt för skatter och avgifter.
            Folkpartiet delar Förmånsrättskommitténs och Lagrådets uppfattning
            om att återvinningsförbudet nu skall slopas. Detta bör riksdagen
            som sin mening ge regeringen till känna.
          </p>
          <p xml:id="i-TGfsVySiM3hK3TydKJ2vvA">
            Förmånsrätt för lönefordringar
          </p>
          <p xml:id="i-W699kgDhsWvwUDRsg9YbY5">
            I konkurser består de anställdas skydd för sina lönefordringar
            av den statliga lönegarantin. Som bekant inbetalas avgifter till
            lönegarantin såsom en del av företagens arbetsgivaravgifter. Dessa
            inbetalningar bör naturligtvis motsvara de utbetalningar som görs.
            Statens inkomster och utgifter bör alltså inte påverkas av lönegarantisystemet,
            som borde vara ett från statens finanser åtskiljt försäkringssystem.
            För de belopp som staten utbetalar enligt lönegarantisystemet
            inträder staten i arbetstagarens ställe såsom fordringsägare i
            konkursen. En bibehållen förmånsrätt för anställdas lönefordringar
            innebär således att det är staten som bibehålls en förmånsrätt
            som går före leverantörers fordringar samt skatter och avgifter.
            I praktiken blir då resultatet i många konkurser — i varje fall
            i sådana med ett flertal anställda — att det blir banken såsom
            innehavare av företagsinteckning som erhåller halva utdelningen
            och staten den andra hälften, d v s leverantörerna blir utan.
            Med andra ord uppnås inte syftet med en utdelning till leverantörerna
            i flertalet konkurser trots att företagsinteckningens värde halveras.
            De förbättringar och förändringar av löneskyddet som föreslås,
            exempelvis högre maximibelopp och skyldighet för konkursboet att
            betala uppsägningslöner vid fortsatt drift under konkurstiden,
            är mycket positiva och bör genomföras. Detta erfordrar i sig inte
            att förmånsrätt måste föreligga. Folkpartiet menar att lönegarantisystemet
            på ett heltäckande sätt skall skydda anställdas lönefordringar
            i såväl konkurs som företagsrekonstruktioner och att detta skydd
            icke behöver vara förenat med
          </p>
          <p xml:id="i-Azq3vgr2WhGrDWbeKWcaLn">
            förmånsrätt i konkurs. Dessa frågor måste närmare utredas och
            då lämpligen i samband med att regeringen återkommer med aviserat
            förslag om införande
          </p>
          <pb facs="riksdagen-motions-pdf/data/200203/mot_200203_L_0008/mot_200203_L_0008-0003.pdf"/>
          <p xml:id="i-N2GiM8DQw1v4JqfBDYEHEC">
            av lönegaranti i företagsrekonstruktioner. Detta bör riksdagen
            som sin mening ge regeringen till känna. Stockholm den 6 mars
            2003
          </p>
          <p xml:id="i-XwsmnUcj6B4MCnV5sH1G5p">
            Jan Ertsborn (fp) Martin Andreasson (fp) Mia Franzén (fp)
          </p>
          <p xml:id="i-YCEFtRsMSR6gVCN17rTNND">
            2002/03:L8
          </p>
          <p xml:id="i-GiJE5MX82tntm2rmZYYt7t">
            10
          </p>
        </div>
      </div>
    </body>
  </text>
</TEI>
