<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-LU-00206">
  <teiHeader>
    <fileDesc>
      <titleStmt>
        <title>Kundens rätt gentemot fastighetsmäklare</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kundens rätt gentemot fastighetsmäklare</title>
          <idno type="rdwebb">GS02L206</idno>
          <rs type="number">L206</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GS02L206/text</ref>
          <ref type="dokument_url_html">http://data.riksdagen.se/dokument/GS02L206</ref>
          <ref type="dokumentstatus_url_xml">http://data.riksdagen.se/dokumentstatus/GS02L206</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4hgJqKovG62xNMNTCvykjd" type="signed"/>
        <correspContext corresp="i-4hgJqKovG62xNMNTCvykjd">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-XJpDxdjHk8d2Mw8VNwXSqc" type="referral">
          <date when="2004-10-14"/>
        </correspAction>
        <correspAction xml:id="i-7jxkJSezaaFAQrACaj4g7N" type="dismissal">
          <date when="2004-10-14"/>
        </correspAction>
        <correspAction xml:id="i-PsGotEteNZ85SdYFVRwUZW" type="submission">
          <date when="2004-10-05"/>
        </correspAction>
        <correspAction xml:id="i-2Dd63RuQjzJr9aZYja5ajv" type="assigned"/>
        <correspContext corresp="i-2Dd63RuQjzJr9aZYja5ajv">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_L_206/mot_200405_L_206-0001.pdf"/>
      <pb facs="riksdagen-motions-pdf/data/200405/mot_200405_L_206/mot_200405_L_206-0001.pdf"/>
      <div xml:id="i-3xPyxBnibp94xs9yZbFZ84" type="motHeader">
        <div xml:id="i-KQbpoajqKKjicWGP1xWiPD" type="motTitle"/>
        <div xml:id="i-5NaWtiLCTHhMCFEbzNh26S" type="motSubmissionInfo"/>
      </div>
      <div xml:id="i-7VD8Tya3Krb79iSDzLVuMR" type="motBody">
        <div xml:id="i-Uw855sSbAdKBt7ESFfbDU1">
          <p xml:id="i-RamFW1idfBCx4yWmkx19jx">
            2004/05 mnr: L206 pnr: m1174
          </p>
          <p xml:id="i-93u6RAEJwrx37kcp5DSa6Q">
            Motion till riksdagen 2004/05:L206
          </p>
          <p xml:id="i-SvdcbP2o858h9hcNkoGruS">
            av Sten Tolgfors (m)
          </p>
          <p xml:id="i-591MiWd4x2E4PPqdpFL37s">
            Kundens rätt gentemot fastighetsmäklare
          </p>
          <p xml:id="i-FrQz3EJWbayF2RQw4jXStP">
            Förslag till riksdagsbeslut
          </p>
          <p xml:id="i-17ta6gjs3ea86ECbTdscs1">
            Riksdagen begär att regeringen lägger fram förslag om ändringar
            i fastighetsmäklarlagen för att stärka kundernas rättigheter,
            i enlighet med vad som anförs i motionen.
          </p>
          <p xml:id="i-DQv4aGdzhhsBsbk9wYv8ZN">
            Motivering
          </p>
          <p xml:id="i-Scc9hdAeLSmn49qcmezNxW">
            Vid köp av fastighet eller bostadsrätt erläggs i regel en handpenning
            den dag kontraktet upprättas. Vid tillträdesdagen erläggs den
            fulla köpeskillingen. Under tiden däremellan skall handpenningen
            förvaltas på ett säkert sätt. En handpenning om tio procent motsvarar
            i de flesta affärer en högst betydande summa pengar, varför det
            inte får finnas oklarheter om vem som har äganderätt till pengarna
            och avkastningen på pengarna fram till dess att köpet fullgjorts.
            Likväl förekommer det oklarheter på grund av enskilda mäklares
            agerande. Resultatet blir ökade risker och oklarheter för såväl
            säljare som köpare av fastigheter och bostadsrätter. Enligt RUT
            skall det vara på följande sätt:
          </p>
          <p xml:id="i-JxfLooFpcsbAzc9DvPqT6J">
            Äganderättens fördelning och omfattning vad gäller handpenningen
            under tiden mellan handpenningen betalas in och köpet fullgörs
            är beroende av hur avtalet mellan säljare och köpare är formulerat
            (mäklaren kan emellertid inte göra gällande någon självständig
            rätt till handpenningen). Räntan tillfaller den som får kapitalbeloppet
            (mäklaren har ingen rätt till räntebeloppet). Mäklaren är enligt
            lag skyldig att hålla handpenningen skild från egna tillgångar;
            har så skett, är handpenningen skyddad mot krav från mäklarens
            borgenärer och dras således inte in i mäklarens eventuella konkurs.
          </p>
          <p xml:id="i-NBMh4jaiGxe38Li7Wacnj3">
            Här förekommer följande problem: + Köparen vet inte hur handpenningen
            hanteras, eller om handpenningen hålls skild från mäklarens egna
            tillgångar. Parterna har heller ingen
          </p>
          <pb facs="riksdagen-motions-pdf/data/200405/mot_200405_L_206/mot_200405_L_206-0002.pdf"/>
          <p xml:id="i-U8pgVbZkEBoqtQBi7ZJG9a">
            2004/05:L206
          </p>
          <p xml:id="i-UUDAUpDkx3cDgdFLLyYbgs">
            möjlighet att påverka detta. Därför vet inte parterna vad som
            händer om mäklaren gör konkurs. + Parterna informeras inte om
            att mäklaren endast kan förvalta handpenningen efter uppdrag att
            göra detta. Istället framställs frågan av mäklare ofta som ett
            givet faktum för parterna. Att mäklaren förvaltar handpenningen
            beskrivs inte som ett erbjudande utan en självklarhet. e Säljaren
            ges ej rätt till räntan, utan förväntas acceptera att mäklaren
            får ränteinkomsten.
          </p>
          <p xml:id="i-Q9TmYWGCom4BxmibxCyx6x">
            Sammantaget blir effekten att särskilt köparens ställning försvagas.
            Denne har inte valt den mäklare som hanterar affären, men står
            ändå risken vid oklarheter kring äganderätten till handpenningen.
            Köparen förlorar sin rätt till räntan och lider av oklarheter
            kring äganderätten till handpenningen.
          </p>
          <p xml:id="i-7qd88QwnQ4hfMzPv75AdWA">
            Lagar och förordningar
          </p>
          <p xml:id="i-25dNx31MsEaUXMnXU9nqhF">
            12 8 i fastighetsmäklarlagen lyder: Fastighetsmäklaren skall
            utföra sitt uppdrag omsorgsfullt och i allt iaktta god fastighetsmäklarsed.
            Mäklaren skall därvid tillvarata både säljarens och köparens intresse.
            Handpenning som fastighetsmäklaren har tagit emot skall utan dröjsmål
            överlämnas till säljaren, om inte annat har överenskommits i särskild
            ordning. Pengar och andra tillgångar som mäklaren får hand om
            för någon annans räkning skall hållas skilda från egna tillgångar.
            I proposition 1994/95:14 står i avsnitt 14 (s. 54 f.): 14 Handpenning
            Regeringens förslag: I lagen tas in en uttrycklig regel om att
            mäklaren är skyldig att lämna över en handpenning direkt till
            säljaren, om inte annat har överenskommits i särskild ordning.
            Promemorians förslag: Överensstämmer i huvudsak med promemorians
            förslag (se promemorian s. 70). Remissinstanserna: Majoriteten
            av remissinstanserna delar promemorians uppfattning att mäklaren
            inte har rätt att behålla en handpenning utan någon särskild överenskommelse
            om detta. Flertalet av dem anser dock att mäklaren skall kunna
            förvalta handpenningen efter uppdrag från både säljaren och köparen.
            Skälen för regeringens förslag: En ofta diskuterad fråga är i
            vad mån mäklaren har någon rätt att behålla en handpenning som
            har lämnats till honom. Åsikterna bland mäklarna är olika och
            praxis är skiftande. Det torde vara en relativt utbredd uppfattning
            att mäklaren utan någon överenskommelse om saken skulle ha rätt
            att ta hand om handpenningen. Det förekommer dessutom att mäklare
            anser sig ha rätt till avkastningen på kapitalbeloppet. En handpenning
            betalas i ett rättsförhållande i vilket mäklaren inte är part.
            Mäklaren kan inte göra gällande någon som helst självständig rätt
            till handpenningen. Mäklaren är därför skyldig att utan vidare
          </p>
          <pb facs="riksdagen-motions-pdf/data/200405/mot_200405_L_206/mot_200405_L_206-0003.pdf"/>
          <p xml:id="i-Y5BYuNyaYNDfMk1snYQus2">
            dröjsmål vidarebefordra en mottagen handpenning till säljaren,
            om han inte har fått parternas uppdrag att förvalta den. Det är
            således säljaren och köparen som skall komma överens om huruvida
            handpenningen omedelbart skall vidarebefordras till säljaren,
            eller om mäklaren skall ha hand om den. Som flera remissinstanser
            påpekar kan det ligga i både säljarens och köparens intresse att
            handpenningen innestår hos mäklaren till dess att det finns ett
            bindande köp. Detta är vanligt t.ex. vid villkorade köp, då köparen
            har rätt att häva köpet om vissa i förväg bestämda omständigheter
            inträffar. Det bör vara en skyldighet för mäklaren att vid behov
            ta upp frågan med parterna. Med hänsyn till den osäkerhet som
            råder i dessa frågor bör en klargörande regel tas in i lagen.
            Frågorna beskrivs närmare i författningskommentaren. I författningskommentaren
            till andra och tredje styckena i 12 8 står: I andra stycket anges
            huvudregeln för hur mäklaren skall förfara med en handpenning
            som köparen har lämnat till honom. Frågan har behandlats i avsnitt
            14. Eftersom mäklaren inte kan åberopa någon som helst självständig
            rätt till handpenningen, skall han utan dröjsmål vidarebefordra
            den till säljaren, om inte något annat har överenskommits, t.ex.
            att mäklaren har fått ett särskilt uppdrag att förvalta handpenningen.
            Ett sådant uppdrag skall grunda sig på ett avtal mellan säljaren
            och köparen. Mäklaren bör inte kunna förvalta handpenningen med
            stöd av blott en förtryckt klausul i uppdragsavtalet. Som regel
            bör det förutsättas att mäklaren diskuterar frågan med köparen
            och säljaren och gör klart för dem att handpenningen är avsedd
            för säljaren. Först när säljaren och köparen har blivit ordentligt
            informerade bör mäklaren ta emot ett uppdrag att förvalta handpenningen.
            I andra stycket har efter Lagrådets förslag tillagts ”i särskild
            ordning” för att tydligare markera att mäklaren inte kan förvalta
            handpenningen med stöd blott av en förtryckt klausul i uppdragsavtalet.
            Som framgår av tredje stycket är mäklaren skyldig att hålla medel
            som han får hand om för annans räkning åtskilda från sina egna
            tillgångar. Mäcklaren är skyldig att göra medlen räntebärande
            och de sätts i regel in på ett särskilt klientmedelskonto. Mäklaren
            har naturligtvis ingen rätt till den upplupna räntan. Denna skall
            oavkortad utbetalas till den som får kapitalbeloppet. Ersättningen
            för mäklarens arbete med hanteringen av handpenningen får anses
            ingå i den normala ersättningen för arbetet med ett uppdrag. Tredje
            stycket överensstämmer med den ursprungliga paragrafens andra
            stycke med den ändringen att det numera anges att medel som mäklaren
            har om hand för annans räkning skall hållas skilda från egna tillgångar.
            Ett avskiljande från egna medel är nämligen en förutsättning för
            skydd mot krav från mäklarens borgenärer. Däremot uppställs inte
            något krav på att medel från flera huvudmän skall hållas avskilda
            från varandra. I lagen (1944:181) om redovisningsmedel anges de
            närmar förutsättningarna för att medel på detta sätt skall vara
            förbehållna huvudmannen (jfr NJA 1983 s. 109, 1985 s. 836, 1987
            s. 18 och 517 samt 1989 s. 768).
          </p>
          <p xml:id="i-BkvcoxgvHkbMoSLfoRF87Y">
            2004/05:L206
          </p>
          <pb facs="riksdagen-motions-pdf/data/200405/mot_200405_L_206/mot_200405_L_206-0004.pdf"/>
          <p xml:id="i-xhFaS2s5FZHGB1zZmC5Z9">
            2004/05:L206
          </p>
          <p xml:id="i-6QFHDKN5rJTKaLzAfWwjNQ">
            Förslag till förändringar
          </p>
          <p xml:id="i-DMbwksePnuCRmYeSFnD3Um">
            Regeringen skrev i proposition 1994/95:14: ”Det torde vara en
            relativt utbredd uppfattning att mäklaren utan någon överenskommelse
            om saken skulle ha rätt att ta hand om handpenningen. Det förekommer
            dessutom att mäklare anser sig ha rätt till avkastningen på kapitalbeloppet.
            En handpenning betalas i ett rättsförhållande i vilket mäklaren
            inte är part. Mäklaren kan inte göra gällande någon som helst
            självständig rätt till handpenningen.” Dessa problem har således
            inte åtgärdats.
          </p>
          <p xml:id="i-BsysGjvZjVxdtfkHozrsb1">
            + Parterna informeras inte om att mäklaren endast kan förvalta
            handpenningen efter att ett uppdrag getts för mäklaren att göra
            detta. Att mäklaren förvaltar handpenningen beskrivs inte som
            ett erbjudande utan ett givet faktum.
          </p>
          <p xml:id="i-43QqsLK5AuW7fimKa5Y9XR">
            Mäklare bör ges skyldighet att informera parterna om att mäklarens
            hantering av handpenningen endast kan ske efter att ett uppdrag
            om detta ges till
          </p>
          <p xml:id="i-TS8Rrg9vuv7EWF9zWMSsb9">
            mäklaren.
          </p>
          <p xml:id="i-VAvbJisqJLVJHLqjWi8g6d">
            « Köparen vet inte hur handpenningen hanteras eller om handpenningen
            hålls skild från mäklarens egna tillgångar. Parterna informeras
            ofta inte om att de har möjlighet att påverka hur handpenningen
            skall hanteras. Därför vet inte parterna vad som händer om mäklaren
            gör konkurs.
          </p>
          <p xml:id="i-G2sgJZZ5WwiNUri7F4nSHb">
            Mäklare bör ges skyldighet att informera parterna om valmöjligheten
            i hur handpenningen skall hanteras. Mäklaren bör ges skyldighet
            att informera parterna om hur mäklaren hanterar handpenningen
            i fall där detta uppdrag ges mäklaren. Det bör visas hur en handpenning
            hålls skild från mäklarens övriga tillgångar.
          </p>
          <p xml:id="i-RWA8vExF8kSuBXX91b4Yue">
            e Säljaren ges ej rätt till räntan, utan förväntas acceptera
            att mäklaren får ränteinkomsten.
          </p>
          <p xml:id="i-9uUTWYqRkWEWxfNUFjYGFP">
            Mäklare bör ges skyldighet att informera parterna om att mäklaren
            i utgångsläget saknar rätt till ränteintäkterna från handpenningen.
            Att mäklaren skall ha rätt till räntan skall dock gå att avtala
            om, såsom en del av mäklararvodet.
          </p>
          <p xml:id="i-8rQQYrq7EEHvHcAFfW7E4" type="date">
            Stockholm den 20 september 2004
          </p>
          <div xml:id="i-RWiSQjhsDzXDJdk98V8U92" type="signatureBlock">
            <list xml:id="i-CinxVzS8E8E8eDYwrRkDQT">
              <item xml:id="i-84amFaWNpoUy4rpvL4Ra58" who="i-Q6uWG1k3pbJio9CebNs3Cz" type="signature">
                Sten Tolgfors (m)
              </item>
            </list>
          </div>
        </div>
      </div>
    </body>
  </text>
</TEI>
