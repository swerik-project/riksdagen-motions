<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00339">
  <teiHeader>
    <fileDesc>
      <titleStmt>
        <title>Ungas situation på arbetsmarknaden</title>
        <author corresp="i-HNZrYrLbstv8KywRLm2FMv i-8BHpqh3AbjzqTzM3CKEhqa">av Gunilla Carlsson i Hisings Backa och Mattias Jonsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungas situation på arbetsmarknaden</title>
          <idno type="rdwebb">GY02A339</idno>
          <rs type="number">A339</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A339/text</ref>
          <ref type="dokument_url_html">http://data.riksdagen.se/dokument/GY02A339</ref>
          <ref type="dokumentstatus_url_xml">http://data.riksdagen.se/dokumentstatus/GY02A339</ref>
          <ref type="doc">http://data.riksdagen.se/fil/A77907E9-A582-4C09-AC34-D5A0F54F0FF4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3rJNyH8BW53zsGKGvLQkV8" type="signed"/>
        <correspContext corresp="i-3rJNyH8BW53zsGKGvLQkV8">
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-8BHpqh3AbjzqTzM3CKEhqa"/>
        </correspContext>
        <correspAction xml:id="i-KVi9AwiiL6pa1D62EjoGhP" type="numbering">
          <date when="2010-10-28"/>
        </correspAction>
        <correspAction xml:id="i-9E4GnvadfdRWfUT2fQGM93" type="submission">
          <date when="2010-10-27"/>
        </correspAction>
        <correspAction xml:id="i-LEAczqECFRU1HLrznLVDCn" type="transfer">
          <date when="2010-10-20"/>
        </correspAction>
        <correspAction xml:id="i-9FeYjHBJxR69UwVyZFJQCf" type="assigned"/>
        <correspContext corresp="i-9FeYjHBJxR69UwVyZFJQCf">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JggPxrSR4Eq8i4aSKacm2P" type="motBody">
        <div xml:id="i-KrofLxj8d1kKYyp6gAxDTE" type="motProposal" subtype="förslag">
          <head xml:id="i-K7L79uyJ5HFbGUs28VtD2X">
            Förslag till riksdagsbeslut
          </head>
          <list xml:id="i-JFHW8TnYoMxNS8biRVqQcf" style="ol">
            <item xml:id="i-J15NPbqdzmUAQRjyL9iVuP">
              Riksdagen tillkännager för regeringen som sin mening vad som
              anförs i motionen om en ekonomisk politik med full sysselsättning
              som målsättning som verkar för att stimulera konsumtion och investeringar.
            </item>
            <item xml:id="i-CFXZoWJ6Lgc4d4CMSywvbS">
              Riksdagen tillkännager för regeringen som sin mening vad som
              anförs i motionen om en arbetsmarknadspolitik för unga som inriktas
              på att ge ungdomar den kompetens och erfarenhet som krävs för
              att få en anställning.
            </item>
            <item xml:id="i-YWFFzAeeoguxvMfTCMLjXE">
              Riksdagen tillkännager för regeringen som sin mening vad som
              anförs i motionen om att se över möjligheterna till en tillfällig
              reform för generationsväxling på arbetsmarknaden.
            </item>
            <item xml:id="i-MSKj5VGvvaRwvGc7Jtu9Jg">
              Riksdagen tillkännager för regeringen som sin mening vad som
              anförs i motionen om att se över möjligheten att tillsvidareanställning
              på heltid blir norm på hela arbetsmarknaden.
            </item>
            <item xml:id="i-Aqux5i7zQCsiPXuH68aqMt">
              Riksdagen tillkännager för regeringen som sin mening vad som
              anförs i motionen om att se över regelverket så att arbetslöshetsförsäkringens
              medlemsvillkor och ersättningsvillkor inte diskriminerar unga
              och deltidsanställda.
            </item>
          </list>
        </div>
        <div xml:id="i-RyQd3tEqiSLwnPPA31fkxs" type="motContent">
          <head xml:id="i-16yCpCBHiGTqa3wLw12LKo" type="h1">
            Motivering
          </head>
          <p xml:id="i-M2LMhcz1v7o6wfpoKvciWy">
            Unga på arbetsmarknaden har idag en mycket utsatt situation.
            I kristid minskar antalet sysselsatta kraftigt bland unga och
            det behövs omfattande satsningar för att öka sysselsättningen.
          </p>
          <p xml:id="i-5j5BKiS1ny4T4TTnEQL4wh">
            I samhällsdebatten höjs röster om att ungdomsarbetslösheten skulle
            minska om ungdomars löner sänktes och deras rättigheter på arbetsmarknaden
            försvagades i relation till andra grupper.
          </p>
          <p xml:id="i-85bwbsorjc8dEB5m47bPPu">
            Ofta lider upphovsmännen till dessa förslag av en bristande kunskap
            om hur det faktiskt ser ut för unga på dagens arbetsmarknad. Ungdomar
            har redan idag betydligt lägre löner och mer flexibla och otrygga
            villkor än andra grupper; ytterligare försämringar kan knappast
            ses som någon lösning på problemet. Det blir inte bättre av att
            försämra villkoren för dem som redan har det sämst.
          </p>
          <head xml:id="i-CFeC6PZvkHwRaiMQmcWPB5" type="h2">
            Fast anställning och heltidsarbeten ovanligt bland unga
          </head>
          <p xml:id="i-FAiheTYKpopjRGdCjryceS">
            Tidsbegränsade anställningar är vanligt förekommande framförallt
            inom de branscher där många unga arbetar. Unga har i mycket högre
            grad tidsbegränsade anställningar än äldre. Detta är tydligt både
            när man ser till hur de tidsbegränsade anställningarna fördelar
            sig över åldersgrupper och till hur stor andel unga som är tidsbegränsat
            anställda. Varannan anställning bland unga 1624 år är tidsbegränsad.
          </p>
          <p xml:id="i-Cc1cejgCWimTUddd54bXbD">
            Arbetsgivare har getts ökad möjlighet till att använda så kallade
            allmänna visstidsanställningar och antalet visstidsanställa har
            ökat kraftigt de senaste åren. Den som är tidsbegränsat anställd
            besitter långt ifrån det skydd som tillsvidareanställningar innebär.
            Ofta omfattas dessa anställda inte av regler om uppsägningstid
            eller varsel, och det finns ingen förhandling som föregår att
            anställningen avslutas när den överenskomna tiden löper ut. Allt
            som oftast innebär det att sms, mejl eller telefonsamtal från
            arbetsgivaren plötsligt upphör och den enskilda står utan arbetsinkomst.
          </p>
          <p xml:id="i-MuPGBqB7oR48kDJZGDXWM9">
            När neddragningar görs på arbetsplatser är det de visstidsanställa
            som får gå först, så snart den överenskomna tiden är slutförd.
            Visstidsanställningar och deltidsanställningar finns framförallt
            i sektorer där arbetsplatserna är små, med många unga och många
            kvinnor anställda. Varsel på dessa arbetsplatser syns inte i statistiken
            och ger inga rubriker i tidningen. Dessa dolda varsel drabbar
            i störst utsträckning unga LO-kvinnor.
          </p>
          <p xml:id="i-L1FKySu4etgKyxeiQ6QCm">
            Utöver de otrygga anställningsformerna är unga, och framförallt
            unga kvinnor, de som arbetar minst antal timmar. För den enskilda
            anställda innebär det ofta att varje månads antal arbetade timmar
            skiljer sig avsevärt åt beroende på om det finns möjlighet att
            arbeta fler timmar i mertid. Det är också de som är anställda
            på deltid eller visstidsanställda som drabbas först när det sker
            åtstramningar på arbetsplatsen möjligheten till att arbeta mertid
            försvinner och därmed en stor del av månadsinkomsten.
          </p>
          <p xml:id="i-7rnsynyzDju5aCtkXHWHCk">
            Unga arbetar deltid i högre utsträckning än äldre, och unga kvinnor
            arbetar minst timmar. Bland kvinnor 2024 år arbetar cirka 47 procent
            mindre än 35 timmar/vecka och bland männen i åldersgruppen är
            samma siffra cirka 30 procent.
          </p>
          <p xml:id="i-VTwMJKFeGvEFswF8DSrGhu">
            Denna situation bland unga skiljer sig kraftigt från de önskemål
            unga har. När unga arbetssökande (som inte studerar) tillfrågas
            vill cirka 90 procent arbeta heltid. Ungdomsstyrelsen tillfrågar
            regelbundet unga om synen på fast anställning och andelen unga
            som vill ha en fast anställning, och därmed ekonomisk trygghet,
            är stadigt hög och har varit det under en lång period. Unga ser
            en trygg anställning som en mycket viktig del av de materiella
            förutsättningarna för att kunna etablera sig som vuxen.
          </p>
          <head xml:id="i-UqsLnNuvf89BFzRS2Nv3ig" type="h2">
            Ungas inkomster nära fattigdomsgränsen
          </head>
          <p xml:id="i-QLxGUcCFgJNQi8fBGmPbHU">
            I samhällsdebatten kan man ibland tro att det inte är någon större
            skillnad i lön mellan unga och äldre. Men ser man till de faktiska
            inkomsterna så har unga en mycket utsatt position, en fjärdedel
            av unga mellan 20 och 24 år har en inkomst som ligger under den
            relativa fattigdomsgränsen.
          </p>
          <p xml:id="i-ETmEUsEXey5xtC97LvN6wZ">
            Fackförbundet Handels, som organiserar anställda inom den ungdomsdominerade
            detaljhandeln, visade i en rapport från 2009 att inom privat detaljhandel
            har en 35-åring 27 procent högre timlön än en 18-åring. Genomsnittsinkomsterna
            skiljer sig mellan yngre och äldre inom detaljhandeln. Förklaringen
            till skillnaden i timlön ligger bland annat i att unga som kommer
            in i arbetslivet gör det utan yrkeserfarenhet.
          </p>
          <p xml:id="i-TEsTyx1Wvn2Qrhy7foqUhM">
            Även genomsnittliga månadsinkomster inom detaljhandeln skiljer
            sig kraftigt åt. En 35-åring har hela 132 procent högre månadsinkomst
            än en 18-åring. Skillnaden förklaras med att unga har lägre timlön
            och arbetar betydligt färre timmar än äldre.
          </p>
          <p xml:id="i-QNxjeETdpppkkfM8J75Fbt">
            Synen att ungas löner är för höga är felaktig. Redan idag har
            unga lägre löner än äldre, detta för att unga saknar yrkeserfarenhet
            och inte erbjuds trygga anställningar som ger möjlighet att arbeta
            upp en yrkeserfarenhet.
          </p>
          <p xml:id="i-Nk9EJ5sbSgrmEiNhBCAncZ">
            Ungdomar och andra utsatta grupper drabbas relativt hårdare av
            kriser och hög arbetslöshet. Ungdomsarbetslösheten är nu skyhög
            och inga insatser har gjorts för att hjälpa arbetslösa ungdomar
            in på arbetsmarknaden. Regeringen har valt att sänka arbetsgivaravgiften
            för alla företag som har unga anställda. Detta är en dyr åtgärd,
            som kostar 10 miljarder kronor årligen och som ännu inte har gett
            några arbetslösa ungdomar jobb. Pengarna kan användas på ett mycket
            smartare sätt.
          </p>
          <head xml:id="i-9fWzW6ZXHfVJZa3mqK1QCk" type="h2">
            Otrygga arbetsvillkor gör att unga hamnar utanför trygghetssystemen
          </head>
          <p xml:id="i-6zWo76TLM7iNZPXodJYiyx">
            De arbetsvillkor som finns inom detaljhandeln gör att den som
            går från anställning till arbetslöshet, blir sjukskriven eller
            föräldraledig, i många fall inte omfattas av försäkringssystemen.
            De regelverk som finns i arbetslöshetsförsäkring och socialförsäkringar
            bygger på att det är tillsvidareanställning på heltid som ger
            rätt till ersättning det vill säga arbetsvillkor som är undantag
            snarare än regel för unga på arbetsmarknaden.
          </p>
          <p xml:id="i-V7BsEPcYAzyM4f7z9qq1Dn">
            Cirka 18 procent av unga 2024 år har en genomsnittligt arbetad
            tid per vecka som är lägre än 20 timmar. Detta innebär även att
            de inte är kvalificerade till ersättning från arbetslöshetsförsäkringen,
            vars arbetsvillkor kräver att du har arbetat i genomsnitt minst
            80 timmar per månad.
          </p>
          <p xml:id="i-54V58pGPzuvAmWAGJznAP2">
            De tidsbegränsade anställningarna gör även att ungdomar får ett
            sämre försäkringsskydd vid sjukdom och föräldraledighet. Rätten
            till ersättning i dessa försäkringar baseras på att sjukpenninggrundande
            inkomst beräknas på förväntad inkomst framåt i tiden. För den
            som är tidsbegränsat anställd är detta ofta omöjligt att veta,
            ersättningen blir lägre eftersom den förväntade inkomsten inte
            går att beräkna.
          </p>
          <head xml:id="i-3RKzAuWjRXGMy2ZYSKtDjA" type="h2">
            Fler arbeten, möjlighet till yrkeserfarenhet och rätt kompetens
            är nyckeln
          </head>
          <p xml:id="i-Hx71CMgwbmZZrJq9HPTTJQ">
            För unga handlar arbetslösheten framförallt om två saker: att
            det finns för få arbeten och att de arbeten som finns inte matchar
            den utbildning och de erfarenheter som unga har.
          </p>
          <p xml:id="i-4pqQNMSYmTDziuxLdFemtk">
            Ungdomsarbetslösheten har varit hög under många år, och i kristid
            drabbas unga och andra utsatta grupper relativt hårdare vilket
            förvärrar situationen.
          </p>
          <p xml:id="i-BzN8GhH8ERLQCrCc44KZ5F">
            Politiskt behövs både satsningar för att unga ska klara sig så
            bra som möjligt genom krisen och satsningar som långsiktigt ser
            till att ungdomsarbetslösheten minskar.
          </p>
          <p xml:id="i-JwjjpFF3wMtaXc1aodrYGc">
            Gruppen arbetslösa unga är mycket heterogen. Ungdomsarbetslösheten
            slår hårdast mot den som inte har en fullständig gymnasieutbildning
            och är i hög grad en klassfråga. Idag saknar cirka 22 procent
            av unga under 25 år en fullständig gymnasieutbildning. Det är
            också i denna grupp som den stora andelen arbetslösa finns. Unga
            som har slutfört gymnasieskolan med fullständiga betyg har arbete
            i mycket högre grad än de som inte har det.
          </p>
          <p xml:id="i-NbSedcxBkPZY3V5HV6i4A">
            Klass- samt etnicitetsperspektiv på ungdomsarbetslöshet är därför
            central. Unga med högutbildade föräldrar och svenska som modersmål
            klarar i betydligt högre grad skolan med godkända betyg och har
            lägre arbetslöshet.
          </p>
          <p xml:id="i-QmM9659ZQqE78719PSAJJv">
            Det krävs en politik som minskar klassklyftan i utbildning. Idag
            ökar klyftan gällande utbildningsnivå, utbyggnaden av högskolan
            gör att fler blir mer utbildade men andelen som inte har grundskoleutbildning
            alternativt en ofullständig gymnasieutbildning är relativt konstant.
          </p>
          <p xml:id="i-PVyUeKXwSHWmaT2TuLiLhT">
            Möjligheten att i sin utbildning tillgodogöra sig praktik är
            ytterligare en central fråga. Det ger en möjlighet till kontaktnät
            och referenser i arbetslivet som är mycket viktig för arbetsmarknadsetablering.
            Tillgången till sociala nätverk är mycket olika och ger mycket
            olika förutsättningar. En satsning på att öka möjligheten till
            praktik i alla utbildningar är således en jämlikhetsfråga.
          </p>
          <p xml:id="i-XSKGYWkEg1diTqrXT9a1sQ">
            I den krissituation som är just nu är en avgörande fråga att
            upprätthålla kompetens och se till att unga som idag är arbetslösa
            är redo för arbetsmarknaden när sysselsättningen ökar. Utan satsningar
            på kompetenshöjning riskerar många en permanent utslagning. Ett
            kunskapslyft för unga skulle betyda mycket och att arbetsmarknadsåtgärder
            innehåller såväl utbildning som praktik.
          </p>
          <p xml:id="i-MkBGTXHBnZsgvn9HX6AsU6">
            Det behövs en arbetsmarknadspolitik för unga som inriktas på
            att ge ungdomar den kompetens och erfarenhet som krävs för att
            få en anställning. Särskilt i åldersgrupperna 2024 år bör praktikplatser
            kombineras med större inslag av utbildning för att rusta unga
            för den kommande arbetsmarknaden.
          </p>
          <p xml:id="i-MuiKHev411iyYMu8WUPqUM">
            För att bryta mönstret av en hög ungdomsarbetslöshet behövs långsiktiga
            satsningar på grund- och gymnasieskolan, unga som går ut gymnasiet
            med godkända betyg har en betydligt lägre arbetslöshet.
          </p>
          <head xml:id="i-H6scJtawB96irQFthMePKk" type="h2">
            Delar av ungas arbetslöshet är en demografisk fråga
          </head>
          <p xml:id="i-XaEoZEy3RNoPj5CTriCHZ8">
            Situationen de närmsta åren är att en stor generation är på väg
            att lämna arbetsmarknaden samtidigt som en stor generation är
            i fart med att avsluta sin utbildning för att etablera sig på
            arbetsmarknaden. En del av den nuvarande ungdomsarbetslösheten
            kan lösas genom att tillfälligt underlätta detta generationsskifte
            genom att erbjuda delpension till äldre arbetstagare mot att en
            yngre person anställs på heltid med kollektivavtalsenliga villkor.
            Med denna modell underlättas också den kunskapsöverföring som
            är nödvändig för att klara ett mycket omfattande generationsskifte
            på arbetsmarknaden. Ett generationsskifte enlig denna modell skulle
            kunna skapa cirka 36 000 arbeten för unga enligt Handels beräkningar.
          </p>
        </div>
        <div xml:id="i-QXyyySDKhdXm13jNvFr4XZ" type="motSignatures">
          <list xml:id="i-PqmqAPUSqS1VWwTGs7PgEP">
            <item xml:id="i-FGzz7cHmkt9KC6tTboea45" who="i-HNZrYrLbstv8KywRLm2FMv">
              Gunilla Carlsson i Hisings Backa (S)
            </item>
            <item xml:id="i-WBsoPRSfqp7EWTa3G9PhdW" who="i-8BHpqh3AbjzqTzM3CKEhqa">
              Mattias Jonsson (S)
            </item>
          </list>
        </div>
      </div>
    </body>
  </text>
</TEI>
