<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__95/mot_1950__fk__95-001.pdf"/>
      <fw xml:id="i-3d4vv2FRE9NwbQSN9JunyQ">
        Motioner i Första kammaren, nr 95. 9
      </fw>
      <div type="motHeader" xml:id="i-GqRQi7RREDNGGCfhEELc7J">
        <div type="motTitle" xml:id="i-XFmbhJhurhgX3XGQxamRf6"/>
        <div type="motSubmissionInfo" xml:id="i-VHMmHjYuqbswMWQKQG4wiA"/>
      </div>
      <div type="motBody" xml:id="i-PYeNyuo9vuuz8WHKhsaWsk">
        <div xml:id="i-9naXgtnjeRgsoMamzy2YBF">
          <p xml:id="i-acpMqHtX1ddjf1Exitq56">
            Nr 93.
          </p>
          <p xml:id="i-GZwf49wd1is3rpsiiaJfQ6">
            Av herr Herlitz, om åtgärder för åstadkommande av en likformig
            och rättvis behandling av bostadssökande.
          </p>
          <p xml:id="i-8i1eAkhDT9KRi7bjQmjBu7">
            Den nutida förvaltningen ställes ofta i ett läge som på ett karakteris-
            tiskt sätt betingas än av otillräckligheten i de resurser som
            det allmänna råder över, än av den tendens till monopolisering
            och planhushållning som kännetecknar våra dagars politik. Läget
            kan korteligen karakteriseras så, att det allmänna råder över
            en förmån eller ett begränsat mått av förmå- ner, som flere konkurrera
            om men blott en (eller ett begränsat antal) kan få. Det allmänna
            kan sålunda icke — eller vill icke — förunna förmånen ät var och
            en som fyller vissa villkor (så som det t. ex. ger fattigvård
            och folkpensioner, byggnadslov och körkort). Det gäller i stället
            att träffa ett val mellan dem som konkurrera. För många slags
            lån och understöd m. m. stå endast begränsade medel till buds.
            Kommuner och enskilda konkurre- ra om byggnadstillstånd, affärsmän
            om införselkvoter, kontingenter och valutatilldelning. På vägarna
            tävlar man om trafiktillstånd. Det är trångt om platserna i sjukhus
            och skolor. Hos telegrafverket stå de abonnemangs- sökande i kö.
            För den enskilde som det gäller är urvalet ofta av avgörande betydelse;
            hans väl och ve kan bero av om han får ett tillstånd eller ett
            understöd, om han kommer in på sjukhus o. s. v. Särskilt med hänsyn
            härtill är det utomordentligt angeläget, att ett rik- tigt val
            träffas. Viktigt är det över huvud taget att det går rätt till,
            när förmåner som skola tillkomma de enskilda bero av myndigheters
            avgöran- den. Men särskilt grannlaga blir valet, när den ene sökanden
            skall ratas, icke därför att han icke vore förtjänt av samhällets
            stöd, utan därför att en annan anses böra gå före honom. Man måste
            se till att i sådana lägen särskild uppmärksamhet ägnas åt sättet
            för urvalet. Om osakliga synpunk- ter göra sig gällande, kan en
            kännbar orättvisa tillfogas den enskilde. Och ur samhällets synpunkt
            är det uppenbarligen äventyrligt, om tilltron till dess vilja
            och förmåga att träffa ett riktigt och rättvist urval rubbas.
            Det spörsmål som här antytts framträder mycket allvarligt i många
            olika sammanhang. På en och annan punkt har det väl lösts, åtminstone
            så till vida att lagstiftningen utformat vissa grunder efter vilka
            urvalet skall ske. Men på många områden är det olöst. Efter vilka
            grunder ges importlicenser? Och byggnadstillstånd? Efter vilka
            grunder komma kom- munerna att gå, då de bland olika områden utvälja
            dem som genom plan- läggning skola få möjlighet till tätbebyggelse?
            Hur fördelas tertiärlån och tilläggslån för bostadsbygge mellan
            kommuner, kooperativa företag och
          </p>
          <pb facs="riksdagen-motions-pdf/data/1950/mot_1950__fk__95/mot_1950__fk__95-002.pdf"/>
          <fw xml:id="i-CGTdDdizdqshRVY2rgrXWe">
            10 Motioner i Första kammaren, nr 95.
          </fw>
          <p xml:id="i-W6p49XnSM4MKeLTsf1WRR">
            enskilda? O. s. v. Man känner väl dessa spörsmål — och många
            liknande — från den offentliga debatten. Här skall emellertid
            frågan icke tagas upp ur principiella synpunkter för att rullas
            upp i hela dess vidd. Det skulle föra för långt. Frågan sönder-
            faller också naturligt i ett antal specialfrågor, som böra övervägas
            var för sig. Vad hittills anförts är endast avsett att utgöra
            en allmän bakgrund för
          </p>
          <p xml:id="i-HHMBveGRGMSwmshSQAX2QJ">
            ett yrkande rörande en dylik specialfråga, som är — och i fortsättningen
            än mera torde komma att bliva — av den allra största betydelse
            för stora medborgargrupper.
          </p>
          <p xml:id="i-QZec11LkbhKSAYNALj5vgq">
            Vad jag åsyftar är det allmännas bostadspolitik. Närmare bestämt
            avser jag frågan om de grunder, enligt vilka det bestämmes vilka
            enskilda som skola komma i åtnjutande av de enligt sakens natur
            begränsade förmåner som det allmänna på detta område kan erbjuda."
            Meningen är framför allt att höja bostadsstandarden. Men denna
            sociala förmån kan beredas endast ett fåtal av dem som i och för
            sig kunde vara kvalificerade. Den ena får behålla en jämförelsevis
            dyr, dålig bostad. Den andra får genom det all- männas mellankomst
            en modern bostad till billigt pris. Bland dem som behöva bostad
            skapas sålunda en privilegierad grupp. Vilka skola tillhöra den
            och vilka skola stå utanför? Det är ett brännande spörsmål nu.
            Och det kommer att så förbliva så länge det nuvarande bristläget
            på bostads- marknaden består, d. v. s. innan vi nått därhän att
            »fullvärdig&gt; bostad står till buds för var och en som önskar sådan.
            Frågan hänför sig till olika former för det allmännas stöd och
            hjälp över vilka statliga och kommunala organ förfoga. Den gäller
            t. ex. egnahemslån och förbättringslån (k. k. 30 juni 1948 nr
            546), lantarbetarbostadslån och -bidrag (k. k. 22 juni 1939 nr
            465) och statsbidrag till fiskarbostäder (k. k. 22 juni 1939 nr
            472). Särskilt betydelsefull är den förmån, som kommu- nerna eller
            allmännyttiga företag tillhandahålla genom att uthyra lägen- heter
            i byggnader som uppförts med det allmännas stöd, antingen enligt
            den nu gällande tertiärlånekungörelsen (k. k. 30 juni 1948 nr
            587) eller enligt äldre bestämmelser; man bör emellertid i detta
            sammanhang också tänka på uthyrning i andra kommunen tillhöriga
            byggnader. Särskilt bör dessutom uthyrning av bostäder i pensionärshem
            som tillkommit med statsbidrag (k. k. 22 juni 1939 nr 462) uppmärksammas,
            Betydelsen av dessa stödformer ökas väsentligt av att med dem
            i väsentlig omfattning är förenad rätt till familjebostadsbidrag
            och bränslebidrag (k. k. 30 juni 1948 nr 547). Det är anledning
            att understryka, vilken räckvidd den kommunala ut- hyrningen redan
            har och än mera torde komma att få. På tongivande håll är man
            ju angelägen att bereda kommunerna en allt starkare ställning
            på
          </p>
          <p xml:id="i-2tB4RxC2EiVixXYH46EnHQ">
            ! Frågan har tidigare berörls i motionerna i FK 1947: 310, 315,
            FK:s protokoll 1947: 34 s. 55 ff, 1949:20 s. 52 f, 1949:31 s.
            49 f, 56. ? I detta sammanhang bör också erinras dels om de särskilda
            kommunala bostadstilläggen enligt folkpensioneringslagen, dels
            om att kommunerna genom lagen 10 juli 1947 erhållit rätt att anvisa
            medel till &gt;åtgärder i syfte att nedbringa inom kommunen bosatta
            personers kost- nader för anskaffande eller innehav av en fullvärdig
            bostad&gt;.
          </p>
          <pb facs="riksdagen-motions-pdf/data/1950/mot_1950__fk__95/mot_1950__fk__95-003.pdf"/>
          <fw xml:id="i-UL1P1wkRFasiJAC7iomPXg">
            Molioner i Första kammaren, nr 95. 11
          </fw>
          <p xml:id="i-HBfDAQyn2vaajxSnkK33AS">
            bostadsmarknaden. Och det är klart, att ju större del av bostadsbeståndet
            de komma ati råda över, desto viktigare är det för medborgarna
            i gemen, hur de utnyttja denna — mer eller mindre utpräglade —
            monopolställning. I allt högre grad blir den allmänhet som konkurrerar
            om bostäder bero- ende av de kommunala organen. Vad beträffar
            bostäder i fastigheter, som icke tillhöra vare sig kommu- ner
            eller s. k. allmännyttiga företag, giva författningarna — om här
            bort- ses från hyresregleringslagen ej vid handen, att vare sig
            statliga eller kommunala organ skulle äga något inflytande över
            urvalet av hyresgäster. Förslag om skyldighet att uthyra fastigheter
            genom kommunal bostads- förmedling ha avvisats av riksdagen. Om
            tertiärlånekungörelsen medger, såvitt jag förstår, icke att vid
            lån knytas villkor beträffande urvalet av hyresgäster. Men man
            kan icke blunda för att särskilt de kommunala myn- digheterna,
            med den maktställning de nutilldags intaga, äga vidsträckta möjligheter
            att göra sin vilja gällande gentemot fastighetsägarna. Övervä-
            ganden som ägt rum i en grannstad till huvudstaden (se Stadsförbundets
            tidskrift 1949 s. 95) ge rik belysning åt dessa möjligheter. Man
            har så- lunda övervägt »frivilliga&gt; överenskommelser med bostadsproducenter,
            som erhålla statliga lån, om att överlåta placeringen av bostadssökande
            åt den kommunala bostadsförmedlingen och om liknande »frivilliga&gt;
            överenskom- melser vid beviljande av byggnadstillstånd. Man har
            också tänkt sig ett dylikt förfarande i andra fall; man torde
            nämligen ha antagit det vara möjligt att med de många påtryckningsmedel,
            som en kommun äger gent- emot fastighetsägare, framtvinga de åtaganden
            man önskar. Även vid tomt- rättsupplåtelser har man tänkt sig
            kunna förfara på samma sätt. Man er- inrar sig i detta sammanhang,
            att de i fjol antagna ändringarna i expro- priationslagstiftningen
            gå ut på att bostadsbyggande, i den mån det ej fö- retages av
            kommunerna själva, i största möjliga utsträckning skall äga rum
            å fastigheter, som kommunerna förvärvat för ändamålet och sedan
            antingen upplåtit med tomträtt eller sålt. Det är uppenbart, att
            kommu- nerna vid sådana transaktioner (försäljningar och tomträttsupplåtelser)
            äga vidsträckta möjligheter att säkerställa ett urval av hyresgäster
            i en- lighet med vad de själva finna önskvärt. Ett användbart
            maktmedel ha kommunerna för övrigt i sin makt över stadsplaneringen.
            I något sam- manhang har jag sett den tanken framföras, att vid
            byggnadslov skulle kunna knytas villkor beträffande uthyrning.
            Inför dessa mångahanda skiftande former för statligt och kommunalt
            inflytande över urvalet av bostadssökande inställer sig först
            frågan, om det är rätt och riktigt att ett sådant inflytande utövas.
            Beträffande vissa nyss diskuterade former för ingripande i enskilda
            fastigheters uthyrning kan utan tvekan sägas, att de ej äro lagliga.
            Villkor vid byggnadslov be- träffande uthyrning äro t. ex. uppenbart
            olagliga. Med avseende på andra former kan man i varje fall hävda,
            att det icke är rimligt och gagneligt att de utnyttjas för ledning
            av den privata företagsamheten. Men jag stannar inför de fall,
            där en bestämmanderätt för det allmän-
          </p>
          <pb facs="riksdagen-motions-pdf/data/1950/mot_1950__fk__95/mot_1950__fk__95-004.pdf"/>
          <fw xml:id="i-Rqmp54hzdDAnH8VkFpd5Rj">
            12 Motioner i Första kammaren, nr 95.
          </fw>
          <p xml:id="i-SkEak7WktAamiUwaG2nydn">
            nas organ kan och bör vara för handen, antingen på grund av allmänna
            författningar eller därför att en sådan bestämmanderätt härflyter
            ur kom- munens rätt att förfoga över sin egendom (så vid uthyrning
            och försälj- ning till enskilda). I dessa fall inställer sig,
            såsom redan antytts, frågan om de grunder som skola tillämpas
            vid urvalet bland de bostadssökande. Beträffande vissa former
            för det allmännas stöd och hjälp finnas be- stämmelser, som på
            ett eller annat sätt begränsa kretsen av dem som kun- na komma
            i åtnjutande av dem. Så t. ex. är tillträdet till pensionärshem
            beroende av att man har »begränsade ekonomiska resurser». Familjebostads-
            bidragen bero av inkomsten och familjens storlek, o. s. v. Men
            oavsett om kretsen av dem som kunna komma i fråga på något sätt
            begränsas, kvar- står i hela sin vidd vid det spörsmål, som här
            rests: frågan om urvalet. Denna fråga kan väl i praktiken visa
            sig mera eller mindre betydelsefull. Möjligen är på ett eller
            annat område konkurrensen icke så stark. Men i stort sett måste
            frågan med hänsyn till läget på bostadsmarknaden framstå som mycket
            allvarlig. Och denna fråga — frågan, efter vilka grunder den ene
            sökanden skall givas företräde framför den andre — har, såvitt
            jag kunnat iakttaga, ingen- städes besvarats av författningarna,
            icke ens så att de antytt vilka synpunk- ter, som böra beaktas
            vid urvalet. Visserligen gäller, även utan uttryckliga regler,
            att all offentlig verksamhet skall utövas objektivt och utan manna-
            mån. Och denna princip gäller utan tvivel också för den fria kommunala
            verksamhet som består i t. ex. uthyrning och fastighetsförsäljning.
            Att ge företräde åt den som &gt;»håller sig framme&gt;, fästa avseende
            vid personlig be- kantskap, släktskap, partitillhörighet o. s.
            v. är uppenbart obehörigt. Men med dessa satser är icke mycket
            vunnet. Det är gott och väl, att det skall förfaras objektivt.
            Men vilka objektiva normer böra gälla? Är det de ekono- miska
            behoven som skola fälla utslaget? Är det familjens storlek? Skall
            man taga hänsyn till sjuka personers särskilda behov av en sund
            bostad? Är det tillbörligt att — såsom i många kommuner torde
            framstå som önsk- värt — giva företräde åt dem som redan äro kommunmedlemmar?
            I den stad vars bostadspolitik nyss berördes, siktade man framför
            allt till att gyn- na stadens egna invånare. Det gäller sålunda
            etablerande av en sådan kom- munal inflyttningskontroll, som förekom
            i gamla tider och som i eftervärl- dens ögon framstått som ett
            märkligt prov på personlig ofrihet. Får — tvärt om — inflyttningen
            i en kommun underhjälpas genom bostadspoliti- ken? Får t. ex.
            en viktig industris behov av arbetskraft — eller andra ar- betskraftsbehov
            — beaktas? är det riktigt, att en kommun ger företräde åt sina
            egna tjänstemän och arbetare? O. s. v. Eller får man tillgripa
            den nära till hands liggande lösningen att giva de sökande företräde
            i den ordning de anmäla sig? Jag bortser ifrån att kommunerna
            liksom andra hyresvärdar av hyresregleringslagen tvingas att giva
            företräde åt dem som redan innehava bostadslägenheter.
          </p>
          <p xml:id="i-Bpb2i3X3Jibi8D1qEPutfm">
            ! Ett litet undantag har jag antecknat: vid beviljande av bidrag
            till fiskarebostäder skall tagas &gt;hänsyn till varje byggnadsföretags
            angelägenhet ur hälso- och utrymmessynpunkt&gt;.
          </p>
          <pb facs="riksdagen-motions-pdf/data/1950/mot_1950__fk__95/mot_1950__fk__95-005.pdf"/>
          <fw xml:id="i-RDtLidhL6zpKcPxpYidGsm">
            Motioner i Första kammaren, nr 95. 13
          </fw>
          <p xml:id="i-FHtAoa6CcWwdg817zMoAz6">
            Man bör väl antaga, att myndigheterna i regel för sig själva
            uppdraga riktlinjer för ärendenas avgörande. Men säkert är det
            ingalunda, att så alltid sker. Det skulle t. ex. ingalunda förvåna,
            om kommunala organ vid handhavandet av så ekonomiskt betonade
            verksamheter som uthyrning och fastighetsförsäljning ofta ansåge
            sig äga fullt fria händer. Och vidare: om fasta riktlinjer av
            ett eller annat slag — t. ex. av sådan beskaffenhet som nyss antyddes
            — följas, må det väl sägas, att man från statlig synpunkt möjligen
            kan vara till freds därmed, när det uteslutande är fråga om för-
            fogande över kommunens egna tillgångar. Men särskilt när det gäller
            för- fogande över förmåner, som tillkommit tack vare statens stöd,
            reser sig frågan, om vilka »objektiva&gt; normer som helst kunna
            godtagas och om det är tillfredsställande att dessa förmåner utdelas
            efter helt olika grun- der av olika statliga och kommunala organ.
            Det framstår sålunda såsom angeläget att i möjligaste mån utforma
            reg- ler, enligt vilka företrädet till de i bostadspolitiken ingående
            förmånerna bestämmes. I den mån dessa förmåner åstadkommas genom
            statens insat- ser, bör man från statens sida sörja för tillkomsten
            av ändamålsenligt ut- formade regler. I den mån så ej är fallet,
            är det i varje fall angeläget att dispositionen över bostadstillgångarna
            icke äger rum efter det ena eller andra kommunala organets — nämnders
            och styrelsers eller tjänstemäns — gottfinnande. Riktlinjerna
            böra sålunda uppdragas av den kommunala representationen — varmed
            följer att de bliva kända för allmänheten och underkastade offentlig
            debatt och kritik. Det är lika naturligt som att kom- munerna
            ålagts att bestämma »grunder» för »särskilda bostadstillägg» (folk-
            pensioneringslagen $ 6). Man gör på detta sätt allvar av grundsatser,
            som utvecklades av kommunallagstiftningskommittén i dess förslag
            om vidgad kommunal kompetens (SOU 1947:53 s. 71 f). »Ett kommunalt
            understöd får icke ha karaktären av ett obehörigt gynnande av
            viss eller vissa kom- munmedlemmar ... Vanligen måste understödsgivningen
            begränsas till ett mindretal kommunmedlemmar och differentieras
            med hänsyn till de väx- lande behoven av kommunala bidrag. Men
            en sådan begränsning och dif- ferentiering måste ske med beaktande
            av kravet på rättvisa och objektivi- tet i den kommunala förvaltningen
            ... För att en kommunal understödsgiv- ning skall kunna bedrivas
            så, att de nu anförda synpunkterna bliva tillgo- dosedda, torde
            det i allmänhet bliva erforderligt, att kommunerna besluta vissa
            grunder för verksamhetens utövande. Genom uppgörande av sådana
            grunder tvingas kommunerna att närmare överväga arten och räckvidden
            av sina understödsåtgärder och deras förenlighet med allmänna
            intressen.» Den offentliga bostadspolitikens olika grenar böra
            sålunda bliva föremål för en översyn med syfte att, i den utsträckning
            det låter sig göra, i lagar och författningar utstaka de grunder,
            enligt vilka statliga och kommunala organ ha att förfara, och
            att, där sådana regler icke kunna utformas beträf- fande kommunal
            verksamhet, i varje fall i möjligaste mån lagfästa prin- cipen,
            att kommunerna skola för sig fastställa generella grunder. Uppgiften
            är komplicerad. Det gäller ju att se olika åtgärder i deras inbördes
            samman-
          </p>
          <pb facs="riksdagen-motions-pdf/data/1950/mot_1950__fk__95/mot_1950__fk__95-006.pdf"/>
          <fw xml:id="i-7t99g58ahPcR76jG5Xh1XA">
            14 Motioner i Första kammaren, nr 95.
          </fw>
          <p xml:id="i-X7XqcSsyfPypk1uoXCCrat">
            hang och även att beakta bostadspolitikens sammanhang med andra
            sociala verksamhetsgrenar: fattigvård och folkpensionering m.
            m. Jag skall därför ej inlåta mig på något försök att antyda,
            huru reglerna böra utformas, vilka hänsyn som böra erkännas som
            legitima, hur hårt man kan binda veder- börande organs handlingsfrihet
            o. s. v. På vissa områden torde det bliva nödvändigt att stanna
            vid ganska allmänt avfattade grunder, såsom t. ex. att urvalet
            av sökande skall bestämmas av deras ekonomiska behov. Det bör
            emellertid framhållas, att även en dylik allmän regel om behovsprövning
            innebär en normmässig reglering, som icke är utan sitt värde.
            Det förtjänar å andra sidan understrykas, att i den mån allt större
            grupper av samhället bliva beroende av det allmännas bostadspolitik,
            det givetvis ingalunda kan ifrågakomma att över hela linjen tillmäta
            den sociala behovssynpunkten avgörande betydelse. Det skulle innebära
            ett otillbörligt missgynnande av stora samhällsskikt. Endast till
            en viss grad är det möjligt att på detta sätt sörja för ett rätt-
            vist och riktigt urval. Hur man än utformar reglerna, måste de
            bliva jäm- förelsevis allmänt hållna och lämna utrymme för en
            fri omprövning från myndigheternas sida. Men det är också annat
            som kan göras för att säkerställa en tillfredsstäl- lande behandling
            av ärendena. Det är av icke ringa vikt vilka organ som besluta.
            I detta sammanhang kan erinras, att när sociala uppgifter anförtrotts
            åt kommunerna, lagstift- ningen i allmänhet låtit sig angeläget
            vara att sörja för en tillfredsställande kommunal organisation
            för deras handhavande. Den kommunala bostads- politiken handhaves
            däremot alltigenom av de organ som kommunerna själva bestämma.
            Jag känner icke praxis, men jag förmodar, att uppgif- terna handhavas
            än av drätselkammare och kommunalnämnder, än av andra nämnder,
            än av kommunala tjänstemän, än av allmännyttiga bo- stadsföretags
            styrelser och tjänstemän. Åtminstone något torde på vissa punkter
            stå att vinna genom sådana anordningar, som förebygga, att en
            sökandes anspråk tillgodoses utan att man på samma gång har bästa
            möjliga överblick över andra som kunde vilja ifrågakomma till
            samma förmån, och att avgörandena sålunda träffas slumpvis. Man
            kan sålunda i vissa fall tänka sig regler om bestämda tider, vid
            vilka ansökningar skola göras och prövas. Beträffande bostadslägen-
            heter kan man tänka sig offentliga meddelanden om när sådana bliva
            hyres- lediga, o. s. v. Av betydelse kan också klagorätten bliva.
            I den mån kommunerna få fastställa grunder för en eller annan
            verksamhets utövning, följer därav utan vidare att beslut om dylika
            grunder kunna överklagas enligt allmänna kommunalrättsliga regler.
            Viktigast är emellertid möjligheten att komma till rätta med fall,
            då någon i ett särskilt fall obehörigt gynnats på en an- nans
            bekosinad genom beslut av statligt, lokalt eller kommunalt organ
            (att bostadsstyrelsens beslut ej kunna överklagas synes däremot
            rimligt). Be- svärsrätt finnes också stadgad beträffande beslut
            av länsbostadsnämnd.
          </p>
          <pb facs="riksdagen-motions-pdf/data/1950/mot_1950__fk__95/mot_1950__fk__95-007.pdf"/>
          <fw xml:id="i-Gbwcxku9rfpmZr8R98eJW9">
            Motioner i Första kammaren, nr 95. 15
          </fw>
          <p xml:id="i-BMnzfVTXouEkYJTCgpkQ9v">
            Däremot finnes intet stadgat om besvär över beslut av kommunala
            organ. Och i den mån trots avsaknaden av sådana stadganden besvärsrätt
            skall anses föreligga i kraft av allmänna regler, är det högeligen
            ovisst vad som på denna väg står att ernå, särskilt därför att
            besvärsprövningen i så fall måste inskränkas till att avse beslutens
            lagenlighet. När staten eljest an- förtrott en verksamhet åt kommunala
            organ, har som bekant tillika i all- mänhet anordnats en besvärsrätt,
            så beskaffad att besluten ur alla synpunkter kunna prövas av besvärsmyndigheterna.
            Detta räknas som ett viktigt inslag i den medborgerliga rättssäkerheten.
            Denna vidsträckta be- svärsprövning är tillika av betydelse därför
            att den ger vägledning åt de beslutande organen för sådana fall,
            då lagstiftningen icke ger besked. Ingen skulle nu vilja förorda
            återgång till vad som före vår nuvarande fattig- vårdslags tillkomst
            gällde; att fattigvård — som snarare ansågs som en nå- degåva
            än som föremål för en verklig rätt — icke kunde framtvingas i
            be- svärsväg. Och beträffande vissa slags kommunala beslut i bostadspolitiska
            ärenden torde det kunna hävdas, att ett lika starkt rättsskyddsbehov
            talar för en lika vidsträckt klagorätt. Men om man ryggar tillbaka
            för en så be- skaffad besvärsrätt, torde i varje fall intet kunna
            invändas mot att man säkerställer en besvärsrätt uteslutande med
            syfte att komma till rätta med beslut, som strida mot de för verksamheten
            uppdragna normerna. Det skall emellertid icke fördöljas, att anordnandet
            av besvärsmöjligheter erbjuder särskilda svårigheter, när det
            gäller avgöranden över konkurrerande an- språk. Dessa svårigheter
            böra måhända föranleda, att besvär ej få föras i mer än en instans
            och att besvären även i övrigt gestaltas på ett sätt som avviker
            från det vanliga. Mot vad som nu anförts skulle man möjligen —
            med erkännande i prin- cip av behovet av anordningar som tillgodose
            en rättvis och likformig pröv- ning av konkurrerande medborgares
            anspråk — likväl vilja anföra, att det av praktiska skäl ej är
            möjligt att komma till rätta med problemet. En sådan resignation
            tillåter jag mig beteckna såsom betänklig och farlig. Vi få icke
            försumma att fullfölja våra rättssäkerhets- och rättsskyddstraditio-
            ner på nya områden, som den offentliga förvaltningen lägger under
            sig, och icke rygga tillbaka inför de svårigheter som därvid helt
            naturligt yppa sig. Om denna uppgift försummas och om man, även
            då det gäller de öm- tåligaste avgöranden, helt litar till de
            förvaltande organens fria skön, lär man i det långa loppet icke
            undgå missgrepp, missnöje och misstro. Det är denna gamla erfarenhet,
            som ligger till grund för äldre generationers iver att genom fasta
            lagregler binda förvaltningsorganens handlingsfrihet, sätta en
            spärr för godtycket och förebygga att exempelvis sociala förmåner
            finge framstå såsom myndigheternas efter gottfinnande givna nådegåvor
            (obs. t. ex. utvecklingen från fattigvård till socialförsäkring).
            Om den nutida bostadspolitiken icke genomsyras av samma tankar,
            måste man räkna med att den, till sin egen obotliga skada, mot
            sig själv mobiliserar den starka rättskänsla, det outrotliga krav
            på rättvis och likformig behandling som
          </p>
          <pb facs="riksdagen-motions-pdf/data/1950/mot_1950__fk__95/mot_1950__fk__95-008.pdf"/>
          <fw xml:id="i-DW9Dp6jsvxBdPPSvR89n5k">
            16 Motioner i Första kammaren, nr 95.
          </fw>
          <p xml:id="i-ETZE7gFjazR32k8BnBQkGe">
            lever med starkt liv hos vårt folk och som lätteligen stegras
            till lidelse hos dem, som se sig utestängda från möjligheten att
            få en bostad. Med åberopande av vad nu anförts får jag hemställa,
            att riksdagen ville i skrivelse till Kungl. Maj:t anhålla om utredning
            och förslag angående sådana bestämmelser i lagar och författningar,
            att kravet på en likformig och rätt- vis behandling av bostadssökande
            blir tillgodosett i den samhälleliga bostadspolitiken.
          </p>
          <p xml:id="i-D6aNMByuzZo52mLgGnw3cq">
            Stockholm i januari 1950.
          </p>
          <p xml:id="i-Sa4t4TfKYXgqnyhM3Yx6Lg">
            Nils Herlitz.
          </p>
          <p xml:id="i-X51UVzqVtcETgEuJUUvaUy">
            507085. Stockholm. Isaac Marcus Boktryckeri Aktiebolag, 1950.
          </p>
        </div>
      </div>
    </body>
  </text>
</TEI>
