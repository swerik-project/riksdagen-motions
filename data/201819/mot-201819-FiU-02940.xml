<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FiU-02940">
  <teiHeader>
    <fileDesc>
      <titleStmt>
        <title>Nationellt centrum för solidarisk ekonomi</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2940 av Rebecka Le Moine (MP)</title>
          <idno type="rdwebb">H6022940</idno>
          <rs type="number">2940</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H6022940/text</ref>
          <ref type="dokument_url_html">http://data.riksdagen.se/dokument/H6022940</ref>
          <ref type="dokumentstatus_url_xml">http://data.riksdagen.se/dokumentstatus/H6022940</ref>
          <ref type="docx">http://data.riksdagen.se/fil/4D91CCDA-6550-4273-A76E-0D508AB16763</ref>
          <ref type="pdf">http://data.riksdagen.se/fil/AB522242-9349-4A9B-87B7-9AF6B1EB0877</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-STm2puJjCxLizvmf1EGTXp" type="signed"/>
        <correspContext corresp="i-STm2puJjCxLizvmf1EGTXp">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction xml:id="i-DzyAQCMgFTKhZqvh7nC7Dq" type="submitted">
          <date when="2018-11-30"/>
          <time when="16:24:08"/>
        </correspAction>
        <correspAction xml:id="i-KgJRzjespVDwPuF9VjnL5U" type="reviewed">
          <date when="2018-11-30"/>
          <time when="18:46:41"/>
        </correspAction>
        <correspAction xml:id="i-UbXUY7AtxbFvh2YL7QAhNE" type="referred">
          <date when="2018-12-05"/>
        </correspAction>
        <correspAction xml:id="i-RHkvq4cB7q83yhYz7Am1Ln" type="assigned">
          <date when="2019-06-28"/>
          <time when="12:43:24"/>
        </correspAction>
        <correspContext corresp="i-RHkvq4cB7q83yhYz7Am1Ln">
          <ref type="assignedTo">Finansutskottet</ref>
        </correspContext>
        <correspAction xml:id="i-9ihu9bKVazwx1eYEWQtYtG" type="behandlas_i"/>
        <correspContext corresp="i-9ihu9bKVazwx1eYEWQtYtG">
          <ref type="uppgift">2018/19:FiU6</ref>
          <ref type="ref_dok_id">H601FiU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU6</ref>
          <ref type="ref_dok_titel">Redovisning av AP-fondernas verksamhet t.o.m. 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4yDvz2LiQeAem8ReSyhNnk" type="behandlas_i"/>
        <correspContext corresp="i-4yDvz2LiQeAem8ReSyhNnk">
          <ref type="uppgift">2018/19:SkU12</ref>
          <ref type="ref_dok_id">H601SkU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU12</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6XwjktmJeMeVrbc7PHzbcb" type="behandlas_i"/>
        <correspContext corresp="i-6XwjktmJeMeVrbc7PHzbcb">
          <ref type="uppgift">2018/19:CU9</ref>
          <ref type="ref_dok_id">H601CU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU9</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UVBPcr5FVBg75gDDHs2XtZ" type="behandlas_i"/>
        <correspContext corresp="i-UVBPcr5FVBg75gDDHs2XtZ">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VZn6DKSqyA11q5B6LHKyQj" type="behandlas_i"/>
        <correspContext corresp="i-VZn6DKSqyA11q5B6LHKyQj">
          <ref type="uppgift">2018/19:FiU20</ref>
          <ref type="ref_dok_id">H601FiU20</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UPPAsFtAR3fmg6n7fbb38s" type="motHeader">
        <div xml:id="i-V1zPr41ypkp2cstSkUjU9g" type="motTitle">
          Motion till riksdagen 2018/19:2940 av Rebecka Le Moine (MP) Nationellt
          centrum för solidarisk ekonomi
        </div>
      </div>
      <div xml:id="i-2P96oALd6RGiV9hJVLLYEx" type="motBody">
        <div xml:id="i-2FETvv1Av4oQmJKe9f2PxR" type="motProposal" subtype="förslag">
          <head xml:id="i-SKFJLMBA8QA5CZwThxric4">
            Förslag till riksdagsbeslut
          </head>
          <list xml:id="i-QxNij9quWomgAiEpGDMdyn" style="ol">
            <item xml:id="i-DPRQoStGogKUUtgaXTXK4W">
              Riksdagen ställer sig bakom det som anförs i motionen om att
              upprätta ett nationellt centrum för solidarisk ekonomi och tillkännager
              detta för regeringen.
            </item>
            <item xml:id="i-Ud8MwXZZdYbYHEs6AeTo3g">
              Riksdagen ställer sig bakom det som anförs i motionen om att
              diversifiera Sveriges banksystem på lokal, regional och statlig
              nivå så att en högre andel av bankerna blir offentligt och kooperativt
              ägda, och detta tillkännager riksdagen för regeringen.
            </item>
            <item xml:id="i-U8m255AgcKSfX6mMkMuwMx">
              Riksdagen ställer sig bakom det som anförs i motionen om att
              en CDFI-plattform bör etableras och tillkännager detta för regeringen.
            </item>
            <item xml:id="i-F2GpXDuruj4RzsjcBorwCV">
              Riksdagen ställer sig bakom det som anförs i motionen om att
              de lokala sparbankernas villkor bör förbättras och tillkännager
              detta för regeringen.
            </item>
            <item xml:id="i-B4nYMNjehsMn9hd1G5sJd7">
              Riksdagen ställer sig bakom det som anförs i motionen om att
              införa en statlig investeringsbudget och tillkännager detta för
              regeringen.
            </item>
            <item xml:id="i-DY8JEP2d8dxk3xJyC5pMc">
              Riksdagen ställer sig bakom det som anförs i motionen om att
              AP-fonderna bör ges direktiv att utöva ett aktivt ägarskap i syfte
              att uppnå en ekologiskt, socialt och ekonomiskt hållbar utveckling
              snarare än kortsiktig lönsamhet, och detta tillkännager riksdagen
              för regeringen.
            </item>
            <item xml:id="i-GfY1FEJ4TnfbNCCopTeZYa">
              Riksdagen ställer sig bakom det som anförs i motionen om att
              AP-fonderna bör ges direktiv att investera i fonder för lokal
              och regional utveckling och tillkännager detta för regeringen.
            </item>
            <item xml:id="i-NexudzYdyDWNCGpkWffxRw">
              Riksdagen ställer sig bakom det som anförs i motionen om att
              kompetensen i AP-fondernas styrelser, och i bolagsstyrelser där
              AP-fonderna är representerade, bör breddas till att omfatta även
              ekologisk och social kompetens och tillkännager detta för regeringen.
            </item>
            <item xml:id="i-MMBc7HPAPaJ67W9fTrbcmV">
              Riksdagen ställer sig bakom det som anförs i motionen om att
              stimulera helt eller delvis medarbetarägda företag och utreda
              vad som skulle krävas för att få till stånd ett ESOP-liknande
              system i Sverige och tillkännager detta för regeringen.
            </item>
            <item xml:id="i-Luxr3TrWQcfetSziybCGae">
              Riksdagen ställer sig bakom det som anförs i motionen om att
              koldioxidskatten kontinuerligt bör höjas, i den takt som krävs
              för att Sverige ska ta sitt globala klimatansvar, och att en del
              av skatteintäkterna jämnt fördelade bör gå tillbaka till alla
              invånare i vårt land medan resten bör gå till klimatinvesteringar,
              och detta tillkännager riksdagen för regeringen.
            </item>
          </list>
        </div>
        <div xml:id="i-SwLp96wBg39CgrNtrumRc6" type="motContent">
          <head xml:id="i-NWo5yFyF6ihGqLeBQ5JoyC" type="h1">
            Motivering
          </head>
          <p xml:id="i-XvqxGYAks5uM3xqvALc8gx">
            Vi lever i en tid av sammanfallande kriser. Det ekonomiska systemet
            måste ändras i grunden om vi ska kunna hejda klimatförändringarna
            och därtill få stopp på den skenande ojämlikhet som hotar att
            spränga våra samhällen till särhällen. Många hänger sig åt önsketänkande
            som att ”grön kapitalism” ska åstadkomma en ”hållbar tillväxt”.
            Dagens konkurrensekonomi är, emellertid, oförenlig med en hållbar
            utveckling då den bygger på att företagen måste växa för att överleva
            i den globala konkurrensen och evig tillväxt är en omöjlighet
            på en begränsad planet. En omställning till en solidarisk samverkansekonomi
            är möjlig, önskvärd och nödvändig. Decentraliserad kreditgivning,
            nya och mer demokratiska bolagsformer och ett reglerat och stabilt
            bankväsende som överlever utan ständig tillväxt är viktiga ingredienser
            i en sådan omställning. Även nya skattebaser behövs.
          </p>
          <p xml:id="i-uxSHoYrgw3KFvDUAroJJC">
            Dagens globaliserade kapitalism hotar inte bara miljön och demokratin
            utan även marknadsekonomin. Många branscher kännetecknas av höga
            marknadsbarriärer och det är svårt för nya företag att utmana
            de etablerade företagens oligopol. Världsekonomin domineras alltmer
            av ett antal megakoncerner och över hälften av världshandeln sker
            inte längre mellan olika företag utan mellan olika enheter inom
            en och samma koncern. Denna internhandel utgör ingen fri marknad
            utan priserna sätts här ofta på administrativ väg av olika styrelser,
            inte helt olikt det slags handel som ägde rum mellan skilda enheter
            av de statliga jätteföretagen i Sovjetunionen. Beteckningen blå
            planekonomi har ibland använts för att beskriva den här utvecklingen.
          </p>
          <p xml:id="i-TYn6YyTuwTbRMGEbjyErAJ">
            Så länge demokratin inskränks till den politiska sfären blir
            dess förmåga att forma samhällsutvecklingen relativt begränsad,
            då det är i den ekonomiska sfären som alltmer av den verkliga
            makten finns i vår tid. Medan politisk makt, i en demokrati, fördelas
            enligt principen en valsedel en röst så fördelas ekonomisk makt
            enligt principen en sedel en röst. Världens åtta rikaste personer
            äger lika mycket som den fattigaste halvan av mänskligheten och
            sällan sammanfaller dessa båda gruppers intressen. Saudiska oljeshejker,
            ryska oljeoligarker och amerikanska frackingmiljardärer vill fortsätta
            att tjäna pengar på oljefält och gasfyndigheter, trots att detta
            driver på klimatförändringar som förvärrar fattiga människors
            utsatthet. I det längre perspektivet hotas vi alla av fossilföretagens
            brist på samhällsansvar. Fyra femtedelar av världens kända fossil­reserver
            skulle behöva ligga kvar under jord för att vi ska ha en chans
            att klara 1,5‑gradersmålet. Särintressen står här mot allmänintresset.
            Samma sak gäller i finansbranschen där egenintresset hos en begränsad
            skara finansjonglörer driver på en för alla andra skadlig spekulationsekonomi,
            som dränerar den reala ekonomin på resurser.
          </p>
          <p xml:id="i-Vr18chdNzNi5TKLk24WoGo">
            Demokratin, alltså allmänintresset, behöver besitta tillräcklig
            ekonomisk makt för att kunna agera självständigt gentemot resursstarka
            särintressen. Lobbying, dolt partistöd och svängdörrar mellan
            politik och näringsliv urholkar idag demokratins förmåga att stå
            upp för allmänintresset. Med smärtsam tydlighet åskådliggörs detta
            i en rapport från IMF, Internationella valutafonden, som upplyser
            om att världens regeringar samman­taget årligen satsar runt 5
            000 miljarder dollar på fossilsubventioner, om kostnader för hälsovård
            och skador på miljön räknas in (Working paper 15/105, IMF). Att
            man på detta sätt subventionerar det ohållbara istället för det
            hållbara – fossilt istället för förnybart – är en följd av att
            mäktiga särintressen väger tyngre än allmänintresset.
          </p>
          <p xml:id="i-D5QdbA195dgMt7njCsGdVb">
            I en framtida balansekonomi, som inte bygger på ständig expansion,
            blir rättvis fördelning av resurser av stor vikt. En kraftfull
            fördelningspolitik blir bara möjlig om den politiska sfären lyckas
            bryta sin underordning under den ekonomiska sfären.
          </p>
          <p xml:id="i-T3rCx2URN9GDLy2psWHYBn">
            Ekonomisk demokrati fanns heller inte i de statssocialistiska
            länderna i det forna östblocket. Den officiella propagandan hävdade
            förvisso att alla produktionsmedel ägdes gemensamt av folket.
            I praktiken innehades all politisk och ekonomisk makt i dessa
            enpartistater av korrumperade partieliter som med starkt repressiva
            metoder slog vakt om sin maktställning. Gapet mellan makteliten
            och resten av befolkningen var avgrundsdjupt, och frånvaron av
            oberoende medier medförde att problem, såsom den allvarliga miljöförstöringen,
            sällan blev föremål för offentlig debatt och än mindre åtgärdades.
          </p>
          <p xml:id="i-9UFcJRRCq75fkikFALwpWK">
            Globalkapitalism och statssocialism, blå och röd planekonomi,
            är lyckligtvis inte de enda ekonomiska system som står oss till
            buds. En solidarisk ekonomi i balans med naturen öppnar en väg
            ut ur dagens återvändsgränder. Det finns mycket vi kan göra för
            att stegvis och med fredliga medel vrida utvecklingen åt rätt
            håll. Erfarenheten visar att våldsamma revolutioner sällan infriar
            sina löften och att slutresultatet ofta skrumpnat till att enskilda
            makthavare bytts ut snarare än att grundläggande maktrelationer
            mellan styrande och styrda förändrats. Maktkoncentration har,
            sammanfattningsvis, lett katastrofalt fel både när marknaden dominerat
            över politiken och tvärtom. Decentrali­sering av makt, politisk
            som ekonomisk, är en grön grundtanke. Hur ska detta konkret gå
            till? Här följer några förslag som skulle kunna få betydelse.
            Framställningen gör inte anspråk på fullständighet, och sådant
            som nya välfärdsmått, delningsekonomi och cirkulär ekonomi tas
            inte upp här då dessa företeelser belysts i många andra samman­hang
            och i växande grad bejakas även av etablerade institutioner som
            EU-kommissio­nen.
          </p>
          <head xml:id="i-YDs59RRecvaeh69v51wkPJ" type="h2">
            Forskning och kunskapsspridning
          </head>
          <p xml:id="i-MUrx8oxo6Jb668CHPGB95V">
            Ett nationellt centrum för en solidarisk ekonomi inom naturens
            ramar behöver inrättas. Detta skulle få i uppgift att inhämta
            information om efterföljansvärda exempel i omvärlden, men också
            att självständigt utveckla egna konkreta modeller och att stödja
            pilotprojekt. Detta bör riksdagen ge regeringen tillkänna.
          </p>
          <p xml:id="i-28LK7WyLzonNzz5bgsVNDE">
            I Sverige domineras kreditmarknaden av ett fåtal storbanker,
            som samtliga har formen av börsnoterade aktiebolag. I skarp kontrast
            till denna finansiella monokultur finns på många håll i omvärlden
            en betydande kooperativ banksektor och därtill en mångfald av
            lokalt förankrade banker och kreditinstitut samt i några länder
            även offentligt ägda banker inriktade på infrastrukturinvesteringar.
          </p>
          <p xml:id="i-5BtkCafZxDXCgXn3BjQewX">
            Det finns all anledning att även i vårt land befrämja en mer
            diversifierad kredit­marknad och stimulera framväxten av olika
            slags banker för att tillgodose behov som dagens storbanker endast
            täcker bristfälligt – det må handla om bättre kreditförsörjning
            av småföretag utanför storstadsregionerna eller riskkapital till
            gröna innovatörer. Därför bör åtgärder vidtas för att diversifiera
            Sveriges banksystem på lokal, regional och statlig nivå så att
            en högre andel av bankerna blir offentligt och kooperativt ägda.
            Detta bör riksdagen ge regeringen tillkänna.
          </p>
          <head xml:id="i-G3FZLWdzEv6qXJaEMupQAc" type="h2">
            Lokala kreditinstitut
          </head>
          <p xml:id="i-DMb3GVxCApSXnHb3YSVsss">
            I USA är drygt 100 miljoner av landets 325 miljoner invånare
            medlemmar i credit unions, ett slags kooperativa banker. Dessa
            kreditinstitutioner har vanligen en utpräglat lokal förankring
            och benämns då community banks, till vilka även åtskilliga mindre
            privata banker brukar räknas. Flertalet av dessa banker har klarat
            finanskrisen avsevärt bättre än storbankerna på Wall Street. I
            ekonomiskt eftersatta områden, med svag närvaro av traditionella
            banker, har i både USA och Storbritannien etablerats en form av
            kreditinstitut benämnda CDFI (community development financial
            institution). Dessa är speciellt inriktade på långivning – och
            ekonomisk rådgivning – till personer och mindre företag som har
            svårt att få lån av det konventionella bankväsendet. Det amerikanska
            finansdepartementet har upprättat en speciell CDFI-fond som kapitalförsörjer
            det dryga tusental CDFI:er som finns runtom i USA, och privata
            aktörer som investerar i dessa speciella kreditinstitut erhåller
            skattelättnader. I Storbritannien är det i hög grad CDFI:er som
            kreditförsörjer community interest companies, en ny typ av lokala
            företag vars överskott i allt väsentligt återinvesteras i verksamheten
            och som inte kan köpas upp av konventionella aktiebolag. Även
            i Sverige skulle en CDFI-plattform kunna göra nytta. Därför bör
            det utredas hur en sådan kan upprättas. Detta bör riksdagen ge
            regeringen tillkänna.
          </p>
          <p xml:id="i-2cevXZZrHRKZEw14zZoYYD">
            Det sextiotal fristående sparbanker som ännu finns kvar i Sverige
            kan sägas utgöra en sorts lokala offentliga kreditinstitut, där
            kommunfullmäktige utser hälften av de så kallade huvudmännen.
            Den lokala och regionala ekonomin utgör investeringsfokus för
            dessa banker, och överskott används främst till att stärka bankens
            likviditet medan en mindre del går tillbaka till bygden i form
            av bland annat stöd till föreningslivet. Dessa lokala sparbanker
            har agerat ansvarsfullt och klarat sig väl när storbanker råkat
            i kris. De regler och kontrollsystem som införts för att hejda
            storbankernas riskabla beteende riskerar att sätta käppar i hjulet
            för sparbankerna. Det är viktigt att regelverket tar hänsyn till
            de olika bankernas förutsättningar.
          </p>
          <p xml:id="i-A3wozTcEPEQAe8wPethkk5">
            En bättre kreditförsörjning av den lokala ekonomin har också
            en tydlig jämställd­hetsaspekt då denna inte är lika mansdominerad
            som storföretagssfären.
          </p>
          <p xml:id="i-X6XY1i59pDn1FxczgyQ1rZ">
            Det är därför angeläget att de lokala sparbankernas villkor förbättras.
            Detta bör riksdagen ge regeringen tillkänna.
          </p>
          <head xml:id="i-2Y8RRyw83Gk2KkxFppfcWm" type="h2">
            Kreditgarantiföreningar
          </head>
          <p xml:id="i-28Wmh4suz3ZQH8iFDXQwS7">
            Företag i en region kan gå samman och garantera varandras lån,
            vilket förbättrar lånevillkoren och gör att banker vågar låna
            ut pengar också till sådana företag som annars skulle ha nekats
            krediter. Norra Italien är Europas kreditgarantitätaste region
            och detta anses verksamt ha bidragit till traktens blomstrande
            småföretagsamhet.
          </p>
          <p xml:id="i-675mv4PEqQctkr7EcM6HQr">
            En ekonomi som i betydande grad drivs av samverkanskraft, istället
            för ensidig fokusering på konkurrenskraft, skapar förutsättningar
            för ett samhälle bortom dagens hierarkiska och patriarkala ordning.
          </p>
          <p xml:id="i-8FvEMoywi68EFoPR4gKcd9">
            Investeringar i infrastruktur, fastigheter och liknande ska normalt
            sett finansieras via anslag i statsbudgeten, enligt budgetlagen.
            Investeringarna bokförs då som kostnader i statsbudgeten, vartefter
            utgifterna uppstår. Infrastruktur, exempelvis järnväg, kommer
            emellertid att kunna användas under många år. Det är därför mer
            rimligt att fördela kostnaden över hela investeringens livslängd.
          </p>
          <p xml:id="i-MnpbtACmAfxh3yS7zzsoHj">
            I kommuner och företag bokförs kostnader för investeringar genom
            avskrivningar. Att ta lån för att jämna ut mellan inkomster och
            utgifter under en längre period bör vara lika självklart för staten
            som för kommuner och företag som vill investera. Med nuvarande
            statliga redovisningslogik konkurrerar infrastrukturinvesteringar
            som direktavskrivs med löpande utgifter som barnbidrag och sjukpenning,
            under utgiftstak som ofta är snålt tilltagna. Denna ordning behöver
            ändras så att samhällsviktiga framtidsinvesteringar inte försenas
            eller uteblir. Staten, på samma sätt som företag och kommuner,
            bör upprätta en investeringsbudget i vilken kostnader för investeringar
            bokförs som avskrivningar. En modell där statsbudgeten delas i
            en driftsbudget och en kapitalbudget fanns tidigare, men avskaffades
            1976. Därför bör en statlig investerings­budget införas. Detta
            bör riksdagen ge regeringen tillkänna.
          </p>
          <head xml:id="i-E84LjiEVZWysZyxnQvN42r" type="h2">
            AP-fonder och pensionssystem
          </head>
          <p xml:id="i-BvsqQNJ8NKWo4J6CTsATzt">
            Svenska folket har makt som vi inte använder. Vi äger tillsammans
            enormt mycket pengar. AP-fonderna är ett antal statliga fonder
            som skapats för att förvalta svenska folkets pensioner. I AP-fonderna
            finns hundratals löntagarägda miljarder, men de skulle kunna investeras
            på ett sätt som gav långsiktig samhällsnytta i avsevärt högre
            grad än vad som för närvarande är fallet. Det finns goda möjligheter
            att ändra på detta, ta kontroll och börja använda AP-fonderna
            så att de främjar en ekonomiskt, socialt och ekologiskt hållbar
            utveckling.
          </p>
          <p xml:id="i-12kHRtHjEuWPtCiBAymiy4">
            Ägandet i de svenska börsnoterade bolagen har förändrats dramatiskt
            sedan 1990-talets början. Det långsiktiga och aktiva ägandet har
            minskat medan antalet ägare som vill ha kortsiktig avkastning
            ökat dramatiskt. Utländska aktieägare, mest amerikanska och brittiska
            pensionsfonder, ägde år 2000 hela 40 procent av börsvärdet. Svenska
            finansiella institutioner, mest aktiefonder och försäkringsbolag,
            stod för 30 procent. Alltså kontrolleras de svenska börsbolagen
            av ägare som prioriterar snabba vinster framför långsiktiga investeringar
            som ger jobb och trygghet i Sverige i framtiden. Pension är inte,
            mer än till en liten del, uppskjuten lön och kan betraktas som
            en sorts beskattning av de som arbetar. Den bästa pensionsförsäkringen
            är alltså ett blomstrande näringsliv med många anställda i Sverige
            även i framtiden. Snabba och kortsiktiga klipp ger ingen trygghet.
            Det bästa vi kan göra med våra gemensamma tillgångar i form av
            pensionsfonder är alltså att investera dem klokt, i företag som
            kan bidra till välstånd och hållbar utveckling; inte minst är
            det viktigt att investera i lokala och regionala fonder som kan
            stödja nya företag. Så kan risken för arbetslöshet minskas. Den
            som är arbetslös en tid av sitt yrkesverksamma liv får med dagens
            pensionssystem betydligt lägre pension. Idag används en stor del
            av löntagarnas pensionspengar i ett globalt spel där fondförvaltare
            flyttar dem dit avkastningen ökar snabbast. Inte sällan deltar
            pensionsfonderna – arbetarnas och tjänstemännens trygghetskapital
            – i spekulationer med valutakriser och ekonomiskt kaos som följd.
            De stora svenska institutionella kapitalförvaltarna, däribland
            AP-fonderna, måste utarbeta tydliga strategier för ägande med
            sikte på långsiktighet och aktivt engagemang. AP-fondernas maktlöshet
            och passivitet beror på riksdagsbeslut som tvingar dem att agera
            kortsiktigt. Vid sidan av krav på maximal avkastning ska fonderna
            ta vissa etiska hänsyn, men dessa är inte särskilt högt satta.
            AP-fonder får inte äga mer aktier än motsvarande 10 procent av
            röstetalet i ett börsnoterat företag. De amerikanska och brittiska
            pensionsfonder som är storägare på den svenska börsen har vanligen
            inga sådana restriktioner.
          </p>
          <p xml:id="i-7YW5ME4T2AFiupctSZzNpN">
            Goda föredömen finns, bland annat i Kalifornien, världens sjätte
            största ekonomi. De offentliganställdas pensionspengar i denna
            USA:s största delstat finns i två stora fonder som tillsammans
            förfogar över medel i nivå med Sveriges hela bnp, och en viss
            andel av dessa medel investeras medvetet i långsiktigt hållbara
            företag som ger jobb åt delstatens invånare. Miljöteknik och miljövänlig
            produktion stöds kraftfullt i denna Green Wave, som initiativet
            kallas. Kaliforniens offensiva satsning på sunda investeringar
            av pensionskapital som gynnar vanliga löntagare, både nu och på
            sikt, står i skarp kontrast till svensk passivitet.
          </p>
          <p xml:id="i-H69k6n3yxt3gNF7f5FodbX">
            Mot bakgrund av detta bör AP-fonderna ges direktiv att utöva
            ett aktivt ägarskap i syfte att uppnå en ekologiskt, socialt och
            ekonomiskt hållbar utveckling snarare än kortsiktig lönsamhet.
            Detta bör riksdagen ge regeringen tillkänna.
          </p>
          <p xml:id="i-UrWRUi984w8uBaA8BQK7jM">
            AP-fonderna bör även ges tydligare direktiv för att investera
            i fonder för lokal och regional utveckling och tillkännager detta
            för regeringen.
          </p>
          <p xml:id="i-vWGZyKZPcgtg72mHX1g6u">
            Vidare bör kompetensen i AP-fondernas styrelser, och i bolagsstyrelser
            där AP-fonderna är representerade, breddas till att omfatta kompetens
            även i ekologisk och social hållbarhet. Detta bör riksdagen ge
            regeringen tillkänna.
          </p>
          <p xml:id="i-65cf9SCYaLGEjwdyNDzsAs">
            Det är en felaktig föreställning att små och medelstora företag
            vill växa till varje pris. En tysk forskningsrapport från ett
            ansett institut för ekologisk ekonomi i Berlin, IÖW (Institut
            für ökologische Wirtschaftsforschung), visar att många företag
            i den här kategorin hellre satsar på kvalitet och lokal förankring
            samt, inte minst, på att ge medarbetarna rimlig balans mellan
            arbete och privatliv, vilket över tid ger större arbetslust och
            lägre sjukfrånvaro.
          </p>
          <head xml:id="i-2mpqtPBDT49JZEEW7LLH62" type="h2">
            Några exempel på nya företagsformer
          </head>
          <head xml:id="i-LZAKJ4gS3sQAstgKksgCk8" type="h3">
            Benefit corporations
          </head>
          <p xml:id="i-LZSn4Tj1tsEizbBf1p3p5u">
            I USA har många delstater i sin aktiebolagslagstiftning infört
            paragrafer som tillåter – och i några fall ålägger – företagsledningen
            att ta hänsyn till fler berörda grupper än enbart aktieägarna.
            Vid flera amerikanska universitet och tankesmedjor pågår en vital
            idéutveckling kring nya former av bolagsstyrning, där förslag
            om styrelserepresentation, alternativt remissförfarande med vetorätt,
            för olika grupper av intressenter förs fram som sätt att demokratisera
            landets storföretag. Den nya företagsformen benefit corporation
            är ett konkret utslag av denna strävan efter ett företagande med
            bredare syfte än att maximera vinsten åt aktieägarna. Delstatskongressen
            i Maryland biföll 2010 en motion om att införa benefit corporation
            som ny företagsform, där strävan efter sociala och ekologiska
            överskott ges en med ekonomisk vinst jämbördig ställning. Sedan
            dess har flertalet av USA:s delstater infört liknande lagstiftning.
            Benefit corporations fungerar på samma sätt som konventionella
            bolag, men med högre krav på samhällsansvar och transparens. Certifieringen
            kan jämföras med rättvisemärkningen Fair Trade.
          </p>
          <p xml:id="i-2SuP1CCzV3q8SpoTiK9UQP">
            Intresset sprider sig snabbt även utanför USA. I dagsläget har
            fler än 2 000 B Corps i 50 länder och 130 branscher valt att certifiera
            sig, upplyser B Labs, som är en non-profit-organisation som ansvarar
            för certifieringen av benefit corporations. Långt fler använder
            sig av B Labs metoder för kvalitetssäkring, utan att ha tagit
            steget fullt ut till certifiering. Alla dessa företag försöker,
            vart och ett på sitt sätt, omdefiniera vad som räknas som framgång
            i näringslivet. För att uppnå detta krävs ändringar av själva
            DNA, arvsmassan, i systemet. Bolagsformen benefit corporation
            är en av många delar i den utvecklingen. Särskilt i USA, men alltmer
            även i Sverige, har utdelning till aktieägare kommit att få högsta
            prioritet på bekostnad av alla andra intressen. Detta skeva förhållande
            är lyckligtvis ingen naturlag, utan fullt möjligt att ändra genom
            politiska beslut. Aktiebolag i den form vi nu har, med en jämfört
            med fysiska personer stark rättslig ställning, är för övrigt ett
            relativt nytt fenomen i historien. När aktiebolag först introducerades
            fick de tidsbegränsade tillstånd att verka för att uppnå ett specifikt
            mål, som exempelvis att bygga en kanal. Samhället är inte statiskt
            utan förändras i allt snabbare takt och det är naturligt att vårt
            sätt att bedriva företag då också förändras. Det pågår diskussioner
            i olika amerikanska städer om att gynna benefit corporations i
            upphandlingar, och även skattelättnader för denna företagstyp
            diskuteras. Lagstiftning om benefit corporation som en särskild
            bolagsform kan ses som ett sätt att hjälpa näringslivet tillbaka
            till sin rätta roll i samhället, nämligen att skapa hållbart välstånd
            för alla och inte främst för allt tunnare elitskikt. Företag som
            ensidigt fokuserar på aktieägarintresset tenderar att bli teknikkonservativa.
            Sådana företag stannar ofta kvar i föråldrade produktionssätt
            för att mjölka ur de sista vinstkronorna ur tidigare investeringar,
            istället för att fortast möjligt introducera ny resurssnål teknologi.
            Ur ett renodlat aktieägarperspektiv kan det finnas en logik i
            ett sådant förhållningssätt, medan saken kommer i annan dager
            om företag istället prioriterar att skapa samhällsekonomiska mervärden.
            Att fortsätta driften i ett ålderstiget, sedan länge avbetalt,
            kärnkraftverk skapar mervärden för aktieägarna men riskerar att
            förorsaka stora samhällsekonomiska kostnader. På samma sätt skulle
            ett företag som drivs som ett benefit corporation, och låter alla
            som berörs av företagets verksamhet få inflytande, ha svårt att
            motivera brunkolsbrytning.
          </p>
          <p xml:id="i-DP2nuSNYv7TMfQBz3xhKJj">
            Även i Sverige behövs en företagsform som uttryckligen syftar
            till att skapa nytta för alla berörda intressenter, inte bara
            aktieägarna. Exempel på detta ges nedan.
          </p>
          <head xml:id="i-CCDuB2hFuGqSDaxt9Far9y" type="h3">
            SVB
          </head>
          <p xml:id="i-8S85qduaCrAGE4C1USatvT">
            I Sverige finns sedan 2006 bolagsformen aktiebolag med särskild
            vinstbegränsning (SVB-bolag), vars huvudsyfte inte är vinstmaximering.
            Hittills har dock endast ett fåtal sådana bolag etablerats.
          </p>
          <head xml:id="i-tg1XhCGN2KLGyJTohAfyv" type="h3">
            CIC
          </head>
          <p xml:id="i-GTzjWfFUdNEkPRb228tqDi">
            Community interest company är en företagsform som finns i Storbritannien
            sedan 2005 och påminner om svenska SVB-bolag, men har på ett helt
            annat sätt lyfts fram av såväl folkvalda som civilsamhälleliga
            företrädare. Idag finns drygt 12 000 CIC-företag inom äldrevård,
            utbildning, lokalproducerad vindkraft och andra verksamheter med
            tyngd­punkt i lokalsamhället. Högst 35 procent av det årliga överskottet
            får delas ut till ägarna medan resten måste återinvesteras i verksamheten,
            och ett CIC-företag får bara säljas till ett annat CIC-företag.
          </p>
          <head xml:id="i-TEvod6n7srRZwZL5MkgRPW" type="h3">
            SCIC
          </head>
          <p xml:id="i-QyUsUhR5y322wJXpWbJhPB">
            Société Cooperative d’Intérêt Collectif är en sorts blandkooperativ
            som instiftades som företagsform 2001 av den dåvarande rödgröna
            regeringen i Frankrike. Såväl personal som brukare, men också
            kommuner, föreningar och företag, kan bli medlemmar i dessa kooperativ
            vars syfte inte främst är medlemsnytta utan allmännytta (intérêt
            collectif) och då vanligen inom ett geografiskt avgränsat område
            – t ex kan det handla om att bygga ut vindkraft och solenergi
            i en region. Vart femte år genomförs en ”kooperativ revision”
            för att kontrollera att verksamheten bedrivs i enlighet med de
            kooperativa intentionerna. Företagsformen är skattemässigt gynnad.
          </p>
          <head xml:id="i-XWR3prrapRn1gXQ9bZtewP" type="h3">
            Andelsjordbruk
          </head>
          <p xml:id="i-5YnCBf84EGTtQzUXJicrDu">
            En grupp japanska kvinnor tog i mitten av 1960-talet kontakt
            med lokala lantbrukare för att direkt av dessa kunna köpa giftfria
            livsmedel. Den här sortens direktkontakt mellan konsument och
            producent fick namnet teikei, vilket är det japanska ordet för
            samarbete, och under 1980-talet spred sig företeelsen till USA
            och Kanada och kom där att kallas community supported agriculture
            (CSA). CSA-rörelsen har under senare år växt i omfång och omfattar
            idag flera miljoner konsumenter. Det handlar, i korthet, om att
            ett antal hushåll går samman och inför odlingssäsongen abonnerar
            på en lantbrukares avsättning, som genom denna förskottsbetalning
            kan minska sitt beroende av bankkrediter; vanligt är också att
            konsumenterna själva, i varierande grad, deltar i jordbruksarbetet
            och alltså agerar som ”prosumenter” (producent och konsument).
            Genom att diverse mellanhänder i distributionsledet försvinner
            så lyckas ofta CSA förena hög kvalitet med lågt pris. Också i
            Sverige sprids nu det här konceptet och benämns då ofta andelsjordbruk.
          </p>
          <head xml:id="i-VDq23rtMivG5ufW9QBy91m" type="h3">
            Löntagarägda företag: ESOP
          </head>
          <p xml:id="i-SnkedFXUyJMA2yiYbRGSLJ">
            ESOP står för employee stock ownership plan och är ett från början
            amerikanskt program som gör att personalen via en stiftelse blir
            delägare i företagen de arbetar i. Den amerikanska kongressen
            lagstiftade om ESOP i början av 1970-talet och såväl demokrater
            som republikaner ställde sig bakom att på detta sätt öka löntagarägandet
            i landets näringsliv. Det finns flera skäl att överväga ett liknande
            system i Sverige.
          </p>
          <p xml:id="i-TWMZbqZ2MAKDhQHC3qxA3g">
            Brist på inflytande över den egna arbetssituationen, allt från
            arbetstidens förläggning och längd till arbetets innehåll, skapar
            stress och utbrändhet. Ett system med ökat löntagarägande och
            löntagarinflytande i näringslivet kan motverka detta. Detta ger
            även bättre förutsättningar för en mer jämställd företagsstyrning.
          </p>
          <p xml:id="i-QvgxkwERkYhXSuWEKnXRP9">
            Vi har ett stort problem med generationsskiften, inte minst på
            landsbygden. Vi ser också en bristande långsiktighet i näringslivet.
            Sophie Nachemson-Ekwall, forskare vid Handelshögskolan i Stockholm,
            belyser detta i sin uppmärksammade rapport Hållbar ägararkitektur
            för Sverige (2016), där hon beskriver hur kortsiktig vinstjakt
            hotar det långsiktiga värdeskapandet i företagen. Med hänvisning
            till den problemformulering och de fördelar som beskrivits ovan,
            bör helt eller delvis medarbetarägda företag stimuleras och det
            bör utredas vad som skulle krävas för att få till stånd ett ESOP-liknande
            system i Sverige. Detta bör riksdagen ge regeringen tillkänna.
          </p>
          <head xml:id="i-GefckNXDY6TbNJY2iRzYRz" type="h3">
            Mondragon
          </head>
          <p xml:id="i-SaoMqXBNhFvcr6RC8HSCJG">
            Mondragonkooperativen grundades 1956 i Mondragon i Baskien i
            norra Spanien och är med sina drygt 74 000 medarbetare ett av
            landets tio största företag. Denna kooperativa jättekoncern har
            en egen bank och ett eget universitet och ligger i teknologisk
            framkant. Koncernen omfattar idag 261 olika företag, vilket illustrerar
            hur diversifierad verksamheten blivit, men är också uttryck för
            ambitionen att ett Mondragonföretag inte ska vara så stort att
            reellt medarbetarinflytande omöjliggörs; länge fanns en tumregel
            om att när ett företag inom koncernen vuxit till fler än 500 medarbetare
            så delades det upp på mindre enheter. Den tillåtna lönespridningen
            inom koncernen, från verkställande ledning till de lägst avlönade,
            var tidigare 3:1 men är numera 9:1. Varnande röster har höjts
            under senare år för att de ursprungliga kooperativa idéerna steg
            för steg håller på att överges under trycket av globalisering
            och långtgående samarbeten med konventio­nella storföretag; exempelvis
            stiger andelen medarbetare som inte är delägare. Andra framhåller
            att Mondragonandan i allt väsentligt lever vidare i den säregna
            blandning av stormötesdemokrati och representativa församlingar
            som alltjämt styr över koncernens investeringar och verksamhetsinriktning.
            Till och med under djupa lågkonjunkturer är avskedanden ovanliga;
            istället brukar temporärt övertaliga medarbetare i ett Mondragonföretag
            kunna beredas plats i ett annat som för tillfället går bättre.
            Många personalägda företag har, i olika länder, tagits över av
            de anställda efter att den tidigare ägaren försatt företaget i
            konkurs och långtifrån alltid lyckas rekonstruktionen. Mondragonkooperativen
            visar vad som är möjligt när ett kooperativt företagande istället
            får möjlighet att växa fram stegvis och av egen kraft och där
            betydande resurser läggs på innovationer, såväl tekniska som sociala.
            Det demokratiska företagandet i Mondragon har på många håll i
            världen blivit en inspirationskälla. Det amerikanska stålarbetarfacket
            USW har exempelvis inlett ett samarbete för att ta modellen till
            USA.
          </p>
          <head xml:id="i-PWiLAHBdhLHYuQAJbP53T3" type="h3">
            Emilia-Romagna
          </head>
          <p xml:id="i-6o1f2n6PiFdNvuHEg4snVf">
            Den norditalienska regionen Emilia-Romagna kännetecknas av ett
            diversifierat närings­liv präglat av små och medelstora företag.
            Samverkansstrukturer såsom gemensamma inköpscentraler, distributionskanaler
            och kreditgarantiföreningar har lyckats förena stordriftsfördelar
            med det småskaliga företagandets korta kommunikationsgångar och
            lokalkännedom. Ett antal svenska och italienska kommuner och regioner
            har bildat utbytesplattformen Sweden Emilia-Romagna Network (SERN).
          </p>
          <head xml:id="i-2PB8bmsaZYg6Afa7Cbfrdo" type="h2">
            Hållbar och rättvis förvaltning av gemensamma resurser
          </head>
          <p xml:id="i-2JtKsmkAtBmcSbYYoAmW7q">
            Existerande system för utsläppshandel är ofta komplicerade och
            ineffektiva. Det finns emellertid enkla och transparenta lösningar.
            Ideella organisationer och rörelser som amerikanska Citizens’
            Climate Lobby – med den svenska avläggaren Klimatsvaret – liksom
            bland andra den världsledande klimatforskaren James Hansen, föreslår
            en ökande avgift på fossilbränslen som återförs till hushållen
            genom månatliga utbetalningar. Många amerikanska städer, inklusive
            större sådana som Philadelphia, och delstaten Kalifornien, har
            ställt sig bakom uppropet för en lag om något slags carbon fee
            and dividend system. Olika varianter av idén att sätta ett tak
            på hur mycket koldioxid som får släppas ut och ta betalt för rätten
            att släppa ut den – cap and dividend system – har lyfts flera
            gånger i den amerikanska kongressen. Det senaste lagförslaget
            står demokraten Chris van Hollen för, med stöd av ytterligare
            28 kongressledamöter. Van Hollens förslag, The Healthy Climate
            and Family Security, går ut på att alla intäkter från utsläppsauktionerna
            förs tillbaka till invånarna i USA, lika mycket till var och en,
            vilket ger en kraftfull omfördelning till förmån för låginkomsttagare.
            I och med att systemet kommer att driva på omställningen till
            förnybar energi och energieffektivi­sering kan också många nya
            jobb komma att skapas i dessa branscher. Såväl Sveriges klimatpåverkan
            som de ekonomiska och sociala klyftorna behöver minskas. Det behövs
            därför en utredning om hur ett system med utsläppstak för koldioxid
            och medborgar­utdelning skulle kunna utformas i Sverige. I detta
            ingår att finna en för Sverige lämplig avvägning mellan utdelning
            till medborgare och offentligt finansierade åtgärder för klimatomställning.
            Detta bör riksdagen ge regeringen tillkänna.
          </p>
        </div>
        <div xml:id="i-MwnEi3a7n7xfrS6qFXWNoP" type="motSignatures">
          <list xml:id="i-NUgAaMRGWuJH6omKQXB8b3">
            <item xml:id="i-RXSM3u5khCQcvUKpQ5Xwor" who="i-48Dg2ScegN8mpc2UJq5sE2">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
