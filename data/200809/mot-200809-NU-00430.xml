<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00430">
  <teiHeader>
    <fileDesc>
      <titleStmt>
        <title>Utgiftsområde 21 Energi</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 21 Energi</title>
          <idno type="rdwebb">GW02N430</idno>
          <rs type="number">N430</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N430/text</ref>
          <ref type="dokument_url_html">http://data.riksdagen.se/dokument/GW02N430</ref>
          <ref type="dokumentstatus_url_xml">http://data.riksdagen.se/dokumentstatus/GW02N430</ref>
          <ref type="doc">http://data.riksdagen.se/fil/816A24D6-89B6-4C93-BCA1-777606F0C22E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q5rgzcHYbTBw7dhJAHJ5Rr" type="signed"/>
        <correspContext corresp="i-Q5rgzcHYbTBw7dhJAHJ5Rr">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-VhAPHtDbXzmUeiVRSdRFGD"/>
        </correspContext>
        <correspAction xml:id="i-WiKEqJ5yKHm3NvR3Bb2xDN" type="numbering">
          <date when="2008-10-09"/>
        </correspAction>
        <correspAction xml:id="i-U4zM6ZH6miE18cS6rWMrbk" type="submission">
          <date when="2008-10-07"/>
        </correspAction>
        <correspAction xml:id="i-HH2tdCE9HnEc7WHsW6emJV" type="transfer">
          <date when="2008-10-07"/>
        </correspAction>
        <correspAction xml:id="i-EY5Q5FxPmeHcrpvpPdijjC" type="assigned"/>
        <correspContext corresp="i-EY5Q5FxPmeHcrpvpPdijjC">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ELwVFaDHFFF6f9Nw3DTD4Y" type="motBody">
        <div xml:id="i-AHhUUX7gzf7eTQhVn7MbU8" type="motProposal" subtype="förslag">
          <head xml:id="i-HeKekowGHXwF4HzB9mMSMm">
            Förslag till riksdagsbeslut
          </head>
          <list xml:id="i-CtzUyNUtw42aDP5t5VEV7m" style="ol">
            <item xml:id="i-5FqJdwoPS97TG54jDT5MEJ">
              Riksdagen tillkännager för regeringen som sin mening vad som
              anförs i motionen om att Vattenfall ska ha en ledande roll i energiomställningen
              i Sverige.
            </item>
            <item xml:id="i-BjHzMG5dS4CrcsQf5VFEZQ">
              Riksdagen tillkännager för regeringen som sin mening vad som
              anförs i motionen om att Vattenfall ska vara en strategisk partner
              till basindustrin.
            </item>
            <item xml:id="i-JMbS8T5AgmeHei8ybdKfzj">
              Riksdagen tillkännager för regeringen som sin mening vad som
              anförs i motionen om att regeringen ska klarlägga och förtydliga
              innebörden i Vattenfall AB:s uppdrag och därigenom minska utrymmet
              för olika tolkningar.
            </item>
            <item xml:id="i-LaPM6YyKUu41TxnBncbifJ">
              Riksdagen tillkännager för regeringen som sin mening vad som
              anförs i motionen om att höja målet för minskad energianvändning
              i boendet till år 2020. 1
            </item>
            <item xml:id="i-CcWodJiXTDW45QinpVJPUk">
              Riksdagen tillkännager för regeringen som sin mening vad som
              anförs i motionen om vita certifikat.
            </item>
            <item xml:id="i-RuE8pVrPBRFviXk3uWmKd">
              Riksdagen tillkännager för regeringen som sin mening vad som
              anförs i motionen om drivmedelscertifikat.
            </item>
            <item xml:id="i-BuZ4si71h4CB6etJud1P5a">
              Riksdagen tillkännager för regeringen som sin mening vad som
              anförs i motionen om åtgärder för ökad energieffektivisering.
            </item>
            <item xml:id="i-9McapFujqmnbpKPFrfsH8m">
              Riksdagen tillkännager för regeringen som sin mening vad som
              anförs i motionen om ett branschprogram för vindkraftsindustrin.
            </item>
            <item xml:id="i-5tXHNaxHvaDb6vw4cs7cGR">
              Riksdagen begär att regeringen återkommer till riksdagen med
              förslag till åtgärder för att stärka elöverföringskapaciteten.
            </item>
            <item xml:id="i-5VTeW7YCaYD5t2VPugSp4X">
              Riksdagen tillkännager för regeringen som sin mening vad som
              anförs i motionen om åtgärder för att öka konkurrensen på elmarknaden.
            </item>
            <item xml:id="i-NDJCTnrDwzrs2pcmk9mKTk">
              Riksdagen tillkännager för regeringen som sin mening vad som
              anförs i motionen om inrättandet av en elombudsman.
            </item>
            <item xml:id="i-LuMe22FVLvK6MnRMgErzRh">
              Riksdagen tillkännager för regeringen som sin mening vad som
              anförs i motionen om att utbyggnad av överföringskapacitet ska
              koncentreras till den nordiska elmarknaden.
            </item>
            <item xml:id="i-8BVKmMJCDTJFFptZo8wLzE">
              Riksdagen tillkännager för regeringen som sin mening vad som
              anförs i motionen om att Fjärrvärmenämnden ska pröva fjärrvärmeprisets
              skälighet.
            </item>
            <item xml:id="i-LMwhZM6CB87WPUGbKcLoFp">
              Riksdagen tillkännager för regeringen som sin mening vad som
              anförs i motionen om att tillsätta en utredning i syfte att se
              över möjligheterna till att skynda på sammankopplingen av olika
              fjärrvärmesystem.
            </item>
            <item xml:id="i-6tqoBi7CkEZZp2yfjdzBb8">
              Riksdagen tillkännager för regeringen som sin mening vad som
              anförs i motionen om användningen av torv i energisystemet.
            </item>
            <item xml:id="i-LHQMXfnEv2h3xV1RRaKQbd">
              Riksdagen anvisar med följande ändringar i förhållande till regeringens
              förslag anslagen under utgiftsområde 21 Energi enligt uppställning:
            </item>
          </list>
          <table xml:id="i-YMgUgNtJ7ik1B1hpHXA5N8">
            <row xml:id="i-XJYga9k9H62x8eqRL2WUhW">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslags­förändring
              </cell>
            </row>
            <row xml:id="i-V3vC7RRq7F9DhYqis8vvMS">
              <cell>
                Utgiftsområdesram
              </cell>
              <cell>
                +320
              </cell>
            </row>
            <row xml:id="i-XzA5om8KSqKY969BmpNPis">
              <cell>
                1:2 Regionala och lokala insatser för energieffektivisering
              </cell>
              <cell>
                +100
              </cell>
            </row>
            <row xml:id="i-BaeGby8rxRxTD2RFJhYpH9">
              <cell>
                1:3 Insatser för uthållig energianvändning
              </cell>
              <cell>
                115
              </cell>
            </row>
            <row xml:id="i-3PCDSBPrBrESPoueoYWudW">
              <cell>
                1:5 Energiforskning
              </cell>
              <cell>
                255
              </cell>
              <cell>
                +200
              </cell>
            </row>
            <row xml:id="i-N1yBmQdZjwtkxUztbkgDL8">
              <cell>
                1:13 Energiteknik
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-W1izowtCFohXzUAat1WzWd">
              <cell>
                (Nytt anslag) Fasa ut olja och kol i industrin
              </cell>
              <cell>
                +100
              </cell>
            </row>
            <row xml:id="i-59Q3sRHYppSAmwGeGjJsY1">
              <cell>
                (Nytt anslag) Testmarknader för ny energiteknik
              </cell>
              <cell>
                +135
              </cell>
            </row>
          </table>
          <p xml:id="i-6GpcJ9eSzpPEeR6dsSPt1N">
            1 Yrkande 4 hänvisat till CU.
          </p>
        </div>
        <div xml:id="i-3BX9sUAg9kmpqnWqdmgYFe" type="motContent">
          <head xml:id="i-Ya6zbKvmPLtpCdZai4pacB" type="h1">
            Motivering
          </head>
          <p xml:id="i-VerSN52JhHCdZwpha729x">
            Jordens klimat har under årmiljonerna alltid växlat, genom naturens
            egen dynamik. Det dramatiskt nya för vår tid är att mänskligheten
            påverkar dessa storskaliga skeenden. Den globala medeltemperaturen
            har höjts med cirka 0,8 grader Celsius mellan år 1900 och år 2006
            och den stiger nu med knappt 0,2 grader per årtionde. Orsaken
            till klimatkrisen är framförallt människans utsläpp av växthusgaser,
            men också skövling av skog och förändringar av markanvändning.
          </p>
          <p xml:id="i-MbHCQBBQVLEjPDGe2YdzoS">
            Klimatfrågan är vår tids ödesfråga. Om temperaturen fortsätter
            att stiga i samma takt som nu kommer det att leda till allvarliga
            konsekvenser för livet på jorden. Smältande glaciärer, stigande
            havsvattennivåer och ökad torka, regn eller blåst hotar många
            av världens ekosystem. Djur- och växtarter riskerar att dö ut
            och människors möjligheter till försörjning riskerar att försvinna.
            Redan nu minskar skördarna på många håll i redan fattiga och utsatta
            regioner.
          </p>
          <p xml:id="i-3PH2pXmBRcnBMv7b3rxCB7">
            Forskare har visat att världen för att undvika att klimatförändringarna
            skenar iväg måste hejda den globala medeltemperaturökningen till
            maximalt två grader i förhållande till förindustriell nivå. FN:s
            klimatpanel IPCC visar att om det målet ska nås så måste de globala
            utsläppen börja minska senast år 2015. Till 2050 måste de globala
            utsläppen halveras. Vi behöver agera nu.
          </p>
          <p xml:id="i-SABKV7vx5iQPcoKninkMP2">
            Flera studier, däribland den internationellt erkända Sternrapporten,
            har dessutom visat på de ekonomiska vinsterna av att inte vänta.
            Det blir betydligt mer kostsamt i längden om vi skjuter upp de
            nödvändiga åtgärderna.
          </p>
          <p xml:id="i-TAKYHiByb1x46Z3sZAyfcm">
            Vi socialdemokrater vill bygga ett ekonomiskt, socialt och ekologiskt
            hållbart samhälle, där människors livskvalitet kan öka utan att
            det skadar vår gemensamma miljö. Vi vill stimulera en dynamisk
            tillväxt som samtidigt är hållbar. Dagens tillväxt ska inte ske
            på bekostnad av framtida generationers möjligheter att leva ett
            gott liv. Välfärd och möjligheter ska komma alla till del. Det
            kräver solidaritet mellan människor och mellan generationer.
          </p>
          <p xml:id="i-R5si3TBYEpg4PFUwUvunJC">
            Solidariteten måste också vara global. Det är de rika länderna
            som står för den absoluta merparten av utsläppen av växthusgaser
            och det är de fattiga länderna som drabbas hårdast av klimatförändringarna.
          </p>
          <p xml:id="i-3anA5rfc6jqdz6GevL5bav">
            I genomsnitt släppte länderna i den industrialiserade världen
            år 2004 ut växthusgaser motsvarande cirka 16 ton koldioxid per
            person och år; siffran för utvecklingsländerna var cirka fyra
            ton, alltså fyra gånger lägre. Om hela världen hade den resursförbrukning
            som vi har i Sverige skulle det behövas 3,4 jordklot för att försörja
            jordens befolkning. Om resursförbrukningen i stället låg på den
            amerikanska nivån skulle det krävas fem jordklot. Det är alltså
            uppenbart att de rika länderna måste ta det största ansvaret för
            att minska klimatutsläppen.
          </p>
          <p xml:id="i-SoEfFgwEKGvCNFLTKifpKS">
            Omställningen kommer att ställa krav på oss. Den blir inte enkel.
            Det krävs förändringar i det sätt vi lever och det krävs en tydlig
            och radikal politik. Vi behöver göra av med mindre energi, använda
            nya miljövänliga och effektiva bränslen och tekniker och återvinna
            det vi förbrukar. Vi behöver se över hur vi reser, bor och handlar.
          </p>
          <p xml:id="i-TeNFUYybUzGoFhU2K2TH83">
            Förändringarna rymmer samtidigt stora möjligheter. De kan fungera
            som drivkrafter för en positiv utveckling, inte minst ekonomiskt.
            Investeringar i ny effektiv miljö- och klimatvänlig teknik stärker
            företagens konkurrenskraft, skapar nya företag och ökad potential
            för handel och exportintäkter. Genom att Sverige går före i omställningen
            kan våra företag bli världsledande i att utveckla den teknik och
            företagsstyrning som världen efterfrågar i kampen mot klimatförändringarna.
            Det land som sist genomför de nödvändiga energiomställningarna
            är det som förlorar. Det måste köpa sin teknik och erfarenheter
            dyrt från andra.
          </p>
          <p xml:id="i-QJTSD9chJQSLqoAwWd1wyj">
            Vi vill klara omställningen genom investeringar. Med ambitiösa
            klimatinvesteringsprogram jämte kostnadseffektiva ekonomiska styrmedel
            och tydlig lagstiftning kommer vi inte enbart att klara klimatmålen,
            vi kommer också att kunna utveckla svenskt näringsliv.
          </p>
          <p xml:id="i-XsDYMgnaCEjV5pcopA13tQ">
            För oss är det uppenbart att marknaden ensam inte klarar klimatomställningen.
            Med rätt styrinstrument kan marknaden utgöra en positiv kraft
            i att utveckla ny teknik och bygga ett hållbart samhälle.
          </p>
          <p xml:id="i-XXVBUeMe3tx1kqhP5kwN35">
            Klimatomställningen rymmer också ett viktigt fördelningspolitiskt
            perspektiv. Det är gruppen med de högsta inkomsterna som står
            för de största utsläppen per person. För oss socialdemokrater
            är det viktigt att klimatomställningen sker efter bärkraft.
          </p>
          <p xml:id="i-S7RLvoNapVVLzjmxkbbtx7">
            Den europeiska unionen är ett unikt samarbete där länderna gemensamt
            kan fatta bindande beslut om klimat och miljö. Vi socialdemokrater
            vill driva på politiken i EU för att unionen på alla politikområden
            ska ta ett större klimatansvar. EU ska gå före i omställningen
            och vara en drivande kraft i de internationella klimatförhandlingarna.
          </p>
          <head xml:id="i-HXQCv9DyvNNjepGMcpU4EJ" type="h2">
            Regeringens passivitet hotar energiomställningen
          </head>
          <p xml:id="i-TaRcSAupeCNqXccMC2N9Bd">
            För att värna vårt klimat och säkra vår energiförsörjning vill
            vi socialdemokrater bryta Sveriges oljeberoende till år 2020.
            Då ska inte olja behövas för att värma våra hus och ingen bil
            ska vara ensidigt hänvisad till bensin eller diesel. Då ska vi
            kraftigt ha ökat vår förnybara energiproduktion och förbättrat
            vår förmåga att effektivt använda vår energi. De två största utmaningarna
            är att generellt öka energieffektiviseringen i samhället och samtidigt
            bryta oljeberoendet i vägtrafiksektorn, som till 97 procent är
            oljebaserad. Därför vill vi fortsätta föra en aktiv och framtidsinriktad
            energi- och klimatpolitik.
          </p>
          <p xml:id="i-E55Gtyo599XLFFruzDCd64">
            En fortsatt progressiv energi- och klimatpolitik är också en
            förutsättning för att Sverige ska behålla sin goda konkurrenskraft.
            Energianvändningen måste i ännu högre grad bygga på förnybara
            energikällor och energianvändningen effektiviseras ytterligare.
          </p>
          <p xml:id="i-9guJSFvg45fBDuQsXzp86Y">
            Mot den bakgrunden ser vi socialdemokrater med oro på regeringens
            ovilja till en aktiv energi- och klimatpolitik och nationella
            åtgärder. Istället för nödvändiga initiativ avslöjade årets statsbudget
            ytterligare en klimatbluff från regeringen. Anslag döps om och
            pengar flyttas mellan olika poster i syfte att få dem att framstå
            som nysatsningar. Det är oseriöst. Det krävs nya resurser om Sverige
            ska behålla ledartröjan i energiomställningen. Anslagen till energipolitik
            minskar jämfört med 2008 års nivåer med sammanlagt 797 miljoner
            kronor de kommande tre åren. Energieffektiviseringen i form av
            stöd och rådgivning åt hushåll och företag permanentas på en låg
            nivå, 30 miljoner kronor under vad som gällde 2006. Det nyvaknade
            intresset för kommersialiseringen av energiteknik motsvaras tyvärr
            inte heller av ett resurstillskott som skulle kunna kompensera
            två års passivitet. Sammantaget är det tydligt att regeringen
            inte förmår att prioritera energipolitiken långsiktigt. Nu krävs
            istället kraftfulla åtgärder och tydliga besked om riktningen
            framöver.
          </p>
          <head xml:id="i-8TD4n7JKXu23d8PZECpfRq" type="h2">
            Energipolitik för konkurrenskraft och nya jobb
          </head>
          <p xml:id="i-BXxTDoGr9U2Naq3oY7DLea">
            Vår långsiktiga vision är att hela vår energiförsörjning ska
            baseras på förnybar energi. För detta krävs långsiktiga styrmedel
            och en kraftig satsning på energiforskning och investeringar i
            ny energiteknik. En fortsatt satsning på den förnybara energin
            är nödvändig och ambitionen för de gröna certifikaten måste utökas
            för att ge plats för bland annat vindkraftsutbyggnaden. På sikt
            vill vi också införa ett system med drivmedelscertifikat för att
            stimulera produktionen av andra generationens förnybara drivmedel
            .
          </p>
          <p xml:id="i-4ZkMbZJ3dKbuWNYdXsNsM5">
            Våra förslag innebär en kraftigt accelererad takt i energieffektiviseringsarbetet.
            Det innebär en kraftigt ökad efterfrågan på energitjänster av
            olika slag. Detta minskar inte bara energiförbrukningen utan skapar
            också kvalificerade arbetstillfällen.
          </p>
          <p xml:id="i-ETaoXTkftVNnsqAjNDikvi">
            Den moderatstyrda regeringens passivitet är oroande. Den moderatstyrda
            energikompromissen har lamslagit istället för att ge långsiktighet.
            En blocköverskridande överenskommelse är nödvändig och vi har
            därför bjudit in samtliga riksdagspartier till breda energisamtal.
          </p>
          <p xml:id="i-2H2cJJjxkUWWtfRYv8YRDq">
            Ökat utrymme för ny förnybar energi i elcertifikatssystemet.
            För att möjliggöra utbyggnaden av förnybar el är det nödvändigt
            med en successivt höjd ambition i elcertifikatssystemet. En bedömning
            är att 30 TWh ny förnybar el kan tillföras energisystemet till
            2020 och för att möjliggöra detta skulle kvoterna i certifikatsystemet
            behöva höjas till cirka 25 procent år 2020.
          </p>
          <p xml:id="i-7yHYqdVJCmng4kbQYzCpiV">
            Forsknings- och investeringsprogram. Energiforskningen måste
            öka kraftigt. Avgörande är också att forskningen i större utsträckning
            kan kommersialiseras och resulterar i nya produkter, exportmöjligheter
            och arbetstillfällen. Steget mellan pilot- och demonstrationsanläggningar
            och fullskalig produktion av exempelvis andra generationens biodrivmedel
            ska därför underlättas. Här ska staten ta ett större ansvar. Projekt
            som kan komma ifråga för statligt riskkapitalengagemang är till
            exempel vågkraftsprojekt, anläggningar för andra generationens
            förnybara drivmedel eller utvecklingen av nya solceller, elöverföringsteknik
            eller alternativ motorutveckling. Vi föreslår genomförande av
            ett nytt biogasprogram samt ett återinförande av klimatinvesteringsstöden
            i syfte att dels skynda på klimatomställningen, dels stimulera
            efterfrågan på ny klimateffektiv teknik.
          </p>
          <p xml:id="i-ESM8E3DjC1sNQkumucditY">
            Kommersialiseringen av miljöteknik ska underlättas. Tillgången
            på riskkapital inom energisektorn måste förbättras. Steget från
            forskning till färdig produkt underlättas. Affärsutvecklings-
            och energikompetens ska giftas samman. Ett viktigt komplement
            är också tillskapandet av teknikdrivande testmarknader för andra
            generationens biodrivmedel, fordonsteknik för hybrider samt utprovning
            av exempelvis laddnings- och tankningsinfrastruktur.
          </p>
          <p xml:id="i-RtzNg33KEutyecBQy5Com9">
            Stärk Sveriges export av miljöteknik. Det finns en stor potential
            för ökad svensk miljöteknikexport inom många tillväxtmarknader.
            Vi vill att staten, i samarbete med företagen inom miljötekniksektorn,
            ska främja svensk miljöteknikexport. På så sätt kan vi dra fördel
            av att Sverige går före i klimatomställningen och skapa nya jobb.
            Satsningarna bör göras inom bioenergi, vattenrening, uppvärmning
            och avfallshantering fyra områden där svenska företag redan ligger
            i framkant. Vi avsätter 15 miljoner kronor till denna särskilda
            exportsatsning.
          </p>
          <p xml:id="i-KM6x3J265jwHA8tfuWyi8Z">
            Släpp vindkraften loss! Vi vill genomföra ett branschprogram
            för vindkraftsindustrin tillsammans med forskare, näringsliv,
            myndigheter och fackliga företrädare. Målet är en rejäl tempohöjning
            för vindkraftsutbygganden både på land och till havs. Men det
            förutsätter också kraftfulla politiska åtgärder för att undanröja
            kvarvarande hinder för vindkraftsutbyggnad. Bland annat är en
            enklare tillståndsprocess för vindkraft en nödvändighet. Vindkraftsetableringar
            ska inte samtidigt prövas gentemot både miljöbalken och plan-
            och bygglagen. Ett första steg att underlätta för investerare
            och projektörer kan vara en myndighetsgemensam webbportal. På
            sikt förutsätter vindkraftsutbyggnaden också en förstärkt överföringskapacitet.
            Vi anser därför att regeringen ska återkomma till riksdagen med
            förslag till åtgärder för att stärka denna.
          </p>
          <head xml:id="i-NseFYpWLd1Qf4HkcBHbTUk" type="h1">
            Energieffektivisering
          </head>
          <p xml:id="i-Vts732speQvQbSXR1F3EAv">
            Fokus på effektivare användning vid sidan av tillförsel på elmarknaden
            ger bättre miljö, lägre elkostnader och bättre familjeekonomin.
            Socialdemokraterna tog i regeringsställning viktiga steg för att
            stimulera alla samhällssektorer att arbeta med lönsam energieffektivisering.
            Men detta arbete har inte fått någon fortsättning av den moderatstyrda
            regeringen, tvärtom har insatserna för energieffektivisering minskat
            och energieffektiviseringen har saktat in. Detta är mycket olyckligt
            då många åtgärder för energieffektivisering förblir ogenomförda
            trots att de betalar av sig redan på kort sikt. Till stor del
            beror detta på okunskap samt att energiförbrukningen för många
            ofta är en mindre del av de totala kostnaderna.
          </p>
          <p xml:id="i-VX93sgPvU8xmhsPM8raEEA">
            Klimatbonus för bostäder. En stor del av energianvändningen sker
            i våra bostäder, och här har också den tekniska energieffektiviseringspotentialen
            bedömts vara mycket stor. Vi anser därför att såväl Sveriges generella
            nationella mål till 2020 som det mål som gäller energianvändningen
            i bostäder bör höjas från 20 till 30 procent till år 2020 i förhållande
            till förbrukningen år 2006. Utan styrmedel och en aktiv politik
            riskerar en mycket stor del av energieffektiviseringarna dock
            att inte bli av. Högre krav måste ställas på nybyggen men förbättringar
            måste också göras i befintliga hus. Den socialdemokratiska regeringen
            införde flera styrmedel för att påskynda den processen. Nu vill
            vi gå vidare genom att ytterligare stödja investeringar i klimatsmarta
            lösningar för bostäder. Därför anslår vi 300 miljoner kronor per
            år i två år för att stödja investeringar i klimatsmarta lösningar
            för bostäder till ett nytt teknikneutralt stöd där fastighetsägare
            ska kunna ansöka om en klimatbonus på 30 procent av investeringskostnaden
            för. Stödet ska ges utöver redan befintliga stöd för att ytterligare
            förstärka incitamenten.
          </p>
          <p xml:id="i-VxMQTMQjCgtvrZLMTQ3mEW">
            Klimatrådgivning åt hushåll och företag. Vi vill bygga ut energi-
            och klimatrådgivningen kraftigt. Verksamheten med kommunal energi-
            och klimatrådgivning ska utökas. Fler hushåll och företag ska
            erbjudas hjälp. Fler energirådgivare ska utbildas. Fler utbildningar
            i energieffektivisering ska anordnas. Offentliga lokaler ska fungera
            som testmarknader för utprövningen av ny teknik. Nya verktyg och
            metoder för energieffektivisering ska tas fram. Men stöd och råd
            ska fler kunna minska sin energiförbrukning och få mer pengar
            över till annat. Oavsett var man bor ska man alltid ha tillgång
            till en kompetent och oberoende rådgivning. Även företag ska omfattas
            av denna service. Vi vill dessutom kraftsamla stödet till kommersialiseringen
            av ny energiteknik, teknikupphandling och testmarknader till ett
            anslag. Detta nya anslag kompletterar och ska samordnas med klimatbonusen,
            klimatinvesteringsprogrammen, det nya biogasprogrammet samt de
            kraftigt ökade resurserna till energiforskning. Vi vill också
            att den kraftigt utbyggda energi- och klimatrådgivning som vi
            föreslår särskilt ska främja ny energiteknik. Sammantaget innebär
            detta en ökad efterfrågan på ny energiteknik och skapande av viktiga
            referensmarknader för nya klimatsmarta produkter och svenska företag.
          </p>
          <p xml:id="i-RGyq5V8zaz29xU7HmMkKbA">
            Vita certifikat ska införas senast 2012. Vi vill ge elkunderna
            återbäring på de höga energipriserna och att den som vill investera
            i klimatsmart uppvärmning eller i att minska sin förbrukning ska
            få stöd med det. Därför vill vi införa vita certifikat. Genom
            dessa åläggs elleverantörer att effektivisera motsvarande en viss
            procent av den mängd el de säljer. Företaget kan antingen genomföra
            åtgärderna själva eller köpa intyg, vita certifikat, av någon
            annan, till exempel ett bostadsbolag, som har minskat elanvändningen
            i motsvarande grad. De vita certifikaten ska minska onödig energianvändning
            och utnyttja den nya energismarta tekniken där möjligheterna finns.
            Det leder till ett snabbare effektiviseringsarbete. Investeringarna
            i effektivare och klimatvänligare elanvändning kommer att ta fart
            och hushållens förbrukning kommer därmed att sjunka. Fastighetsbolagen
            får starka incitament att minska elförbrukningen.
          </p>
          <p xml:id="i-7Q4Ytp6z5vxeRbGr8CE2Z5">
            Fasa ut kol och olja i industrin. Fortfarande används betydande
            mängder kol och olja i industriella processer och uppvärmning
            av industrilokaler. För att stimulera övergången till miljövänligare
            energikällor vill vi att staten ska inrätta ett nytt investeringsprogram
            hos Energimyndigheten, ett program för minskad oljeanvändning
            inom industrin (PFO). Programmet ska utformas enligt samma modell
            som det framgångsrika programmet energieffektivisering inom energiintensiv
            industri (PFE). Genom programmet kan rådgivning och maximalt en
            tredjedel av företagens investeringskostnader finansieras. Under
            2009 kommer vi att avsätta 100 miljoner kronor till PFO.
          </p>
          <head xml:id="i-6r7Pw8eJ2hPuMXZYbuYayd" type="h2">
            En väl fungerande elmarknad med konsumenten i centrum
          </head>
          <p xml:id="i-ENqR1tLbreuqYnZiYa2a8">
            Hur väl elmarknaden fungerar är en avgörande faktor för energiomställningen
            men också för ekonomin i stort, för jobben, konkurrenskraften
            och industrin. Tillförsel av ny, förnybar, energi verkar prispressande
            på sikt. Insatserna för ökad energieffektivisering förbättrar
            likaså elmarknadens funktion. Den koncentration och konkurrensbrist
            Sverige upplever på elmarknaden måste brytas. Även elmarknadens
            aktörer mår väl av tydliga spelregler. Därför är det nu också
            hög tid för nya initiativ för att komma till rätta med elmarknadens
            brister. Vi vill därför inom ramen för våra energiforskningsanslag
            intensifiera forskningen kring elmarknadens funktionssätt i syfte
            att föreslå verksamma åtgärder. Vi vill också inrätta en elkundsombudsman
            som ett effektivt och oberoende ombud som företräder kunderna
            med råd och vid tvister. Vi vill också, om nödvändigt via lagstiftning,
            begränsa elbolagens möjligheter att teckna dyra tillsvidareavtal,
            förenkla fakturorna och ge kunderna ökat inflytande över sin egen
            konsumtion. Vi vill begränsa samägandet av kärnkraften och åtgärda
            konkurrensproblemen inom vattenkraften. Vi vill underlätta för
            nya aktörer att komma in på elmarknaden genom en effektiv och
            tydlig tillståndsprocess och vi vill effektivisera elbörsen genom
            en uppdelning i två marknader. Vi vill också skärpa övervakningen
            av elmarknaden genom bättre samarbete över landgränserna och genom
            bättre dialog mellan ansvariga myndigheter. Ytterligare utbyggnad
            av överföringskapacitet ska koncentreras till den nordiska elmarknaden.
            Sammankoppling med övriga europeiska marknader förutsätter ett
            elöverskott genom betydande satsningar på förnybar energi samt
            ytterligare sammankoppling mellan marknaderna på kontinenten.
          </p>
          <head xml:id="i-s95Kv6mGGAf6LLtwmDvTv" type="h2">
            Fungerande fjärrvärmemarknader villkor för fortsatt omställning
          </head>
          <p xml:id="i-UkmVC6t6SALahZAHKbjYAq">
            Fjärrvärmens utbyggnad inleddes i slutet av 1940-talet i Sverige
            och har sedan dess pågått kontinuerligt. Under 2006 distribuerades
            drygt 47 TWh fjärrvärme. Av denna mängd användes ungefär 60 procent
            för uppvärmning av bostäder, 30 procent för uppvärmning av servicesektorns
            lokaler och 10 procent för värmebehov inom industrin. Fjärrvärme
            utgör i dag den dominerande uppvärmningsformen på centralorten
            i mer än 240 av totalt 290 kommuner i landet. Omkring 48 procent
            av det totala uppvärmningsbehovet för bostäder och lokaler tillgodoses
            av fjärrvärme. Den största utbyggnaden av fjärrvärme sker i dag
            i småhusområden. Ännu täcker fjärrvärme bara 9 procent av uppvärmningsbehovet
            i småhus.
          </p>
          <p xml:id="i-3R5QbX9gbpZhXNLcGBeroK">
            Det finns en stor potential för ökad elproduktion i fjärrvärmeanläggningarna.
            Trots att nära hälften av all uppvärmning kommer från fjärrvärmen
            produceras endast 6 procent av vår el i kraftvärme. Av de drygt
            160 värmeverk som idag framställer fjärrvärme utnyttjar bara vart
            fjärde möjligheten att samtidigt producera el. Om vi skulle nå
            upp till den finska nivån skulle vi genom de redan befintliga
            fjärrvärmenäten, enligt Svensk Fjärrvärme, kunna öka kraftvärmeproduktionen
            från dagens cirka 7 TWh till drygt 20 TWh.
          </p>
          <p xml:id="i-JWViZqqMCsoVeTvx8yLDAG">
            Fjärrvärme har en viktig roll i omställningen av energisystemet.
            Den utbyggnad som skett av fjärrvärmen har bidragit till ett kraftigt
            minskat oljeberoende, ett effektivare energiutnyttjande, en allt
            högre användning av förnybara bränslen, en förbättrad tätortsmiljö
            och minskade utsläpp av klimatpåverkande gaser. Genom olika former
            av energipolitiska omställningsstöd främjas en utbyggnad av fjärrvärme.
          </p>
          <p xml:id="i-9i6tRHHKwz23oxjf4g6JAm">
            Fjärrvärmen är en svensk framgångssaga som tack vare en mängd
            goda exempel i svenska kommuner nu även går på export till länder
            som bygger upp eller om sina energisystem. Potentialen är stor.
            Även i Sverige fortsätter nu utbyggnaden med allt mer finförgrenade
            nät och de gröna certifikaten som den socialdemokratiska regeringen
            införde har också stimulerat en kraftig ökning av elproduktionen
            genom att värmeverk byggts om till kraftvärmeverk som förutom
            värme också producerar el. Men det finns också orosmoln, varav
            det faktum att prissättningen sker helt fritt på en monopolmarknad
            är det mest påtagliga.
          </p>
          <p xml:id="i-4BNK689hygJywWadsqccyE">
            Eftersom fjärrvärmeföretagen alla har monopol på sin respektive
            lokala fjärrvärmemarknad finns alltid en risk för att prissättningen
            inte är optimal. Oavsett om prissättningen går rätt till eller
            inte är själva misstanken om att priset skulle kunna vara eller
            komma att bli oskäligt tillräckligt för att avskräcka nya kunder
            från att investera fast sig hos en monopolleverantör. Kombinationen
            av monopol med fri prissättning och i vissa fall mycket generösa
            bonusprogram leder dessutom till att förtroendet för fjärrvärmeföretagen
            riskerar att försvagas. De senaste årens prisutveckling har också
            varit kraftig, vilket redovisas tydligt i den s.k. Nils Holgersson-undersökningen
            som bostadsorganisationerna Sabo, HSB, Fastighetsägarna, Riksbyggen
            och Hyresgästföreningen genomfört. Konkurrensverkets rapport om
            konkurrensen i Sverige 2006 understryker också indikationer på
            att företagen utnyttjar sin dominerande ställning. Tillsammans
            riskerar detta att hota den fortsatta utbyggnaden av fjärrvärmen,
            vilket skulle vara ett allvarligt bakslag för klimatomställningen.
          </p>
          <p xml:id="i-HdbkdT4vRdMkBVpUyrqY6p">
            Därför vill vi låta Fjärrvärmenämnden pröva också prissättningens
            skälighet. Prisprövningen skulle till exempel kunna baseras på
            av parterna gemensamt fastställda principer samt likt prövningen
            av elnätsavgifternas skälighet göras i efterhand. Av stor vikt
            är också att prisprövningen också kopplas till sanktioner. Kriterier
            för dessa kan utvecklas i samråd med parterna. Fjärrvärmenämndens
            arbete med prisprövningen bör påbörjas skyndsamt frånvaron av
            prisprövning riskerar att försämra förtroendet för fjärrvärmen
            och därmed förutsättningarna för angelägen fortsatt utbyggnad.
            Utvecklingen av Fjärrvärmenämndens arbete bör dessutom följas
            noga av regeringen och inom ett år från fjärrvärmelagens ikraftträdande
            bör regeringen återkomma till riksdagen med en redogörelse för
            utvecklingen.
          </p>
          <head xml:id="i-3BnssxmfJpcviA7jKAtu1C" type="h2">
            Vattenfall
          </head>
          <p xml:id="i-7EYF5Sm6s872PrPav4aW4P">
            Vattenfall AB är statens största helägda bolag. Koncernen består
            av flera hundra bolag i bland annat Sverige, Danmark, Tyskland
            och Polen. Koncernen har cirka 32 000 anställda. År 2007 omsatte
            koncernen över 140 miljarder kronor.
          </p>
          <p xml:id="i-9i4bFs79RF1h9m3K9Vargz">
            Enligt regeringens ägarpolicy ska bolaget verka under marknadsmässiga
            villkor, vilket innebär att Vattenfall agerar på en konkurrensutsatt
            marknad. Samtidigt ställer staten som ägare bland annat krav på
            avkastningens och utdelningens storlek. Vid bolagsstämman i april
            2005 förtydligade den socialdemokratiska regeringen tillsammans
            med samarbetspartierna Vänsterpartiet och Miljöpartiet Vattenfalls
            uppdrag genom ett tillägg i bolagsordningen. En bolagsordning
            är ett aktiebolagsrättsligt bindande styrdokument som en bolagsstyrelse
            är förpliktad att lyda. Tillägget har följande lydelse: Bolaget
            ska inom ramen för kravet på affärsmässighet vara det ledande
            företaget i omställningen till en ekologisk och ekonomisk uthållig
            svensk energiförsörjning ...
          </p>
          <p xml:id="i-9AL4VnxkfiSFqrySe2e6vm">
            Vi vill att Vattenfall ska vara ett verktyg i energiomställningen.
            Vattenfall kan rätt använt kraftfullt bidra till omställningen
            av det svenska energisystemet. Vi anser att de nuvarande ambitionerna
            för investeringar i förnybar energi bör höjas samt att Vattenfall
            också tar ett större ansvar för investeringar i ny teknik, i pilot-
            och demonstrationsanläggningar för förnybara energikällor och
            i effektivare elöverföring. Vattenfall ska vidare enligt vår mening
            vara en strategisk partner till basindustrin och kunna erbjuda
            sina industrikunder konkurrenskraftiga energipriser. Det är i
            dag uppenbart att tillägget till bolagsordningen kan tolkas på
            flera sätt.
          </p>
          <p xml:id="i-Vyjf9oD5DYF8HDsD6fWg5z">
            Vattenfall tolkar idag, enligt en granskning från Riksrevisionen,
            begreppet ledande i bolagsordningen som att bolaget ska vara den
            aktör som producerar mest förnybar energi. Vi vill därför här
            betona vikten av en bredare innebörd av Vattenfalls uppdrag som
            gör att bolaget även ska minska sina totala koldioxidutsläpp och
            ligga i framkanten för forskning och teknikutveckling inom förnybar
            energi. Bolagsordningen bör därför förtydligas även i detta syfte.
          </p>
          <head xml:id="i-Qhc5iuykc3aECJZakuQjgY" type="h2">
            Torv
          </head>
          <p xml:id="i-PPvLXKMKkh9hAkkanz4KTN">
            Torv är en delvis fossil energikälla, men i Sverige finns redan
            stora arealer utdikade torvmossar som i dag läcker stora mängder
            växthusgaser. Dessa utdikade mossar bör kartläggas, och utifrån
            en bedömning av den totala påverkan på klimatet användas i vårt
            energisystem under en övergångstid. Ytterligare utdikning har
            däremot en negativ miljöpåverkan och bör därför inte bli aktuell.
          </p>
        </div>
        <div xml:id="i-GoRnQjMfS4MdHSzwY17vzT" type="signatureBlock">
          <list xml:id="i-T19RC5SiMWu6RZivPSrmER">
            <item xml:id="i-4u9Ptk6Cdbd8tWqwKGDP9d" who="i-G8564CqEnhC5PBjZSwUxsE" type="signature">
              Tomas Eneroth (s)
            </item>
            <item xml:id="i-SJzdYFRXx7eSmiBCyrfawJ" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (s)
            </item>
            <item xml:id="i-Ds13dkEHZBmi6teTPuJ7xK" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
            <item xml:id="i-QyMhq6Ln4pi5SSRtW8PFpY" who="i-HA8qZKZU3je8nF69VtPrqk" type="signature">
              Eva-Lena Jansson (s)
            </item>
            <item xml:id="i-6xfjHRPVzXvJGKL5dy5TUN" who="i-UWLD5TVGMyVqBBWEHyJtqL" type="signature">
              Renée Jeryd (s)
            </item>
            <item xml:id="i-9kk4xrmEXptu9DaPWSWm5Z" who="i-MVzhVeKwRGmjHjHoSrReg9" type="signature">
              Börje Vestlund (s)
            </item>
            <item xml:id="i-QA2Jdu2rjjAmVgBCyfAExj" who="i-122QwSSpyGJQiTJjmrUJCM" type="signature">
              Krister Örnfjäder (s)
            </item>
            <item xml:id="i-6vqQv1Yq7x4NL16ZUmue1y" who="i-VhAPHtDbXzmUeiVRSdRFGD" type="signature">
              Karin Åström (s)
            </item>
          </list>
        </div>
      </div>
    </body>
  </text>
</TEI>
