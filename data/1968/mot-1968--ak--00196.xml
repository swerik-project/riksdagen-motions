<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__196/mot_1968__ak__196-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 196 år 1968
          </p>
          <p>
            Nr 196
          </p>
          <p>
            Av herrar Jonasson och Dockered, angående skogsvårdslån. (Lika
            lydande med motion nr 149 i Första kammaren)
          </p>
          <p>
            En förbättrad skogsvård är av avgörande betydelse i strävandena
            att ytterligare ' effektivisera skogsbruket. Givetvis är det både
            lämpligt och önskvärt att man i ett för skogsnäringen neddämpat
            konjunkturläge som det nuvarande, då arbetskraften inte i normal
            utsträckning kan få syssel- sättning med avverkningar och virkestransporter,
            tar till vara möjlighe- terna att i väsentlig mån öka skogsvårdsinsatserna.
            Men många skogsägare har i ett sådant konjunkturläge inte ekonomiska
            möjligheter att utföra de nödvändiga skogsvårdsarbetena. Från
            såväl skogsbrukets som samhällets synpunkt är det angeläget att
            ökade insatser för skogsvården kan ske i näringens lågkonjunkturlägen.
            Skogsägaren kan härigenom använda disponibel arbetskraft till
            ökning av skogens framtida avkastningsförmåga. För samhället är
            det givetvis vä- sentligt att skogsbrukets arbetskraft så långt
            möjligt kan hållas sysselsatt i den egna näringen även under dess
            lågkonjunkturer. Behovet av andra och mera tillfälliga sysselsättningstillfällen
            minskas därigenom. Från dessa utgångspunkter bör det självklart
            vara ett angeläget intresse för staten att medverka till att medel
            ställs till förfogande för skogsbrukets skogsvårdsarbeten. Detta
            kan ske antingen genom att en särskild lånefond inrättas eller
            genom att staten lämnar kreditgarantier för lån för ända- målet.
            Särskild uppmärksamhet måste emellertid också ägnas de beskattnings-
            problem, som uppkommer vid lånefinansierade skogsvårdsinsatser
            med här avsedd koncentration. Lånet ersätter ju för den låntagande
            skogsägaren den inkomst som en normal avverkning skulle ha givit
            och bör betraktas som förtida uttag ur kommande års inkomster.
            Slutsatsen härav bör vara, att skogsägaren borde ges rätt att
            ta upp skogsvårdslånet som inkomst för beskattning under det år,
            då skogsvårdsarbetet utförts, och att sedan under amorteringstiden
            göra avdrag för de årliga amorteringsbeloppen. Denna utformning,
            som kan betecknas som ett omvänt skogskontosystem, skulle för
            skogsägarna möjliggöra en skatteutjämning mellan olika inkomstår
            och därmed en rättvisare beskattning. För samhället skulle systemet
            innebära jämnare skatteintäkter och ökade sysselsättningsmöjligheter.
            Med stöd av vad ovan anförts hemställes,
          </p>
          <pb facs="riksdagen-motions-pdf/data/1968/mot_1968__ak__196/mot_1968__ak__196-002.pdf"/>
          <p>
            Motioner i Andra kammaren, nr 196 år 1968 15
          </p>
          <p>
            att riksdagen i skrivelse till Kungl. Maj:t måtte anhålla om
            skyndsam prövning och förslag rörande statens med- verkan till
            skogsvårdslån med sådan utformning, att lån- tagande skogsägare
            ges möjlighet att uppta lånet som in- komst för beskattning under
            det år, då skogsvårdsarbetet utförts, och under amorteringstiden
            rätt till avdrag vid taxeringen för de årliga amorteringsbeloppen,
            i enlighet med motionens syfte.
          </p>
          <p>
            Stockholm den 19 januari 1968
          </p>
          <p>
            Bertil Jonasson (cp) Robert Dockered (cp)
          </p>
        </div>
      </div>
    </body>
  </text>
</TEI>
