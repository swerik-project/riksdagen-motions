<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00535">
  <teiHeader>
    <fileDesc>
      <titleStmt>
        <title>Främjande av opåverkad forskning om vindkraftens påverkan</title>
        <author corresp="i-LGuxQcep33nPWKPbzHtqsR">av Cecilie Tenfjord-Toftby (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Främjande av opåverkad forskning om vindkraftens påverkan</title>
          <idno type="rdwebb">H102Ub535</idno>
          <rs type="number">Ub535</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub535/text</ref>
          <ref type="dokument_url_html">http://data.riksdagen.se/dokument/H102Ub535</ref>
          <ref type="dokumentstatus_url_xml">http://data.riksdagen.se/dokumentstatus/H102Ub535</ref>
          <ref type="doc">http://data.riksdagen.se/fil/9639FCA4-DE62-43CA-BC35-55D667A9EC7A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XHgUWVvWZfTo6nSpYoJWHt" type="signed"/>
        <correspContext corresp="i-XHgUWVvWZfTo6nSpYoJWHt">
          <note type="signatory" corresp="i-LGuxQcep33nPWKPbzHtqsR"/>
        </correspContext>
        <correspAction type="numbering" xml:id="i-8i35kA4tExhA4Pzy1ykb11">
          <date when="2013-10-08"/>
        </correspAction>
        <correspAction type="submission" xml:id="i-JuNsJ1bjzfq4W7j4AGGEdj">
          <date when="2013-10-04"/>
        </correspAction>
        <correspAction type="transfer" xml:id="i-8F6bWiWan29WAaJGqJPE3p">
          <date when="2013-10-04"/>
        </correspAction>
        <correspAction type="assigned" xml:id="i-A9TS9jtuD4aTgjqwogSUSH"/>
        <correspContext corresp="i-A9TS9jtuD4aTgjqwogSUSH">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Wc3CZAVDuJTPAm71jjYmKg">
            Förslag till riksdagsbeslut
          </head>
          <p xml:id="i-JciHGrXsCFvyM3vBKYonUA">
            Riksdagen tillkännager för regeringen som sin mening vad som
            anförs i motionen om forskning om vindkraftens påverkan på individer
            och miljön.
          </p>
        </div>
        <div type="motContent">
          <head type="h1" xml:id="i-LHHMHP7cdFKNPXDkTeWdyc">
            Motivering
          </head>
          <p xml:id="i-VmZ9W6nHpsj8JJjeuoRZmx">
            Alliansens energipolitik vilar på tre ben - vattenkraft, kärnkraft
            och förnybar energi. Detta innebär att Sverige behöver en mix
            av energikällor med låg klimatpåverkan och vi låser oss inte vid
            enskilda energislag utan vårt mål är en energiproduktion som är
            kostnadseffektiv och som inte förorenar. En viktig förnyelsebar
            energikälla utgörs av vindproduktion som har stor potential att
            växa som andel av energimixen i Sverige.
          </p>
          <p xml:id="i-7S8TY1VefF5AtCRjQzPzyk">
            Vindkraften som energikälla fortsätter att öka i Sverige och
            statistik från elcertifikatsystemet visar att under 2012 installerades
            842 MW fördelat på 367 nya vindkraftverk.
          </p>
          <p xml:id="i-EnCoMMrvybJyq7LH2rrsHu">
            I slutet av 2012 fanns totalt 2 385 vindkraftverk och den installerade
            effekten var 3 607 MW. Produktionen av el från vindkraft var rekordstor
            och uppgick till 7,2 TWh. Det är en ökning med 18 procent jämfört
            med 2011. Vindkraftens andel av den totala nettoproduktionen av
            el i Sverige var 4,4 procent jämfört med 2011 då andelen var 4,2
            procent.
          </p>
          <p xml:id="i-FTATViox9AX8U1c9WAw6Rt">
            Detta är glädjande men det finns ett stort behov av kunskap om
            hur vindkraft påverkar människor, landskap och djur och i mångt
            och mycket saknas det fortfarande en helhetsbild av de samlade
            effekterna och neutral forskning. Det finns dock otaliga rapporter
            från kritiska vindkraftsmotståndare och diverse intresseföreningar
            som hävdar att vindkraft är skadlig för människors hälsa. Däribland
            återfinns som exempel Föreningen Svenskt Landskapsskydd-FSL som
            belyser det så kallade vindkraftssyndromet. Med detta hänvisar
            de till en studie av Nina Pierpont (2009). Kort sammanfattat har
            studien kritiserats för att vara bristfällig i sina hypoteser
            om hur infraljud utsätter människor i närheten av vindkraftverk
            för symptom som leder till utmattning, ångest och epilepsianfall.
            Vi ska inte bagatellisera de problem som finns med vindkraft som
            energikälla men farorna får inte heller överdrivas eller förstoras
            upp. Därför måste vetenskapliga underlag över vindkraftens påverkan
            på människor, natur och djurliv tas fram.
          </p>
          <p xml:id="i-FWrsuw9BKsuLJs5fnq4Koa">
            Det finns både stora möjligheter för vindkraft såväl som det
            givetvis också finns utmaningar beträffande exempelvis boendemiljön
            och avveckling av uttjänta vindkraftverk. Det är därför angeläget
            att se över hur vetenskaplig forskning på området kan främjas
            för att säkerställa att vi har en så objektiv forskning som möjligt
            utan inblandning från sakägare och intressenter. Rapporterna som
            finns idag gynnar tyvärr alldeles för ofta intressenternas egen
            slutsats.
          </p>
          <p xml:id="i-DoSgvh6HYcJU4vaWrCQM83">
            För att vi ska kunna fatta rationella politiska beslut behövs
            bra underlag grundat i opåverkad och objektiv forskning. Därmed
            bör regeringen se över möjligheten att ge uppdrag till en lämplig
            aktör att ta fram eller sammanställa opåverkad forskning om vindkraftens
            påverkan på individer och miljön för att säkerställa en hållbar
            miljöpolitisk utveckling i framtiden.
          </p>
        </div>
        <div type="motSignatures">
          <list>
            <item xml:id="i-SXK88j8U5G72yj272WxvGA">
              Cecilie Tenfjord-Toftby (M)
            </item>
          </list>
        </div>
      </div>
    </body>
  </text>
</TEI>
