<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-00126">
  <teiHeader>
    <fileDesc>
      <titleStmt>
        <title>Järnvägstrafik till Sälen</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:126 av Jan Lindholm (MP)</title>
          <idno type="rdwebb">H202126</idno>
          <rs type="number">126</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H202126/text</ref>
          <ref type="dokument_url_html">http://data.riksdagen.se/dokument/H202126</ref>
          <ref type="dokumentstatus_url_xml">http://data.riksdagen.se/dokumentstatus/H202126</ref>
          <ref type="docx">http://data.riksdagen.se/fil/AF578E05-F934-4C2E-A30C-16231A71E1F8</ref>
          <ref type="pdf">http://data.riksdagen.se/fil/CC91DCC6-C54B-474A-A7F8-A600C80F548B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QxzGsCs93WZBbWjePexdn2" type="signed"/>
        <correspContext corresp="i-QxzGsCs93WZBbWjePexdn2">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-4iUvTTbxTjQV859GFWuuZF" type="submitted">
          <date when="2014-10-29"/>
          <time when="12:45:14"/>
        </correspAction>
        <correspAction xml:id="i-6ACuD2KHUs2L29Wnq7dGeV" type="reviewed">
          <date when="2014-10-29"/>
          <time when="13:56:38"/>
        </correspAction>
        <correspAction xml:id="i-DjjFH88vMY2VWBRTVV7DRc" type="referred">
          <date when="2014-11-12"/>
        </correspAction>
        <correspAction xml:id="i-SQHZhFzn6zuW3nMnwBuzpG" type="assigned">
          <date when="2016-10-04"/>
          <time when="22:39:17"/>
        </correspAction>
        <correspContext corresp="i-SQHZhFzn6zuW3nMnwBuzpG">
          <ref type="assignedTo">Trafikutskottet</ref>
        </correspContext>
        <correspAction xml:id="i-Gdjc2jhmwFZYxdwqzW895R" type="behandlas_i"/>
        <correspContext corresp="i-Gdjc2jhmwFZYxdwqzW895R">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L6A7H9FQ2CvxXY83TjG4ro" type="motHeader">
        <div xml:id="i-DaZh4yEm2SxA1gesjScGai" type="motTitle">
          Motion till riksdagen 2014/15:126 av Jan Lindholm (MP) Järnvägstrafik
          till Sälen
        </div>
      </div>
      <div xml:id="i-F2Ck6nhR62JEV58GVxPCNx" type="motBody">
        <div xml:id="i-WCSKDmT5MJrsyeg4Zo7KUH" type="motProposal" subtype="förslag">
          <head xml:id="i-JcTV93TFTq4saaij8VS4jm">
            Förslag till riksdagsbeslut
          </head>
          <list xml:id="i-WttgNCyDByMx6JYFAKrtEg" style="ol">
            <item xml:id="i-TMtgTZjsmgw2PRDSTduBHe">
              Riksdagen tillkännager för regeringen som sin mening vad som
              anförs i motionen om behovet av järnvägstrafik till Sälen.
            </item>
          </list>
        </div>
        <div xml:id="i-LY7imDH6fscdR9Ro4VsYPF" type="motContent">
          <head xml:id="i-E4rAA6z8oH7qtva8awSxr8" type="h1">
            Bakgrund
          </head>
          <p xml:id="i-Kw4ADytPnX4swXnkQjMfnT">
            De åtgärder som föreslås för att Sverige ska nå de uppsatta målen
            i klimatarbetet är till stor del fokuserade på transportområdet.
            Det är inte så konstigt eftersom trafiken är en av de stora källorna
            till utsläpp av klimatpåverkande gaser. Flyget med sina stora
            utsläpp av vattenånga på höga höjder omnämns ibland, men i huvudsak
            är det koldioxiden som diskuteras.
          </p>
          <p xml:id="i-SEsBht7ubaLYhLSEs4utGw">
            Den enskilde vill i de flesta fall göra rätt och minimera sina
            utsläpp så mycket som möjligt. När skattesystemet nu sakta förändras
            så att det ger den enskilde incitament att även ur rent ekonomiska
            aspekter göra klimatsmarta val kommer självfallet trycket på att
            det också skall vara möjligt att göra dessa klimatsmarta val att
            öka. Därför är det viktigt att den nationella infrastrukturen
            anpassas på ett sådant sätt att det går att göra det klimatsmarta
            valet även vid en resa till en så stor vinterturistort som Malung-Sälen.
          </p>
          <head xml:id="i-S5KPqpuHC4P1odCBDabKei" type="h1">
            Tidigare behandling
          </head>
          <p xml:id="i-FGo9ms4Ejn4Yewbf9cMQSh">
            Förslaget i denna motion har tidigare avslagits av riksdagen
            ett flertal gånger men eftersom detta är en av de mest potenta
            möjligheterna att med en relativt liten insats åstadkomma stora
            förändringar i medborgarnas resvanor, vidhåller jag mitt förslag
            och avser återkomma i frågan till dess regeringen beslutar i enlighet
            med förslaget.
          </p>
          <head xml:id="i-DcH4RrmK1JH3vrh8pRdnxm" type="h1">
            Orsaker till förslaget
          </head>
          <p xml:id="i-47GN87GjxxYJUbeAszDdBC">
            Antalet bäddar för turister i Sälenområdet närmar sig i rask
            takt 100 000 gästsängar. Inget tyder på annat än att den utvecklingen
            kommer att fortsätta. Dessutom nyttjas en allt större andel av
            dessa gästsängar nu under en växande tidsperiod av året. Slut
            är den tid då gästerna enbart kom under de viktigaste skidveckorna.
            Även ren sommarturism växer nu i detta område.
          </p>
          <p xml:id="i-JKeNkRjUMakMDNrqmGwSqm">
            Planerna på en flygplats är nu nästan helt klara. Miljöpartiet
            anser dock att det är fel att bygga den flygplatsen och reserverade
            sig mot att region Dalarna beslutade gå in med ett ekonomiskt
            bidrag. Tyvärr visade det sig dock att de krafter som vill ha
            denna flygplats var starkare än Miljöpartiet. Vi som värnar den
            sköra och ömtåliga fjällvärlden är inte glada över utvecklingen
            men vi är än mer oroade över vad som sker på vägarna när turisterna
            kommer med bil och när de reser hem med bil.
          </p>
          <p xml:id="i-2R8oz4cMYncU6ZBtttfJ2V">
            Hur många av dessa semesterfirare kör trafiksäkert efter en vecka
            i backen? Det är inte enbart vägens fel att trafikolyckor är vanliga
            i det trafikkaos som uppstår när stugbytena sker. Förarna är trötta
            och lyckliga men kanske nästan snöblinda. Trafiken är tät och
            många har ont om tid samtidigt som det kan vara mer än 500 kilometer
            som ska avverkas bakom ratten.
          </p>
          <p xml:id="i-R2P8mdbzMr2hcRpUWHiWBx">
            Inget annat samhälle i Sverige som uppvisar så stora toppnoteringar
            vad avser trafikvolymer saknar järnväg. Att väldigt få bor permanent
            i Sälen men nästan alla ändå besökt Sälen någon gång gör det till
            en väldigt speciell plats. Med tanke på hur många personer som
            årligen besöker Sälenområdet skulle kanske Sälens järnvägsstation,
            om den byggdes, kunna vara en av de tio största i landet, räknat
            i antal resenärer per år. För att nå den attraktiviteten krävs
            naturligtvis mer än en fungerande järnvägstrafik och ett bra resecentrum.
            Det lokala näringslivet kommer dock att snabbt lösa frågor som
            fungerande lokala transporter när väl andelen bilbefriade turister
            blir tillräckligt stor.
          </p>
          <p xml:id="i-Gro2idprkkY6RNydUYdKMJ">
            De som använder argumentet att man måste ha med sig en bil på
            grund av dåliga kollektiva transportmedel kanske skulle ta sig
            en tankeställare över hur det skulle se ut i Stockholm om alla
            som idag åker kollektivt där skulle ta med sig en bil varje dag
            in i centrum. Antalet parkeringsplatser skulle kanske behöva tiodubblas.
            Då växer avstånden mellan målpunkterna och alla får för sig att
            de måste ha bil. Bilar skapar avstånd och det är väldigt opraktiskt
            med bilar som enda transportmedel i ett samhälle med över 100
            000 inbyggare. Samhället måste ta initiativ för att bryta den
            utvecklingen i Sälenområdet och göra investeringar i kollektivtrafik
            som onödiggör bilen. En långtidsplanering för samhällsbyggandet
            är lika viktig här som i storstockholmsområdet om trafiken skall
            fungera i framtiden.
          </p>
          <p xml:id="i-5dwfMGzDtbtoJCDYHYszXA">
            Vissa anser att en sådan här motion inte hör hemma i riksdagen
            eftersom den berör en lokal fråga i Malung-Sälens kommun. Inget
            kan vara mer fel. Med ett sådant resonemang skulle Öresundsbron
            vara en lokal fråga, en tågtunnel mellan Helsingborg och Helsingör
            skulle vara en sak för den regionen och inga tågprojekt någonstans
            i landet skulle kunna vara av nationellt intresse. Tvärtom är
            just denna tågsträcka en nationell angelägenhet i större utsträckning
            än de flesta övriga tågsträckorna i landet just på grund av den
            användning den skulle få.
          </p>
          <p xml:id="i-KKonREdNVkg9VhLbzKjGKs">
            Problemen med biltrafiken till Sälenområdet är så omfattande
            att även det är en nationell angelägenhet både sett ur ett klimatperspektiv
            och ur ett trafiksäkerhetsperspektiv. Investeringar för utbyggd
            spårkapacitet bör rikta in sig på åtgärder där stora problem kan
            lösas, inte enbart på behovet av ökade godsflöden. Hur kan det
            komma sig att det finns järnvägsstationer i Norrköping och Skövde
            när det inte finns i Sälen? En järnvägsstation i Sälen skulle
            göra avsevärt större nytta sett ur såväl klimat- som trafiksäkerhetsperspektiv.
          </p>
          <p xml:id="i-WCCN5dERtdWwMbj28YX5oE">
            En destination som skulle kunna generera så mycket trafik som
            en tänkt järnvägsstation i Sälen har potential att göra måste
            hanteras ur ett nationellt perspektiv. Visst skiljer sig Sälen
            från Åre på många sätt, en station i Sälen kan inte på samma sätt
            ge närhet till backarna som i Åre, men underlaget för lokala transportlösningar
            är minst femdubbelt.
          </p>
          <p xml:id="i-DgH3h1yd6Wf1bnR8EVXD3Z">
            Om en station i Sälen skall nås via en utbyggd Västerdalsbana
            eller via Dalabanan och Mora får andra avgöra. Den detaljeringsnivån
            anser jag inte är en fråga för en riksdagsmotion.
          </p>
          <p xml:id="i-4gmFotP8DEM7ApFRjAaSo4">
            Avsaknaden av järnvägsförbindelser till Sälen innebär inte bara
            onödiga trafikolyckor med lidande och död utan även ett helt onödigt
            bidrag till klimatpåverkande utsläpp samt att vårt gemensamma
            vägkapital förslits i onödan. Särskilt på sträckor där resmönstren
            är tydliga och koncentrerade till vissa tidpunkter tenderar trafikkonflikter
            och slitage att vara stort. Samtidigt är det på sådana sträckor
            som järnvägen har bäst förutsättningar att vara ett attraktivt
            alternativ.
          </p>
          <p xml:id="i-U7CgeEJpWHMHfki9DH5vxf">
            Mot bakgrund av detta bör riksdagen ge regeringen till känna
            som sin mening vad som i motionen anförs om behovet av att den
            stora ström av turister som söker sig till området runt Sälen
            får fungerande möjligheter att välja klimatsmarta transporter
            i form av spårbunden trafik.
          </p>
        </div>
        <div xml:id="i-WJt3gJntq4fRJdW5ELQKQi" type="motSignatures">
          <list xml:id="i-2AKULGt2C4uuuug5Hije62">
            <item xml:id="i-US7yPegXvtUZL5wLp1ERqX" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
