<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01096">
  <teiHeader>
    <fileDesc>
      <titleStmt>
        <title>Ökad användning av avfall och restprodukter</title>
        <author corresp="i-Lw92TAaAVgG8Kdf7YxhViy i-ThVPmg6PwxL4WvXey5u76X">av Markus Wiechel och Victoria Tiblom (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1096 av Markus Wiechel och Victoria Tiblom (båda SD)</title>
          <idno type="rdwebb">HB021096</idno>
          <rs type="number">1096</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021096/text</ref>
          <ref type="dokument_url_html">https://data.riksdagen.se/dokument/HB021096</ref>
          <ref type="dokumentstatus_url_xml">https://data.riksdagen.se/dokumentstatus/HB021096</ref>
          <ref type="pdf">https://data.riksdagen.se/fil/4A1ABC17-9E32-4E78-B2A4-5CCE2943F286</ref>
          <ref type="docx">https://data.riksdagen.se/fil/DC5F262B-9EB1-4AF6-8289-4BEF360175FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-ThVPmg6PwxL4WvXey5u76X</idno>
            <name>Victoria Tiblom</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GqRAXQ7NdwYA9UuzPJbTdW" type="signed"/>
        <correspContext corresp="i-GqRAXQ7NdwYA9UuzPJbTdW">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-ThVPmg6PwxL4WvXey5u76X"/>
        </correspContext>
        <correspAction type="submitted" xml:id="i-4g9DD8uDKuSnuabRk5wifV">
          <date when="2023-10-03"/>
          <time when="17:11:33"/>
        </correspAction>
        <correspAction type="reviewed" xml:id="i-UMWySvcix6V2MxVip9P6AU">
          <date when="2023-10-03"/>
          <time when="19:34:32"/>
        </correspAction>
        <correspAction type="referred" xml:id="i-Qtd31i9nm7fP8sacXzbwby">
          <date when="2023-10-17"/>
        </correspAction>
        <correspAction type="assigned" xml:id="i-4h8YQXT1unbq8FKTSxCqRF">
          <date when="2024-03-14"/>
          <time when="10:41:58"/>
        </correspAction>
        <correspContext corresp="i-4h8YQXT1unbq8FKTSxCqRF">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-8EDjJhozdU3zpD6mj3U2VT"/>
        <correspContext corresp="i-8EDjJhozdU3zpD6mj3U2VT">
          <ref type="uppgift">2023/24:MJU16</ref>
          <ref type="ref_dok_id">HB01MJU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU16</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AvwP2o9g1mtJEDntTqrfHt"/>
        <correspContext corresp="i-AvwP2o9g1mtJEDntTqrfHt">
          <ref type="uppgift">2023/24:MJU17</ref>
          <ref type="ref_dok_id">HB01MJU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär och giftfri ekonomi och Riksrevisionens rapport om hantering av uttjänta solcellspaneler och vindturbinblad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1096 av Markus Wiechel och Victoria Tiblom (båda SD) Ökad användning av avfall och restprodukter</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Vvyt2TdvqcdaXKY1qFg5Xd">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-FweCkwaLnjPexSd5cAdWzV">
              Riksdagen ställer sig bakom det som anförs i motionen om att
              utreda ett avskaffat tillståndskrav när det gäller kompostering
              och tillkännager detta för regeringen.
            </item>
            <item sortKey="Yrkande 2" xml:id="i-AotMatpGPqJary4Lkx3BRb">
              Riksdagen ställer sig bakom det som anförs i motionen om att
              överväga att skapa möjligheter att tillåta biogasproduktion av
              kadaver och slaktavfall och tillkännager detta för regeringen.
            </item>
            <item sortKey="Yrkande 3" xml:id="i-X6EyMb2HZdpabSUKruaiEb">
              Riksdagen ställer sig bakom det som anförs i motionen om att
              se över en ändring i utsädeslagen och tillkännager detta för regeringen.
            </item>
            <item sortKey="Yrkande 4" xml:id="i-2FDUdWjJ2aa377dWxu6pC7">
              Riksdagen ställer sig bakom det som anförs i motionen om att
              utreda en stimulans för inhemsk tvätt och granulering av återvunnen
              plast och tillkännager detta för regeringen.
            </item>
            <item sortKey="Yrkande 5" xml:id="i-QvTcKce5Zs1NLY5PGV3ex1">
              Riksdagen ställer sig bakom det som anförs i motionen om att
              se över arbetet för att införa ett gemensamt pantsystem i hela
              Norden och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-U5k1CFqFp96oRbJafxHEy">
            Underlätta kompostering
          </head>
          <p xml:id="i-EFLA7DrY9z32gNdMUmjaQ5">
            De flesta kan ställa sig bakom att det är positivt med återvinning
            och att sådant rent av borde uppmuntras. Kompostering är ett exempel
            där man som fastighetsägare dessutom kan nyttja hushållsavfall
            i sin trädgård och göra någonting positivt av det avfall som annars
            skulle behöva transporteras bort. Idag finns det dock en onödig
            regel i avfalls­förordningen (45 §) som tvingar fastighetsägare
            att anmäla kompostering till berörd kommun. Så länge en fastighetsägare
            som komposterar sitt hushållsavfall inte gör det på ett sätt som
            skadar naturen eller på annat sätt stör sin omgivning borde det
            inte vara något hinder för vederbörande att göra så.
          </p>
          <p xml:id="i-3bkuMVGuAoP9kMG9uFoSzU">
            Regler som dessa är totalt onödiga och ingenting som främjar
            en positiv hantering av avfall, snarare tvärt om när det dels
            försvårar för laglydiga medborgare att göra rätt för sig, dels
            kostar dessa en slant. I ett flertal kommuner hamnar likaså komposter­bart
            avfall fortfarande tillsammans med andra sopor, vilket innebär
            att det bränns som allt annat skräp. Då vi bör ta tillvara jordens
            resurser och uppmuntra människor till ett hållbart leverne bör
            riksdagen ge regeringen i uppdrag att avskaffa tillståndskravet
            för kompostering i avfallsförordningen.
          </p>
          <head type="h1" xml:id="i-NYii6eqSDNW4aPAWMGrZ8W">
            Biogasproduktion av slaktavfall och kadaver
          </head>
          <p xml:id="i-GMsB7YNtwrFt9L7xjvTQ41">
            I takt med att allt fler fordon på våra vägar drivs av biogas
            går utvecklingen med detta drivmedel framåt med stormsteg och
            vi blir också generellt sett allt bättre på att använda oss av
            vårt avfall. Det finns dock förbättringspotential.
          </p>
          <p xml:id="i-Q1Zc6jCR7Upm9VQUonMvDj">
            Animaliska restprodukter, såsom kadaver och slaktavfall, innehåller
            inga höga halter av miljöfarliga ämnen såsom tungmetaller. Detta
            avfall lämpar sig därför bra för biogas­produktion och det finns
            många aktörer som mer än gärna skulle utöka sin verksamhet för
            att utnyttja sina restprodukter.
          </p>
          <p xml:id="i-QH3bQ5W4jC79v1FhdXXU8h">
            Dessvärre är det inte tillåtet att producera biogas av allt animaliskt
            avfall idag efter­som delar av de animaliska restprodukterna anses
            ha en smittorisk i fråga om Bovine spongiform encephalopathy (BSE).
            Förbudet har sin bakgrund i galna ko‑sjukan, som spred sig som
            en löpeld på 1990-talet. Allt eftersom tiden går utan att avfallet
            kan användas förlorar vi stora mängder energi, varför regeringen
            bör påbörja ett arbete för att möjliggöra biogasproduktion av
            slaktavfall och kadaver.
          </p>
          <head type="h1" xml:id="i-7LyEWGKfx6J2XdH9Aw3MMR">
            Utsädeslagen
          </head>
          <p xml:id="i-6Br9NUwXYSQY36s5zxHWVp">
            Enligt utsädeslagen är det endast tillåtet att sälja utsädespotatis
            i förseglade förpack­ningar, och därför kan bönder inte sälja
            exempelvis överbliven potatis i lösvikt. Detta blev vi påminda
            om i september 2017 då det rapporterades om en potatisodlare som
            efter en kontroll under 2016 av Jordbruksverket ertappats med
            att ha sålt överbliven utsädespotatis i sin handelsträdgård. Den
            40-åriga mannen dömdes till dagsböter i Kalmar tingsrätt, vilket
            fastställdes av hovrätten efter överklagande. Att rättsväsendet
            lägger resurser på fall som dessa kan ses som ett typexempel på
            en lagstiftning som gör det svårare för hederliga människor att
            bedriva en effektiv verksamhet och kombinera detta med att ta
            tillvara sina tillgångar. Regeringen bör därför återkomma till
            riksdagen med en ändring av utsädeslagen så att fall som dessa
            inte behöver uppkomma på nytt.
          </p>
          <head type="h1" xml:id="i-7r2Zv3SPAmPSgMsXn9GcZi">
            Plaståtervinning
          </head>
          <p xml:id="i-HRif7j1XPs818yWq6YMrWK">
            Sverige ligger i många avseenden i framkant beträffande användning
            och nyttjande av plast samt plastliknande produkter. I förhållande
            till andra länder återvinns mycket av det skräp vi producerar,
            plastavfall inkluderat. Vidare kan vi vara stolta över flertalet
            företag som är verksamma i Sverige som bistår i kampen för en
            sundare miljö genom att exempelvis producera produkter av återvunnen
            plast (samt exempelvis bioplast).
          </p>
          <p xml:id="i-J9QiAnGoifJbp7sLtopkJr">
            Efterfrågan på återvunnen plastråvara styrs av flera faktorer.
            Skatten på plastbär­kassar, som tidigare också beskrivits som
            ett hot mot den cirkulära plastanvändningen i Sverige, är en och
            det låga oljepriset är en. Båda dessa faktorer har bidragit till
            en minskad efterfrågan på återvunnen plastråvara, men det finns
            också andra faktorer som påverkar andelen återvunnen plast i samhället.
          </p>
          <p xml:id="i-7WRZDjMkpUA456XwubTskS">
            Efter att skatten på plastbärkassar infördes i Sverige minskade
            insamlingen av åter­vunna plastbärkassar med omkring 25–30 procent,
            trots att de lämpar sig mycket bra för återvinning. Faktum är
            att även återvunnen plastråvara från de flesta andra plast­förpack­ningar
            går bra att använda för nytillverkning av plastbärkassar. Att
            insamlingen av dessa har minskat så kraftigt är därför beklagligt
            då potentialen att använda materialet flera gånger är stor och
            det finns många plasttillverkare i Sverige som använder återvunnen
            plastråvara i sina produkter. För att kunna bli plastråvara till
            plasttillverkning måste dock återvunnen plast tvättas och granuleras,
            vilket i dag sker i Tyskland och Holland till följd av att det
            saknas företag som utför processen i Sverige. Plasttillverkarna
            måste därför köpa återvunnen plastråvara direkt från utländska
            företag. När Sverige är en så framstående nation beträffande plastanvändning,
            tillverkning och återvinning torde det vara en aning märkligt
            att vårt återvunna plastavfall ska skeppas söderut för att kunna
            bli plastråvara. Detta är givetvis inte heller särskilt ändamålsenligt
            ur ett miljöperspektiv.
          </p>
          <p xml:id="i-2S6WWcWPCQATRMpYQbqo1S">
            Regeringen borde därför återkomma med förslag i syfte att stimulera
            svenska företag att ta sig an tvätt och granulering av återvunnen
            plast i syfte att inte behöva köpa råvaran från utlandet.
          </p>
          <head type="h1" xml:id="i-5ueZxivGQ77UX7uNuHSDfZ">
            Gemensamt nordiskt pantsystem
          </head>
          <p xml:id="i-Fv2ncnUChQWYZm1JVnNpXd">
            Vi kan vara stolta över att Sverige håller världsklass i fråga
            om att återvinna aluminium­burkar och petflaskor. Idag återvinns
            över 90 procent av aluminiumburkarna och omkring 85 procent av
            petflaskorna som säljs. Det är oerhört bra siffror, men det innebär
            sam­tidigt att flera hundra miljoner burkar och flaskor inte kommer
            in i kretsloppet igen och vi får aldrig ge upp ambitionen att
            bli ännu bättre. Inte minst med tanke på hur mycket energi som
            går åt för att tillverka nya flaskor och burkar.
          </p>
          <p xml:id="i-58TSWgSgaRaXy8VkYThiAE">
            Många som är ute och promenerar bär med sig burkar och/eller
            flaskor med något drickbart. När man druckit upp letar man efter
            den närmaste papperskorgen eller sop­tunnan för att slänga flaskan
            eller burken. I flera svenska kom­muner finns det därför behållare
            uppsatta i närheten av eller i anslutning till soptunnorna som
            är ämnade för just pantbara flaskor och burkar. Returpack ligger
            bakom projektet och erbjöd tidigare kommuner dessa kostnadsfritt.
          </p>
          <p xml:id="i-U1He8hWpzRMP7HxGSt889j">
            Med tanke på att vi reser allt mer, inte minst till våra nordiska
            grannländer, finns det mycket som det inte går att panta och därför
            slängs i vanliga soptunnor. Handeln mellan olika länder ökar konsekvent,
            och inte minst i de delar av landet som har en närhet till andra
            länder är det vanligt att resor görs enbart i syfte att införskaffa
            diverse olika drycker i andra länder. Den svenska gränshandeln
            ökade exempelvis under 2017 med 4,7 procent och en mycket stor
            del av handeln är alkohol. I Norge rapporterades det under 2019
            om hur pantning av svenska läsk- och ölburkar ökat kraftigt i
            landet (enligt statistik från pantoperatören Infinitum), trots
            att någon pant inte betalats ut. Faktum kvarstår dock att pant
            också ökar viljan att återvinna sina flaskor och brukar, varför
            potentialen till ökad återvinning är enorm. Med anledning av detta
            borde regeringen snarast arbeta för att införa ett gemensamt pantsystem
            i Norden, som i bästa fall kan utvidgas ytterligare framöver.
          </p>
        </div>
        <div type="motSignatures">
          <list>
            <item xml:id="i-EpwjnwF5qLz4d1UzkPDq5w">
              Markus Wiechel (SD)
            </item>
            <item xml:id="i-PwvL8mnqQBRvje1LFXi2md">
              Victoria Tiblom (SD)
            </item>
          </list>
        </div>
      </div>
    </body>
  </text>
</TEI>
