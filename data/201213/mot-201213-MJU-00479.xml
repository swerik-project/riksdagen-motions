<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00479">
  <teiHeader>
    <fileDesc>
      <titleStmt>
        <title>Rovdjur</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rovdjur</title>
          <idno type="rdwebb">H002MJ479</idno>
          <rs type="number">MJ479</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ479/text</ref>
          <ref type="dokument_url_html">http://data.riksdagen.se/dokument/H002MJ479</ref>
          <ref type="dokumentstatus_url_xml">http://data.riksdagen.se/dokumentstatus/H002MJ479</ref>
          <ref type="doc">http://data.riksdagen.se/fil/B5BDEBF5-D235-4F4D-9643-4EC3089030B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5QahpVj938pmT27eh7pTry" type="signed"/>
        <correspContext corresp="i-5QahpVj938pmT27eh7pTry">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-CcdNmwmJnQFpo4JvV9caaS" type="numbering">
          <date when="2012-10-09"/>
        </correspAction>
        <correspAction xml:id="i-4LVbcy6Fhsx2b44UQRjucn" type="submission">
          <date when="2012-10-05"/>
        </correspAction>
        <correspAction xml:id="i-CG6G9cyh1y98tznpujLijY" type="transfer">
          <date when="2012-10-05"/>
        </correspAction>
        <correspAction xml:id="i-XdqG58BS52wL4eG3X95JNS" type="assigned"/>
        <correspContext corresp="i-XdqG58BS52wL4eG3X95JNS">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VrxmyPiqTZhsg7utUtFRzn" type="motHeader"/>
      <div xml:id="i-WtLDoLsKKxpHJfDgbpUshS" type="motBody">
        <div xml:id="i-2DEQPMDAFP2d52GQEn2UyN" type="motProposal" subtype="förslag">
          <head xml:id="i-Km73THFmig9NKC3xJUV2jA">
            Förslag till riksdagsbeslut
          </head>
          <list xml:id="i-LE5FZHw7yvmAajetQ97PnX" style="ol">
            <item xml:id="i-N9dimYajiBLMEJsXGRzuKe">
              Riksdagen tillkännager för regeringen som sin mening vad som
              anförs i motionen om att det övergripande målet för rovdjurspolitiken
              ska vara att gynnsam bevarandestatus ska återställas eller behållas.
            </item>
            <item xml:id="i-RbcZMHuW23EGDiHPS9Zind">
              Riksdagen tillkännager för regeringen som sin mening vad som
              anförs i motionen om att gynnsam bevarandestatus ska tolkas i
              enlighet med EU-rätt och inkludera den s.k. 500-regeln och mål
              för inavelsgrad.
            </item>
            <item xml:id="i-2YU6VHHUP4yPg6J1aJRikW">
              Riksdagen tillkännager för regeringen som sin mening vad som
              anförs i motionen om att miniminivåer och förvaltningsmål får
              tas fram av myndigheter om det sker i en öppen och transparent
              process.
            </item>
            <item xml:id="i-5a1VidGa154rN6b9jFU1zd">
              Riksdagen tillkännager för regeringen som sin mening vad som
              anförs i motionen om att det behövs ett aktivt program för genetisk
              förstärkning av vargstammen genom naturlig invandring.
            </item>
            <item xml:id="i-3JjxQXHjeYWJJSLDHkaWbA">
              Riksdagen tillkännager för regeringen som sin mening vad som
              anförs i motionen om behovet av ett kontinuerligt och långsiktigt
              samarbete mellan forskare, renskötare och berörda länsstyrelser
              om konfliktförebyggande åtgärder.
            </item>
            <item xml:id="i-HJsMr8AKvrbsQy58m2vDPc">
              Riksdagen tillkännager för regeringen som sin mening vad som
              anförs i motionen om att viltförvaltningsdelegationerna bör kompletteras
              med företrädare för djurskyddsintresset till dess att en mer genomgripande
              översyn av sammansättningen kan göras.
            </item>
            <item xml:id="i-67JAkf2Wg6BvKpXLX64hop">
              Riksdagen tillkännager för regeringen som sin mening vad som
              anförs i motionen om behovet av en översyn av regelverket för
              ersättningar för viltskador och skadeförebyggande åtgärder.
            </item>
            <item xml:id="i-2S5GhkEaFQThLwFxaKm7V8">
              Riksdagen tillkännager för regeringen som sin mening vad som
              anförs i motionen om att hundföraren ansvarar för hundens säkerhet
              vid jakt med lös hund.
            </item>
            <item xml:id="i-AQRChve3LQmPtC8gVJHpD5">
              Riksdagen tillkännager för regeringen som sin mening vad som
              anförs i motionen om att det s.k. allmänna uppdraget bör ersättas
              med ett normalt ansökansförfarande hos Naturvårdsverket.
            </item>
            <item xml:id="i-Lkwp6LQayUWRNJDi8mHHkk">
              Riksdagen tillkännager för regeringen som sin mening vad som
              anförs i motionen om tilläggsdirektiv till översynen av jaktlagstiftningen.
            </item>
            <item xml:id="i-GG7mpkFAKDXTWTeDUCae6X">
              Riksdagen tillkännager för regeringen som sin mening vad som
              anförs i motionen om olika krav för skyddsjakt beroende på stammens
              bevarandestatus och individens genetiska vikt.
            </item>
            <item xml:id="i-52eJm1UquE1i6xkcUhUY18">
              Riksdagen tillkännager för regeringen som sin mening vad som
              anförs i motionen om att licensjakt eller jakt i populationsbegränsande
              syfte endast får bedrivas på rovdjursstammar som klarar gynnsam
              bevarandestatus med god marginal över referensvärdet.
            </item>
          </list>
        </div>
        <div xml:id="i-JmWYcWrU84e3yPrEaZ5LP2" type="motContent">
          <head xml:id="i-E9iJbfdrJ8rmro2qQM8tq7" type="h1">
            Inledning
          </head>
          <p xml:id="i-4GHPwDRLgh1fFLKmJXJLDm">
            Alliansens rovdjurspolitik i valrörelsen och efter valet 2006
            har ökat konflikterna kring rovdjuren. Det gäller både på landsbygden,
            i samhället i stort och mellan Sverige och EU. Genom att först
            utlova och sedan genomföra en licensjakt på varg i strid med EU-regelverk
            har Alliansen lovat jägare något de inte kan leverera. Det är
            inte förvånansvärt att besvikelsen är stor. På köpet har de förslösat
            värdefullt svenskt förtroendekapital på miljöområdet.
          </p>
          <p xml:id="i-UnVQ2urR176PDbvGfLckNo">
            Det är uppenbart att Alliansens rovdjurspolitik har varit illa
            genomtänkt. Därmed har resurser inriktats på stundtals kaotiska
            utspel och forcerade förberedelser, i stället för att inriktas
            på åtgärder där de skulle gjort mer nytta.
          </p>
          <p xml:id="i-3THAF8DrCgHSRwUdcxp73D">
            Dessvärre ser regeringen ut att fortsätta sin krokiga väg i rovdjurspolitiken.
            Här lämnas fyra exempel:
          </p>
          <list xml:id="i-CavEwd3J4LNjVCzxhZtyUQ" style="ul">
            <item xml:id="i-R4YYZKgRPNRYAhUC9KM3Zb">
              Regeringens senaste rovdjursutredning föreslog budgetförstärkningar
              både för rovdjursförvaltning och för konfliktförebyggande åtgärder
              inklusive viltskadeersättningar. Regeringen höjde anslagen till
              rovdjursförvaltningen, men sänkte anslagen till viltskadeersättningar
              och förebyggande åtgärder med cirka 20 procent.
            </item>
            <item xml:id="i-CD5xoNLRRJNB4PZsuvUtbJ">
              Regeringen konstaterar i budgeten att rovdjurstrycket har ökat
              inom renskötselområdet, men slår sedan fast att detta ska hanteras
              genom skyddsjakt och annan jakt oklart vilken.
            </item>
            <item xml:id="i-QhBVrm6wP4xWhbrj9GkQDH">
              Innan den senaste rovdjursutredningen (SOU 2012:22) ens hade
              hunnit remissbehandlats lämnade regeringen ett uppdrag till Naturvårdsverket
              att under stor tidspress ta fram en beräkning på hur många vargar
              som behövs för att klara mindre än 10 procent utdöenderisk över
              100 år, förutsatt att de genetiska problemen för varg är lösta.
              Formuleringen av denna orealistiska beräkning ligger i linje med
              vad Jägareförbundets företrädare föreslog i sitt särskilda yttrande
              i Rovdjursutredningen. 1
            </item>
            <item xml:id="i-DPwvgfe9KfQMMeZRYaiQMF">
              Regeringen har gett Naturvårdsverket i uppdrag att ta fram en
              förvaltningsplan för varg innan beslut tagits om tydliga mål,
              en något bakvänd ordning.
            </item>
          </list>
          <p xml:id="i-LHWzEAjWpDVUhhhPw5poy9">
            Däremot tycks inte den nationella kommitté som regeringen tillsatte
            i syfte att blidka EU ännu ha fått någon reell roll. Enligt regeringens
            lista över kommande propositioner avser heller inte regeringen
            att återkomma till riksdagen före årsskiftet med någon proposition
            baserad på Rovdjursutredningen.
          </p>
          <p xml:id="i-XKo3LwpEoR7LPCiWABfEVj">
            Regeringen bäddar för fortsatta konflikter i rovdjurspolitiken.
            Detta är mycket olyckligt.
          </p>
          <head xml:id="i-3SGRzqrRjekH4vixopJ2ou" type="h1">
            Rovdjurens roll i ekosystemen
          </head>
          <p xml:id="i-3tk7FFwu7W8Fb2536DyzWb">
            Rovdjurens existens i Sverige ska inte enbart ses som överlevnad,
            utan rovdjuren måste även ges möjlighet att återfå något av sin
            ekologiska funktion i ekosystemet. Detta är av stor betydelse
            för den biologiska mångfalden, då många arter, både växter och
            djur, är beroende av rovdjurens existens för sin egen överlevnad.
          </p>
          <p xml:id="i-CQEAakGv1kfWvv7XNgP3Fy">
            De stora rovdjuren är i sig en viktig del av våra ekosystem.
            Långsiktigt livskraftiga populationer, i enlighet med tidigare
            riksdagsbeslut och åtagandet inom ramen för art- och habitatdirektivet,
            inbegriper såväl kortsiktig demografisk livskraft som långsiktig
            genetisk livskraft men även ekologisk livskraft.
          </p>
          <p xml:id="i-XomHdorkwquLUffrXxzKSC">
            Rovdjuren tillhör naturligt den svenska faunan och har, tills
            relativt nyligen, ingått som funktionella enheter i de ekologiska
            processer som formar de svenska ekosystemen. Som toppredator,
            högst i näringskedjan, har rovdjuren en reglerande effekt i hela
            ekosystemet, och det finns allt starkare stöd för att det behövs
            toppredatorer för att ekosystem ska kunna betraktas som funktionellt
            intakta. Hittills har vilt- och rovdjursförvaltningen tagit för
            lite hänsyn till rovdjurens reglerande roll i ekosystemet eftersom
            fokus legat på att förhindra att populationerna utrotas. Vartefter
            de stora rovdjuren återetableras krävs dock större fokus på att
            bevara dem inom ramen för en bredare ekosy-stemsansats.
          </p>
          <p xml:id="i-38TW9wAG9mwSuae2Gw5Y31">
            Ekologisk livskraft handlar om interaktionen mellan en art och
            dess omgivning. Vikten av att upprätthålla samspelet mellan arter
            har uppmärksammats alltmer inom den moderna viltforskningen, och
            slutsatsen är att det behövs långt större djurpopulationer för
            att upprätthålla ekologisk livskraft än att de enbart uppfyller
            kriterier för minsta livskraftiga population. För att en rovdjursart
            ska kunna återfå något av sin ekologiska funktion måste den även
            ha en så stor geografisk spridning som möjligt, varför små, fragmenterade
            populationer utspridda över stora områden är otillräckligt.
          </p>
          <p xml:id="i-HUHDX3xQuXUcq6NrbacCh">
            Långsiktiga empiriska studier visar att samspelet mellan toppredatorer
            och deras bytesdjur påverkar en rad processer och andra arter
            på lägre nivåer i näringskedjan. Predationen som ekologisk process
            kan bidra till att upprätthålla viktiga ekosystemsprocesser och
            artdiversitet främst genom rovdjurens påverkan på bytesdjuren.
            I Sverige har till exempel ökningen av rovfåglar i de svenska
            kustområdena bidragit till att minska ökningen av skarv.
          </p>
          <p xml:id="i-DpDefEZub2HDFeTy5XiZUS">
            Flera empiriska studier från främst USA visar att stora rovdjur
            har en nyckelfunktion i ekosystemen genom att ge upphov till så
            kallade kaskadeffekter. I områden där toppredatorer försvunnit
            finns exempel på att bytesdjuren ökat starkt och haft negativ
            påverkan på växtsamhällenas struktur under de perioder rovdjuren
            varit borta, vilket i nästa steg inverkat negativt på förekomsten
            av en rad andra däggdjur, fåglar och insekter. Förutom genom direkt
            predation kan stora rovdjur också påverka bytesdjurens dynamik
            genom att ändra deras beteendemönster, vilket även det leder till
            positiva kaskadeffekter i områden som befrias från ett tidigare
            hårt betestryck.
          </p>
          <p xml:id="i-Rmkxmxn6o2LrMyk6bPFtnT">
            Rovdjur påverkar också varandra genom konkurrens och predation.
            En konkurrenssituation mellan olika rovdjursarter kan innebära
            att tätheten eller förekomsten av en rovdjursart i vissa fall
            främst regleras av en annan rovdjursart snarare än av tillgång
            på bytesdjur. En minskning av toppredatorer i ett område kan leda
            till att förekomsten av mellanstora rovdjur ökar så markant att
            de senare tar över rollen som toppredatorer i området. Detta har
            betydelse för förvaltningen eftersom det får konsekvenser för
            de olika rovdjursstammarnas relativa storlek och utbredning, vilket
            i sin tur påverkar bytespopulationerna.
          </p>
          <p xml:id="i-S9j62Ms9mPu2c6UZ6xLNEr">
            I Sverige prederar till exempel lodjur på räv, och sannolikt
            råder födokonkurrens mellan räv och lodjur om gemensamma bytesdjur
            som rådjur, hare och skogshöns. Lodjurspredation på räv skulle
            på sikt kunna gynna de gemensamma bytesdjur som dessa arter utnyttjar.
          </p>
          <p xml:id="i-U7kUYJAyKPoiAwU2AwMHsF">
            Olika rovdjursarter kan också ha positiva effekter på varandra
            genom att tillgängliggöra kadaver från slagna byten för asätande
            arter. Större rovdjursarter kan underlätta överlevnad och reproduktion
            för mindre rovdjursarter och även för andra artgrupper. Flera
            rovfågelarter som kungs- och havsörn efterlämnar kadaver som utgör
            en säkrare födoreserv för andra arter. Studier från Yellowstone
            visar att vargen har blivit den mest betydelsefulla faktorn för
            hur mycket biomassa i form av kadaver som finns tillgänglig för
            asätare. Innan vargen återkom reglerades tillgången på kadaver
            i området främst av klimatet och årstiderna. Vargen har gjort
            kadaver tillgängliga hela året i ett jämnt flöde för de omkring
            30 arter av asätare, både fåglar och däggdjur, som finns i parken.
          </p>
          <p xml:id="i-4F9epCKRTeHopoh88uUagx">
            I Sverige är till exempel två hotade rovdjursarter i fjällmiljö,
            järv och fjällräv, beroende av kadaver för att få tillräckligt
            med föda. Båda arterna har problem med begränsad födotillgång,
            och fjällräven stödutfordras till och med. Järvens diet utgörs
            till en betydande del av kadaver, och artens reproduktionsframgång
            är beroende av födotillgången.
          </p>
          <p xml:id="i-Lgno5MJLjvieJ3Df1uNsiJ">
            Även om kunskapen om rovdjurens roll i de ekologiska processerna
            än så länge är begränsad är osäkerhet ett starkt argument för
            att tillämpa försiktighetsprincipen. I Riokonventionen slås det
            fast att ekosystemsprocesser måste förvaltas, trots den bristfälliga
            kunskapen om deras funktion.
          </p>
          <head xml:id="i-ANkvXqn8x3cHchEdTVRuK1" type="h1">
            Mål för rovdjuren
          </head>
          <p xml:id="i-Tpo9UwJpyvxkrBFPYmVRFT">
            Rovdjursutredningen har föreslagit att den politiska nivån ska
            ange ramar och övergripande mål för politiken, medan myndigheterna
            ska göra kvalificerade bedömningar och besluta om miniminivåer
            och förvaltningsmål.
          </p>
          <p xml:id="i-D6Q8Ao7wL3FXraq9v14xoW">
            Detta är en bra generell princip. Där viktiga samhällsmål står
            emot varandra kan det dock finnas skäl för regeringen eller riksdagen
            att ta beslutet. Den politiska nivåns legitimitet kan behövas
            för att väga olika intressen mot varandra. Ansvaret blir tydligt,
            vilket underlättar ansvarsutkrävandet. En jämförelse kan göras
            med miljöbalken, som föreskriver att regeringen ska göra en tillåtlighetsprövning
            för vissa verksamheter, och får göra en tillåtlighetsprövning
            för vissa andra verksamheter, där viktiga mål riskerar att stå
            emot varandra.
          </p>
          <p xml:id="i-Rz6bbm96SrxBM1XXW3xGHj">
            Det allra sämsta är om regeringen fjärrstyr myndigheten genom
            att rigga systemet så att man får det svar man vill ha, men kan
            lägga ansvaret på myndigheten om det uppstår problem, och därmed
            försvåra ansvarsutkrävande. Exempel finns. Utformningen av uppdraget
            till Naturvårdsverket att räkna fram en minsta livskraftiga population
            (MVP) för varg väcker farhågor i det avseendet. Rovdjursutredningen
            har föreslagit att rovdjursstammarna ska ha gynnsam bevarandestatus.
            För att få en gynnsam bevarande­status måste vargstammen bli livskraftig
            på lång sikt, inte bara 100 år, och även ha en gynnsam utbredning.
            En MVP-beräkning som bortser från genetikens effekter på utdöenderisken
            kan inte användas för att dra slutsatser om vargstammens långsiktiga
            livskraft och dess storlek i förhållande till rödlistans kriterier.
            Dessutom behöver en sådan beräkning ett konfidensintervall för
            att graden av osäkerhet ska kunna bedömas.
          </p>
          <p xml:id="i-6bk5iaivQ1P3kfNKLpnzdw">
            Miljöpartiet anser att utredningens förslag om att den politiska
            nivån anger övergripande mål och ramar för rovdjurspolitiken samt
            att expertmyndigheterna fattar beslut om miniminivåer och förvaltningsmål
            kan accepteras. Men endast om dessa miniminivåer och förvaltningsmål
            tas fram i en öppen och transparent process, där utgångspunkten
            är forskares bedömningar och dessa bedömningar skickas på bred
            remiss med rimligt tilltagen remisstid. Det måste vara möjligt
            för olika forskare (t.ex. både svenska och internationella, med
            både ekologisk, genetisk och bevarandebiologisk kompetens) och
            företrädare för det civila samhället att lämna synpunkter på underlaget
            för bedömningen och på processen för hur bedömningen ska göras.
          </p>
          <p xml:id="i-bNxSJozaQVQ2Syzpp7pVv">
            Miljöpartiet delar utredningens förslag om att det övergripande
            målet för rovdjurspolitiken ska vara att gynnsam bevarandestatus
            ska återställas eller behållas. Gynnsam bevarandestatus är egentligen
            ett vetenskapligt begrepp och bör bestämmas på vetenskaplig grund.
            Gynnsam bevarandestatus är också ett EU-rättsligt begrepp. Då
            frågan om gynnsam bevarandestatus politiserats på ett olyckligt
            sätt kan det finnas anledning för riksdagen att ge vägledning
            i hur man anser att detta bör tolkas. Referensnivåer för gynnsam
            bevarandestatus för rovdjur bör tas fram på liknande sätt som
            motsvarande referensnivåer för andra arter. En utgångspunkt är
            regeln om att populationen har en genetiskt effektiv populationsstorlek
            om minst 500, eller ingår som en del av ett geografiskt och genetiskt
            sammanhängande system av populationer som tillsammans har en effektiv
            populationsstorlek om minst 500. Gynnsam bevarandestatus förutsätter
            en inavelsgrad som stadigt understiger 10 procent, utöver ett
            tillräckligt stort antal föryngringar. Vargstammen ska sprida
            sig på naturlig väg över Sverige, och vargens förekomst i renskötselområdet
            ska även fortsättningsvis i huvudsak begränsas till de områden
            utanför åretruntmarkerna där den gör minst skada.
          </p>
          <head xml:id="i-4Rh5YrYeGh1xZEcsuChNah" type="h1">
            Genetisk förstärkning av vargstammen
          </head>
          <p xml:id="i-6iTgquJD4DvQ3Mv9vSxhLf">
            Miljöpartiet delar uppfattningen att det är angeläget med en
            genetisk förstärkning av vargstammen. En förutsättning för att
            vargstammen ska kunna uppnå och behålla gynnsam bevarandestatus
            är att den genetiska isoleringen av den svensk-norska vargstammen
            bryts.
          </p>
          <p xml:id="i-6iPEYKgf9RizUeHtCQ641z">
            Så kallad aktiv införsel av varg kan vara ett komplement till
            den naturliga invandringen under en övergångstid, men knappast
            en långsiktig lösning. Ett hinder som Rovdjursutredningen har
            identifierat som bör åtgärdas är jaktförordningens krav om dubbla
            godkännanden för utsättning från både markägaren och jakträttsinnehavaren.
          </p>
          <p xml:id="i-SkmajtN7Un7a4AWsR3Xn4">
            Politiken bör i högre grad inriktas på att hitta sätt att varaktigt
            bryta den genetiska isoleringen av den svensk-norska vargstammen.
            Det behövs ett aktivt program för detta. Det behövs till exempel
            en rutin för hantering av spontant invandrande vargar. Vargrevir
            med föryngring ska få finnas längs Norrlandskusten så att den
            skandinaviska vargstammen kan bli sammanhängande med den finsk-ryska.
            En idé som kan prövas är civilrättsliga avtal om vargetablering.
            En annan idé kan vara avtal eller premier vid lyckad genomfart
            av ett område. Skadeförebyggande åtgärder behöver utvecklas och
            utvärderas (se nedan).
          </p>
          <head xml:id="i-LYZzKfSAYTx4YHZPMs7KmF" type="h1">
            Rovdjur i renskötselområdet
          </head>
          <p xml:id="i-NyG5MdLENBmuNhNhA2oBjn">
            Regeringen konstaterade som nämnts i sin budgetproposition för
            2013 att rovdjurstrycket har ökat inom renskötselområdet. Rovdjurstrycket
            handlar om flera rovdjursarter, men vargen är den som anses mest
            problematisk för rennäringen. Frågan om varg i renskötselområdet
            berör flera viktiga och svårförenliga samhällsmål. Det är viktigt
            att den svensk-norska vargstammen inte är genetiskt isolerad från
            den finsk-ryska. Det är viktigt att samernas rättigheter som urfolk
            respekteras och att rennäringen kan fortsätta. Det är ett värde
            att vargen finns i sitt naturliga utbredningsområde, men det är
            också viktigt att renen kan fortsätta spela sin ekologiska roll
            i fjällandskapet.
          </p>
          <p xml:id="i-PAbdyfCSWWMpQdKqETxhVP">
            Rovdjursutredningen har diskuterat behovet av mer kunskap, särskilt
            där vetenskapliga studier kan kombineras med lokal och traditionell
            kunskap, om skadeförebyggande åtgärder inom renskötseln. Utredningen
            drog slutsatsen att det bör skapas ett kontinuerligt och långsiktigt
            samarbete mellan forskare, renskötare och berörda länsstyrelser
            för att ta tillvara den kunskap som finns bland renskötare samt
            utveckla och utvärdera förebyggande åtgärder. Vi delar den slutsatsen.
          </p>
          <head xml:id="i-xDJ9LP5kL1R2scUo9Lt3C" type="h1">
            Viltförvaltningsdelegationerna
          </head>
          <p xml:id="i-TLxhwDfygTyuc65w9V2tEs">
            Vi anser att sammansättningen av viltförvaltningsdelegationerna
            bör ses över för att motverka den intresseobalans som uppstått,
            i linje med förslagen från Rovdjursutredningen. Inte minst ligger
            ett tungt ansvar på partierna och dess företrädare att tänka på
            vem man utser och vem man representerar. Redan nu anser vi dock
            att delegationerna bör kompletteras med företrädare för djurskyddsintresset.
            Det har visat sig att den kompetensen behövs, inte minst vad gäller
            de djuretiska aspekterna av jakt i olika former. Vi anser också
            att mandaten för delegationerna behöver förtydligas, av de skäl
            som framförts i Rovdjursutredningen.
          </p>
          <head xml:id="i-R9BZsnu8Vq8DedDDd1s1EB" type="h1">
            Ersättningar för viltskador och skadeförebyggande åtgärder
          </head>
          <p xml:id="i-Qqj5aWaQL8Zuk32phwsQVo">
            Rovdjursutredningen föreslog som nämnts kraftigt ökade anslag
            för ersättningar för viltskador och åtgärder för att förebygga
            viltskador. Ett skäl är att ersättningarna inte höjts på många
            år. Ett annat skäl är att detta kan bidra till att förebygga konflikter
            mellan vilt och till exempel tamdjur, och därmed förebygga och
            lindra konflikter mellan olika intressen på landsbygden. Regeringen
            har som nämnts minskat anslagen. Miljöpartiet ökar dem i vår skuggbudget.
          </p>
          <p xml:id="i-NfnAbU6x8tEmat3wE4W8ot">
            Skadeförebyggande åtgärder bör prioriteras i områden som av länsstyrelserna
            identifierats som lämpliga områden före etablering av varg. Därtill
            behövs en översyn av regelverket för ersättningar för viltskador
            och förebyggande åtgärder. Det framstår till exempel som direkt
            motsägelsefullt att hjort i hägn i vissa avseenden behandlas som
            tamdjur men inte berättigar till ersättning för skador från rovdjur.
            Samhällets ersättningar för viltskador och bidrag till förebyggande
            åtgärder ska också ses som en nödvändig del i samhällets satsningar
            på att bevara natur- och kulturvårdande djurhållning Det kan vara
            rimligt att lämna viss ersättning för underhåll av viltstängsel.
            Också ersättningsnivåer behöver ses över. Vi utvecklar synpunkter
            på utformningen av viltskadeersättningen närmare i annat sammanhang.
          </p>
          <head xml:id="i-HTuNsDkn7pVHcyKXwNT3H2" type="h1">
            Jakt med lös hund
          </head>
          <p xml:id="i-G8eF9om5sBLpTxCtea3jYX">
            Jakt med lös hund är en aktivitet som förknippats med konflikter
            med varg. Miljöpartiet anser att det är i första hand hundföraren
            som ansvarar för hundens säkerhet. I områden där det kan vara
            konflikter med rovdjur behövs mer utbildning om hundsäkerhet vid
            jakt med lös hund, till exempel kopplad till jägarexamen. I områden
            med vargförekomst bör till exempel så kallade vargpinglor användas.
            Systemet med vargtelefon som ger information om aktuella rörelser
            inom vargreviren bör utnyttjas. Vid behov bör det prövas att avlysa
            vissa områden för jakt med drivande hund inom vargreviren.
          </p>
          <head xml:id="i-Qu1MEb4G4qHgcA4zbQpS7K" type="h1">
            Allmänna uppdraget
          </head>
          <p xml:id="i-D62kfQ5XjeaXwi6WxA56FS">
            Den nuvarande konstruktionen för det så kallade allmänna uppdraget
            som finansieras av medel från Viltvårdsfonden är en kvarleva från
            en annan tid och bör upphöra.
          </p>
          <p xml:id="i-9mjsJSNCUT1Jv3dLF2v83Y">
            Svenska Jägareförbundet har sedan 1938 haft riksdagens och regeringens
            uppdrag att leda delar av jakten och viltvården i landet genom
            det allmänna uppdraget. Jägarorganisationerna får årligen bidrag
            direkt från Landsbygdsdepartementet. Detta bäddar för att sådana
            krav på ansökningar och rapporteringar som normalt ställs när
            ideella organisationer söker bidrag från staten kan åsidosättas.
            Ovidkommande hänsyn kan tas.
          </p>
          <p xml:id="i-FxidYM3XkrDGiqdKWSuThU">
            Vi anser att det är en bättre ordning att regeringen specificerar
            i allmänna termer vilka ändamål som medel får sökas för (eller,
            när det gäller till exempel eftersök av trafikskadat vilt, vilka
            tjänster som önskas upphandlas) och att intresserade organisationer
            får söka medel från en utsedd myndighet, i konkurrens med andra
            sökanden. Vi anser att Naturvårdsverket är en lämplig myndighet
            i detta fall. Verket har redan upparbetade rutiner för att hantera
            ansökningar från olika typer av ideella organisationer.
          </p>
          <head xml:id="i-NSfbeXVJHzHnThRihhWpWK" type="h1">
            Översyn av lagstiftningen
          </head>
          <p xml:id="i-4qcKHm1DkThRMABxDshVFP">
            Regeringen beslutade den 19 juli 2012 om en översyn av jaktlagstiftningen,
            något som Rovdjursutredningen också föreslagit. Däremot saknas
            utredningens bedömning om att belysa frågan om det vore lämpligare
            att samla jaktreglerna under miljöbalken. Inte heller finns frågan
            om talerätt för bland annat miljöorganisationer med i utredningsdirektivet,
            trots att utredningen menar att bristen på talerätt för miljöorganisationer
            i dagens jaktlagstiftning kan strida mot Århuskonventionen. Miljöpartiet
            anser därför att utredningen i tilläggsdirektiv bör ger i uppdrag
            att även belysa dessa frågor.
          </p>
          <head xml:id="i-TnytjQ2Y3y8apTMLffdVML" type="h1">
            Skyddsjakt
          </head>
          <p xml:id="i-Sy5qMjDXqoaNL5uMgQ51Yv">
            För att minimera konflikter med renskötsel, fäbodbruk, fåruppfödning
            och andra mänskliga aktiviteter måste skyddsjakt kunna tillgripas
            när ett rovdjur orsakar skada som inte kunnat undvikas på annat
            sätt. Skyddsjakten har kritiserats från olika håll både för att
            beviljas på för lösa grunder och för att det är för svårt att
            få skyddsjakt när det väl är motiverat. Miljöpartiet anser att
            skyddsjakt ska tillämpas med olika trösklar beroende på avståndet
            till gynnsam bevarandestatus, och för vargens del också beroende
            på hur genetiskt värdefull individen är. För arter som har långt
            till gynnsam bevarandestatus behöver skyddsjakten vara mer restriktiv,
            med höga krav på att alternativa åtgärder ska prövas först, men
            i takt med att arten återhämtar sig kan skyddsjakten förenklas
            och handläggningen snabbas på. På motsvarande sätt bör särskilda
            ansträngningar läggas på att hitta alternativ till skyddsjakt
            för genetiskt värdefulla individer, som till exempel Kynnatiken
            var, medan skyddsjakt kan beviljas snabbare i de fall den utpekade
            problemindividen inte anses särskilt genetiskt värdefull.
          </p>
          <head xml:id="i-XeT9Yd4BZQQ9p2ArGWYg88" type="h1">
            Licensjakt
          </head>
          <p xml:id="i-BDh77e1YgmNBKnpY1tUkNq">
            Miljöpartiet accepterar licensjakt på rovdjur. En förutsättning
            är dock att respektive stam klarar gynnsam bevarandestatus med
            god marginal över referensvärdet. Därför avvisar vi utredningens
            förslag om att tillåta jakt i syfte att kontrollera populationer
            av rovdjur som inte har uppnått gynnsam bevarandestatus. Eftersom
            regeringens skrivning om annan jakt i budgeten skulle kunna innebära
            att regeringen överväger att införa populationsbegränsande jakt
            även på arter som inte uppnått gynnsam bevarandestatus bör riksdagen
            tydliggöra att sådan jakt inte ska tillåtas.
          </p>
        </div>
        <div xml:id="i-VPUZJoREzGg9FpU92oFfEg" type="signatureBlock">
          <list xml:id="i-3WE2XgYkF76rvEUR6gUfYJ">
            <item xml:id="i-HKkBBFeAGTvQ8PYVh7qygx" type="signature">
              Helena Leander (MP)
            </item>
            <item xml:id="i-VVXuYSN871qboCghazYYkJ" type="signature">
              Kew Nordqvist (MP)
            </item>
            <item xml:id="i-NaMwHJmJZDwtrQn5YUkQGQ" type="signature">
              Stina Bergström (MP)
            </item>
            <item xml:id="i-14DjixYTxJVPfVyVcsPe24" type="signature">
              Bodil Ceballos (MP)
            </item>
            <item xml:id="i-JS46FpfWTtzAAhYkt9zgsw" type="signature">
              Peter Rådberg (MP)
            </item>
            <item xml:id="i-6CTgr4ttz1xdAhazQQmXKr" type="signature">
              Lise Nordin (MP)
            </item>
            <item xml:id="i-JevyVrag9b1jey5TE9QUyy" type="signature">
              Maria Ferm (MP)
            </item>
            <item xml:id="i-XUfdDCCJ5MneyVNKyyk3Qh" type="signature">
              Annika Lillemets (MP)
            </item>
            <item xml:id="i-QUxEab5BudhzsY4dct75HA" type="signature">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
