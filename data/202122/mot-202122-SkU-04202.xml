<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-04202">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-VSiy2mHN5m8fAgo9SDAGyR">av Hampus Hagman m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4202 av Hampus Hagman m.fl. (KD)</title>
          <idno type="rdwebb">H9024202</idno>
          <rs type="number">4202</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9024202/text</ref>
          <ref type="dokument_url_html">http://data.riksdagen.se/dokument/H9024202</ref>
          <ref type="dokumentstatus_url_xml">http://data.riksdagen.se/dokumentstatus/H9024202</ref>
          <ref type="docx">http://data.riksdagen.se/fil/0CBA1193-B4BF-434A-A1CA-54BE36FF2087</ref>
          <ref type="pdf">http://data.riksdagen.se/fil/DFD5393D-A34A-4126-89D1-C96FDED3A576</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JBMU7irVx5vkPiE1iVRgE6" type="signed"/>
        <correspContext corresp="i-JBMU7irVx5vkPiE1iVRgE6">
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-4JcQa9FMuKKV7eEQoskxbT" type="submitted">
          <date when="2021-10-05"/>
          <time when="18:23:36"/>
        </correspAction>
        <correspAction xml:id="i-GfcxwEPAc4QvPPHuCCCxLC" type="reviewed">
          <date when="2021-10-06"/>
          <time when="17:40:47"/>
        </correspAction>
        <correspAction xml:id="i-UVWA5fGT2A1snkaXBfGXVo" type="referred">
          <date when="2021-10-14"/>
        </correspAction>
        <correspAction xml:id="i-2kyv3cx8LEBnwDWJsux7uv" type="assigned">
          <date when="2022-05-04"/>
          <time when="17:50:17"/>
        </correspAction>
        <correspContext corresp="i-2kyv3cx8LEBnwDWJsux7uv">
          <ref type="assignedTo">Skatteutskottet</ref>
        </correspContext>
        <correspAction xml:id="i-Db9sjqh9JEmcyRC488a9Cq" type="behandlas_i"/>
        <correspContext corresp="i-Db9sjqh9JEmcyRC488a9Cq">
          <ref type="uppgift">2021/22:SkU1</ref>
          <ref type="ref_dok_id">H901SkU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W5oqhGGQjSq7btH3hsmmLR" type="behandlas_i"/>
        <correspContext corresp="i-W5oqhGGQjSq7btH3hsmmLR">
          <ref type="uppgift">2021/22:SfU11</ref>
          <ref type="ref_dok_id">H901SfU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU11</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TRNNKrHv14cEg2tHSYcLUx" type="behandlas_i"/>
        <correspContext corresp="i-TRNNKrHv14cEg2tHSYcLUx">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LieDY6Pj6a5kpLvSADMLa2" type="behandlas_i"/>
        <correspContext corresp="i-LieDY6Pj6a5kpLvSADMLa2">
          <ref type="uppgift">2021/22:SkU16</ref>
          <ref type="ref_dok_id">H901SkU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU16</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A8A2qnn58ub6z3XsRPq8A9" type="behandlas_i"/>
        <correspContext corresp="i-A8A2qnn58ub6z3XsRPq8A9">
          <ref type="uppgift">2021/22:SkU17</ref>
          <ref type="ref_dok_id">H901SkU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU17</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UejQnaYhuPQpJ6DPzY3vLP" type="behandlas_i"/>
        <correspContext corresp="i-UejQnaYhuPQpJ6DPzY3vLP">
          <ref type="uppgift">2021/22:SkU14</ref>
          <ref type="ref_dok_id">H901SkU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU14</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VcNQ3sY27SitRKJ1zBbzHd" type="motHeader">
        <div xml:id="i-M6kabEJJUzKraJuwMRdczW" type="motTitle">
          Motion till riksdagen 2021/22:4202 av Hampus Hagman m.fl. (KD)
          Utgiftsområde 3 Skatt, tull och exekution
        </div>
      </div>
      <div xml:id="i-Ce8baEQKEHmf1RdruNmRJb" type="motBody">
        <div xml:id="i-BbqLsNDNm4sL7SK3P132ha" type="motProposal" subtype="förslag">
          <head xml:id="i-RxjJ8DohWsqESQhvZXw9rW">
            Förslag till riksdagsbeslut
          </head>
          <list xml:id="i-2GnfSSJHy3DUbscVTG2yfP" style="ol">
            <item xml:id="i-FugTkt6ynXQGRQWKLMBQBm">
              Riksdagen anvisar anslagen för 2022 inom utgiftsområde 3 Skatt,
              tull och exekution enligt förslaget i tabell 1 i motionen.
            </item>
            <item xml:id="i-BUUdjeUKWCBZwaAi2RydLB">
              Riksdagen ställer sig bakom det som anförs i motionen om att
              skydda den svenska skattebasen och tillkännager detta för regeringen.
            </item>
            <item xml:id="i-X9m6bR2422WzHQfLbkDZEy">
              Riksdagen ställer sig bakom det som anförs i motionen om att
              synliggöra skattetrycket och tillkännager detta för regeringen.
            </item>
            <item xml:id="i-AsMz2EjRaMgSYRN6UsxEMJ">
              Riksdagen ställer sig bakom det som anförs i motionen om Tullverket
              och tillkännager detta för regeringen.
            </item>
            <item xml:id="i-JJHKF2vsoCqsccoDvgGapQ">
              Riksdagen ställer sig bakom det som anförs i motionen om att
              genomföra en folkräkning så snart som möjligt och tillkännager
              detta för regeringen.
            </item>
            <item xml:id="i-NWFtwjZUr4rXT2GutJVxxf">
              Riksdagen ställer sig bakom det som anförs i motionen om att
              minska det personliga ansvaret för ett aktiebolags skatteskulder
              och tillkännager detta för regeringen.
            </item>
            <item xml:id="i-VDtqJ8vvuMT2CAhLDGKoUC">
              Riksdagen ställer sig bakom det som anförs i motionen om att
              utreda systemet med personalliggare i dess nuvarande form och
              tillkännager detta för regeringen.
            </item>
            <item xml:id="i-UxhhgPPmPdXdJaZDnd8JQi">
              Riksdagen ställer sig bakom det som anförs i motionen om att
              förbättra ersättningsreglerna och tillkännager detta för regeringen.
            </item>
            <item xml:id="i-C4aCrMdYb8reRz8gubtZmy">
              Riksdagen ställer sig bakom det som anförs i motionen om mer
              generösa anståndsregler för skatteskulder under den tid en juridisk
              skatteprocess pågår och tillkännager detta för regeringen.
            </item>
            <item xml:id="i-5yege53vqS9YiuRCbNRKdg">
              Riksdagen ställer sig bakom det som anförs i motionen om att
              möjligheten för skogsägare att skjuta upp skatten bör kvarstå
              och tillkännager detta för regeringen.
            </item>
            <item xml:id="i-N3uZVB5oX5GHSuBy1i8eo2">
              Riksdagen ställer sig bakom det som anförs i motionen om att
              införa ett entreprenörskonto och tillkännager detta för regeringen.
            </item>
            <item xml:id="i-2H63BPkduNCwAF4pvUQFnt">
              Riksdagen ställer sig bakom det som anförs i motionen om att
              utöka möjligheten till skattereduktion för gåva och tillkännager
              detta för regeringen.
            </item>
            <item xml:id="i-8u1eRAHjrMEkQfyoXYG22m">
              Riksdagen ställer sig bakom det som anförs i motionen om att
              utöka möjligheten till nedsatta arbetsgivaravgifter för föreningar
              och tillkännager detta för regeringen.
            </item>
            <item xml:id="i-HPgfFi3uKpni7fXi8NLZhz">
              Riksdagen ställer sig bakom det som anförs i motionen om att
              genomföra en översyn av mervärdesskatten i förenklingssyfte och
              tillkännager detta för regeringen.
            </item>
            <item xml:id="i-Ps5QDayn1iQTCsoAH6z7mN">
              Riksdagen ställer sig bakom det som anförs i motionen om att
              ytterligare underlätta generationsväxling i företag och tillkännager
              detta för regeringen.
            </item>
            <item xml:id="i-XXdWzFmZ47otifGcX1jEYp">
              Riksdagen ställer sig bakom det som anförs i motionen om att
              utreda möjligheterna till ägarskiften till personal och tillkännager
              detta för regeringen.
            </item>
            <item xml:id="i-66tFU5MS1h9d4rGBb41ouQ">
              Riksdagen ställer sig bakom det som anförs i motionen om att
              komplettera utredningen om att avveckla fastighetstaxeringssystemet
              och tillkännager detta för regeringen.
            </item>
          </list>
        </div>
        <div xml:id="i-Sp1ARNwXYhW6KAbREXmUcu" type="motContent">
          <head xml:id="i-W7BqUnKdmfntQKykcDvyTi" type="h1">
            Motivering
          </head>
          <p xml:id="i-32T1fAcoTjDBJ3QX8BgBmc">
            Tabell 1 Kristdemokraternas förslag till anslag för 2022 uttryckt
            som avvikelse gentemot regeringens förslag
          </p>
          <p xml:id="i-LtYU4pgAbLDvhpno2yuogp">
            Tusental kronor
          </p>
          <table xml:id="i-2o8hVgrJMKEYiApRBfpsng">
            <row xml:id="i-DKpsrreSCfQvaY9vBJKXKQ" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-NdZt5nJSLw5UZ1E8n4butT">
              <cell>
                1:1
              </cell>
              <cell>
                Skatteverket
              </cell>
              <cell>
                8 202 898
              </cell>
              <cell>
                ±0
              </cell>
            </row>
            <row xml:id="i-4g5xudFYWmhkiLq3znfxxP">
              <cell>
                1:2
              </cell>
              <cell>
                Tullverket
              </cell>
              <cell>
                2 381 672
              </cell>
              <cell>
                100 000
              </cell>
            </row>
            <row xml:id="i-BWfQgf4QPqz1kkwRPLGLPx">
              <cell>
                1:3
              </cell>
              <cell>
                Kronofogdemyndigheten
              </cell>
              <cell>
                2 145 164
              </cell>
              <cell>
                30 000
              </cell>
            </row>
            <row xml:id="i-UvPLV71WdvYQ1ittGj1Mqw">
              <cell>
                Summa
              </cell>
              <cell>
                12 729 734
              </cell>
              <cell>
                130 000
              </cell>
            </row>
            <row xml:id="i-MP8Y81MXaqiTkWHc5KTpNP"/>
          </table>
          <p xml:id="i-Doy3VnY8Kv3yzmrrKJ85LU">
            Kristdemokratiska utgångspunkter i skattepolitiken
          </p>
          <p xml:id="i-6mE45Ep7xGMnELdTYMVdJh">
            Syftet med skatter är att finansiera offentliga utgifter, styra
            den ekonomiska utveck­lingen i en social och ekologisk riktning
            samt mildra inkomstspridningen. Samtidigt riskerar skatter att
            försämra ekonomins funktionssätt och leda till ett osunt ekonomiskt
            beteende. Strävan måste därför vara att skattesystemet är transparent
            och etiskt legitimt. Det är också viktigt att det utformas så
            att det stimulerar arbete, hederlighet, sparande och företagande.
          </p>
          <p xml:id="i-Lu8AeMv7RLbKhGMUBKp1i9">
            Skattesystemet ska vara utformat så att den enskilde i största
            möjliga utsträckning får behålla sin egen lön eller pension innan
            kompletterande bidrag betalas ut. Målet är att alla heltidsarbetande
            ska kunna leva på sin inkomst. Studier och kompetensutveck­ling
            måste löna sig. Skatte-, bidrags- och socialförsäkringssystemen
            ska sammantaget ta hänsyn till familjesituationen och försörjningsansvaret
            samt upplevas som rimliga av medborgaren.
          </p>
          <p xml:id="i-CWiMX1PFMNsUWfZRD7hG6N">
            Det är ett mål i sig att sänka skattetrycket. Kristdemokraterna
            har i tidigare reger­ingar varit med och sänkt skattetrycket –
            under perioderna 2006 till 2014 sänktes skatte­trycket, mätt som
            totala skatteintäkter i förhållande till bnp, från 46 procent
            till 42,7 procent. Det var en väldigt positiv utveckling som bidrog
            till ökad frihet för människor och familjer, och som ledde till
            ökade incitament till arbete och företag­samhet. Även den budget
            som Kristdemokraterna tillsammans med Moderaterna vann gehör för
            i riksdagen hösten 2018 innebar sänkt skattetryck. I Kristdemokraternas
            budget för 2022 sänks skatterna med cirka 13 miljarder, vilket
            resulterar i ett skattetryck på 39,6%. (Därutöver återfinns flera
            reformer som inte är medräknade, men som i praktiken innebär skattelättnader.
            Det handlar om nystartsjobb som innebär krediteringar av arbetsgivaravgifter
            och dubbelt jobbskatteavdrag för långtidsarbetslösa som får arbete,
            en reform som för 2022 av praktiska skäl betalas ut som ersättning
            istället skattelättnad.) Med det sagt måste varje skattesänkning
            samtidigt vägas mot angelägna prioriteringar inom välfärden.
          </p>
          <p xml:id="i-22S1USRtBgArNexjiQGuLe">
            I en globaliserad ekonomi utsätts främst kapitalskattesystemet
            för konkurrens. Kapitalskatterna måste därför vara konkurrenskraftiga.
            Beskattning av inkomster, varor, tjänster, fastigheter och förmögenhet
            eller andra former av beskattning får inte urholka äganderätten
            och ska utformas enligt vedertagna skatterättsliga principer som
            skatt efter bärkraft och likabehandling.
          </p>
          <p xml:id="i-FKqKx4a44Szun1LSbty18">
            Skattesystemet ska bidra till ett gott klimat för företagsamhet
            och främja eget ansvarstagande. Det är dessutom viktigt att skattereglerna
            utformas så enkelt som möjligt för att underlätta bland annat
            för småföretagsamhet.
          </p>
          <p xml:id="i-WP8RKFQpprvVnjyJrZBLwb">
            Nivån på mervärdesskatten bör i princip vara generell. En hög
            generell nivå på momssatsen medför dock att undantag kan behöva
            göras. Beskattningen ska utformas så att arbete, sparande och
            gåvor gynnas medan förbrukning av ändliga naturresurser, miljöpåverkande
            utsläpp och annan miljöskadlig verksamhet motverkas.
          </p>
          <p xml:id="i-E4Uz89mER4rLhNa2W2apo4">
            Det är en statlig uppgift att stödja kommuner som inte har ett
            tillräckligt skatte­underlag för att de ska klara sina lagstadgade
            skyldigheter gentemot kommunens invånare.
          </p>
          <p xml:id="i-JA5ACMg5DCSyWVoGEUFfs8">
            Sänkta skatter på jobb och företag stärker Sverige
          </p>
          <p xml:id="i-JRDHYiE7ksxDEzbrvizhiS">
            Kristdemokraterna värdesätter människans frihet högt. Därför
            anser vi att skattetrycket bör sänkas, för att medborgarna ska
            få mer pengar över i plånboken. Det stärker hus­hållens ekonomi
            och ökar tillväxten i landet, varpå fler jobb skapas och utanförskapet
            minskar. Dessutom innebär skattesänkningar som stimulerar till
            fler arbetade timmar att kommunernas ekonomi stärks långsiktigt,
            vilket är viktigt i en tid då kommunerna ställs inför stora utmaningar
            på grund av demografiska förändringar som innebär en allt högre
            försörjningskvot. Kristdemokraterna anser därför att inkomstskatterna
            är för höga i Sverige. Även företagen behöver skattelättnader
            som uppmuntrar till investeringar i omställning, och som innebär
            minskat regel- och administrationskrångel för de minsta företagen.
          </p>
          <p xml:id="i-LPTeyyUtQwGzQi4p5Kt6FN">
            Regeringens förvärvsavdrag sänker skatten lika mycket för inkomster
            från arbete, bidrag och ersättningar – vilket urholkar arbetslinjen.
            Kristdemokraterna vill istället se ökad lönsamhet i att arbeta
            och har därför flera förslag på sänkta skatter för breda löntagargrupper,
            pensionärer, barnfamiljer och för dem som har svårare att komma
            in på arbetsmarknaden. Våra skatteförslag minskar marginaleffekterna
            för dem som går från bidrag och ersättningar till arbete och ökar
            drivkrafterna till högre utbildning.
          </p>
          <p xml:id="i-QA25nn5b9CX46xQsyLroB5">
            Kristdemokraterna föreslår ett förstärkt jobbskatteavdrag med
            fokus på låg- och medelinkomsttagare. Jobbskatteavdraget är utformat
            så att samtliga med arbetsinkomster på 10 000 kr eller mer får
            ca 2400 kr lägre skatt per år. Det gör att skattesänkningen som
            andel av inkomsten blir som störst för de med låga månadsinkomster,
            något som särskilt stärker ekonomin för de som har knappa marginaler.
          </p>
          <p xml:id="i-9vTHoGGUs3SKn6bK4HSo7p">
            Jobbskatteavdraget möjliggör ökad konsumtion, sparande och minskar
            behovet av bidrags-och ersättningssystem. Drivkrafterna till arbete
            förstärks och ekonomin påverkas positivt. Samtidigt är förslaget
            utformat så att det tillsammans med vår skattesänkning för pensionärer
            inte innebär någon skatteklyfta mellan arbets- och pensionsinkomster.
          </p>
          <p xml:id="i-2JiH6HTtBdTAJTDwfKzq3L">
            Förslaget beräknas minska statens skatteintäkter med 12 miljarder
            kr 2022, 12,3 miljarder kr 2023 och 12,7 miljarder kr 2024.
          </p>
          <p xml:id="i-UGixtT4CbCwsQhuRNKeBvh">
            Även marginalskatterna behöver sänkas. Under 2014 betalade 22
            procent av alla barnmorskor statlig inkomstskatt. Fyra år senare
            betalade 26 procent statlig inkomst­skatt. Ökningen av andelen
            syns också inom poliskåren, där var tredje nu betalar extra 20
            procent på den lön som överskjuter brytpunkten. Konsekvensen blir
            minskade incita­ment att jobba en extra timme, vilket många inom
            exempelvis vården och polisen ställs inför. Därför höjer vi brytpunkten
            för när statlig inkomstskatt börjar betalas med tre procentenheter
            utöver inflation. Med Kristdemokraternas höjning förväntas skiktgränsen
            uppgå till en inkomst om ca 46 800 kr per månad. Det innebär en
            skattesänkning på upp till 400 kronor i månaden.
          </p>
          <p xml:id="i-PLidyTVZUmVrEXRqEMpjwY">
            Kristdemokraterna anser även att skatten på pensionsinkomster
            måste fortsätta sänkas. Därför såg vi till att alla pensionärer
            fick sänkt skatt i den budget som vi, tillsammans med Moderaterna,
            fick igenom i riksdagen hösten 2018. Bland dagens pensionärer
            finns en större grupp som har små ekonomiska marginaler. Dessa
            har ofta jobbat deltid i offentlig sektor, tagit hand om hem och
            barn, eller varit sjukskrivna under perioder i livet. Den ekonomiska
            tryggheten för dessa behöver förstärkas. Kristdemokraterna föreslår
            därför en skattesänkning som innebär 2 400 kr mer per år i disponibel
            inkomst. Tillsammans med höjt BTP, där vi föreslår ytterligare
            förstärkningar utöver regeringens förslag, innebär det upp till
            10 200 kr mer per år i inkomst för en pensionär med låg inkomst
            och hög hyra. Skattesänkningen görs via ett förhöjt grundavdrag
            och går till alla med en pensionsinkomst på över 10 000 kr i månaden.
            Konstruktionen ger mest förändring för pensionärer med låga inkomster.
            Skattelättnaden innebär ett skattebortfall på 5 miljarder kr 2022,
            5,1 miljarder kr 2023 och 5,3 miljarder kr 2024.
          </p>
          <p xml:id="i-qtXUcGf9ndM6MncmUx2WD">
            Den särskilda inkomstskatten, SINK-skatten, som betalas av bosatta
            utomlands sänktes av Alliansregeringen från 25 till 20 procent,
            men nuvarande regering höjde den till 25 procent igen. Kristdemokraterna
            anser att skatten återigen bör sänkas till 20 procent. Vi avsätter
            500 miljoner kronor per år i vårt budgetalternativ för detta.
          </p>
          <p xml:id="i-SGfXo83rxkmMyZSKoyAeHF">
            Återstarten av Sverige påskyndas av att företag gör investeringar
            som bidrar till omställning och tillväxt. Genom att ge företagen
            ekonomiska fördelar med att tidigarelägga sina investeringar kan
            företagen och svensk konkurrenskraft stärkas, fler anställdas
            och mer produkter och tjänster produceras. För att stimulera dessa
            investeringar, och därmed också klimatomställning och digitalisering
            i näringslivet, föreslår Kristdemokraterna en tillfälligt sänkt
            bolagsskatt för alla företag som gör investeringar under 2022.
            Skattereduktionen omfattar materiella inköp så som maskiner och
            andra materiella tillgångar som är avsedda långsiktigt i verksamheten.
            Skattereduktionen gäller för fysiska och juridiska personer som
            redovisar inkomst av näringsverksamhet. Detta omfattar bl.a. aktiebolag,
            enskild näringsverksamhet och ekonomiska föreningar och handelsbolag.
            Kristdemokraterna avsätter 6 miljarder kronor för 2022. För företag
            som har brutet räkenskapsår uppstår effekten först 2023, var för
            vi avsätter 1,7 miljarder kronor för förlorade skatteintäkter
            detta år. Det beräknas även uppstå en liten effekt under 2024
            för de företag som inte har någon skatt att reducera för 2023,
            om 0,1 miljarder kronor.
          </p>
          <p xml:id="i-VfNRXmhfgdA9ERaNkRu7V9">
            Idag är företag med en årlig omsättning som understiger 30 000
            kronor i normalfallet befriade från moms på varor och tjänster.
            Syftet med omsättningsgränsen är att förenkla administrationen
            och minska kostnaden för de allra minsta företagen.
          </p>
          <p xml:id="i-D9o8XVd1ChbRB4vbnzKG47">
            Sveriges omsättningsgräns är dock i ett internationellt perspektiv
            mycket låg. Regeringen höjer omsättningsgränsen för momsplikt
            till 80 000 kronor i budgetpropositionen för 2022. Kristdemokraterna
            har dock förslag om en höjning till 100 000 kronor. Detta skulle
            underlätta administrationen för cirka 5000 företag och innebära
            en skattelättnad på 450 miljoner kronor årligen. Detta skulle
            förenkla för fler små företagare att driva sin verksamhet och
            underlätta för dessa företag att växa. Reformen bör därefter utvärderas
            och eventuellt ytterligare höjning av gränsen ske.
          </p>
          <p xml:id="i-4oge8u6zgPxtBWZ1rMAVNJ">
            Vi föreslår också ett förbättrat investeraravdrag för att bredda
            ägandet i onoterade bolag och förbättra tillgången till kapital
            för dessa, och går fram med ett mer offensivt förslag gällande
            skattelättnader för personaloptioner än regeringen.
          </p>
          <p xml:id="i-EDgeQsqmFb36FqGnBYYTVu">
            Institutioner centrala för en välfungerande ekonomi
          </p>
          <p xml:id="i-FQQMS9t8D6RpXtGiYVeEt4">
            Myndigheterna Skatteverket, Tullverket och Kronofogdemyndigheten
            är av funda­mental betydelse för en välfungerande ekonomi som
            präglas av ordning och reda. Skatteverket ser, framför allt, till
            att de skatter som bestäms av politikerna i riksdag, landsting/regioner
            och kommuner tas in, men myndigheten har också viktiga brotts­bekämpande
            funktioner.
          </p>
          <p xml:id="i-WiYRZm7BE2QChBVTmqf5Td">
            Tullverket kontrollerar flödet av varor in i och ut ur Sverige,
            bidrar till ett säkert samhälle och säkerställer en konkurrensneutral
            och effektiv handel. Det senare är inte minst viktigt för Sverige
            som ett litet och handelsberoende land.
          </p>
          <p xml:id="i-VDDG356hBnLqjxWx7Crs7n">
            Kronofogdemyndigheten arbetar samtidigt med att upprätthålla
            en god betalnings­vilja i samhället, vilket är viktigt för all
            form av företagsamhet och för att förtroendet människor emellan
            ska upprätthållas på en hög nivå. Därtill är Kronofogdens arbete
            med skuldsanering för överskuldsatta mycket viktigt ur ett socialt
            perspektiv. Viljan att göra rätt för sig är av grundläggande betydelse
            i ett väl fungerande samhälle. Totalt har de tre myndigheterna
            nästan 15 000 anställda.
          </p>
          <p xml:id="i-SdRYSUSoZQH5gmAosEVBmZ">
            Kristdemokraterna anser att den svenska skattebasen bör skyddas.
            Samtidigt som det finns ett behov av en europeisk harmonisering
            anser Kristdemokraterna att svenska intressen bör värnas. Skatteverket
            har tillförts medel för arbetet med att skydda den svenska skattebasen
            och säkerställa ett effektivt användande av automatiskt informa­tionsutbyte.
            Kristdemokraterna välkomnar detta.
          </p>
          <p xml:id="i-WptE1d26WvAyfvmMz9PfmV">
            Service, tillgänglighet och lokalisering
          </p>
          <p xml:id="i-EXYrovjRLU7FX2Re4SNuXy">
            Skatteverkets, Tullverkets och Kronofogdemyndighetens service
            till medborgare och företagare bör fortsätta att förbättras. I
            detta avseende är det förstås centralt med vidare­utvecklade e‑tjänster.
            Allt fler människor använder dessa, men för de människor som ännu
            inte är fullt bekväma med elektronisk kommunikation är möjligheten
            till person­liga möten vid servicekontor av stor betydelse. Myndigheterna
            behöver därför även fortsättningsvis ha god fysisk närvaro över
            hela landet.
          </p>
          <p xml:id="i-TZPyEakfgDKESxtuHL8F6H">
            Kristdemokraterna välkomnar Statskontorets förslag till nya principer
            för myndig­heters lokalisering, som bland annat slår fast att
            myndigheter ska ta hänsyn till regional tillväxt vid beslut om
            lokalisering. Kristdemokraterna anser att Skatteverkets verk­samhet
            ute i landet är viktig och motsätter sig därför fler nedläggningar
            av lokala kontor.
          </p>
          <p xml:id="i-9JDDSCWGgLBuvq9a4XkpEk">
            Vi välkomnar också regeringens förslag om att utöka antalet servicekontor
            ute i landet (budgetpropositionen för 2020) och i utsatta områden
            (budgetpropositionen för 2021). Det möjliggör för fler personer
            och företag att få tillgång till Skatteverket, Pensionsmyndigheten
            och Försäkringskassan nära hemmet. Kristdemokraterna anser dock
            att större satsningar behövs för att stärka upp servicen på landsbygden.
            Därför vill vi öppna ytterligare sju servicekontor utöver de regeringen
            aviserat. De ytterligare sju kontoren bör placeras i kommuner
            som inte har några servicekontor idag. Vi föreslår dessa platser
            för nya servicekontor: Pajala, Arjeplog, Åre, Särna, Årjäng, Emmaboda
            och Hörby, och avsätter 15 miljoner kronor 2022 samt 30 miljoner
            kronor per år därefter för detta ändamål.
          </p>
          <p xml:id="i-m1PHBMu4YVqnct9nbYh8D">
            Viktigt att ytterligare synliggöra skattetrycket
          </p>
          <p xml:id="i-XMetKBRbp7UUXedmQWXNQu">
            Som beskrivits ovan har Kristdemokraterna medverkat till att
            skattetrycket sänkts i Sverige. Sverige har dock alltjämt en av
            de högsta skattekvoterna i världen.
          </p>
          <p xml:id="i-YQQJEfnRekLhhzg6Rv1hqt">
            Studier visar dock att svenskarna i gemen inte vet hur högt skatteuttaget
            är. Detta framkom inte minst i en rapport som samhällsdebattören
            och teknologie doktor Nima Sanandaji presenterade 2015. En viktig
            orsak till detta är att stora delar av skattetrycket kan betecknas
            som dolda.
          </p>
          <p xml:id="i-Em3bs9itrRwa9khaJCHZ92">
            Detta är problematiskt av flera anledningar, inte minst för att
            det försvårar för med­borgarna att bedöma huruvida man får ut
            det som utlovats av de inbetalade skatte­pengarna. Om stora delar
            av skatterna är dolda för medborgarna är det också svårare att
            bilda opinion för lägre skatter, men samtidigt enklare att höja
            desamma.
          </p>
          <p xml:id="i-83XYswPdnQrjNJewZ3dARs">
            I år deklarerade nästan 6,7 miljoner personer elektro­niskt på
            olika sätt. Det innebär att antalet digitala deklarationer ökat
            ännu ett år. Sedan 2019 finns också möjlighet att betala kvarskatt
            med Swish, vilket över 200 000 personer gjorde redan det året.
            Att servicen gentemot medborgarna ökar och deklarationerna förenklas
            är posi­tivt, men samtidigt leder det sannolikt till att färre
            personer riktar full uppmärksamhet mot sina skatteuppgifter, vilket
            kan bidra till de resultat som Sanandaji påvisar.
          </p>
          <p xml:id="i-VrgMfJiGi9WkrstxdUPEVj">
            Vad kan man då göra? Offentliga arbetsgivare måste visa vägen
            genom att tydligare redovisa samtliga skatter och avgifter på
            lönebeskedet. Det är inte mer än rätt att vi politiker kontinuerligt
            arbetar med att belysa och informera om hur vårt samhällssystem
            fungerar och vilka fundament det vilar på. En sådan viktig faktor
            är skattesystemet och medborgarnas vilja att betala skatt. För
            att förtroendet framöver ska fortsätta att vara stort för skattesystemet
            behöver vi göra vad vi kan för att informera om hur det fungerar
            och hur mycket skatt som egentligen tas in.
          </p>
          <p xml:id="i-BmdK6gZHGNj7bpVbEz4jrP">
            Förstärk Tullverket
          </p>
          <p xml:id="i-XU4ENhGsRs4fZdfb2iUzjg">
            Det svenska Tullverket har genomgått stora förändringar sedan
            Sveriges medlemskap i EU. Den fria rörligheten inom EU för mycket
            gott med sig men får inte innebära att svenska gränser står oskyddade.
            Kristdemokraterna vill stärka tullens brottsbekämpande verksamhet
            och gränsskyddet. Tullverket beslagtog 142 skjutvapen förra året,
            vilket är en stor ökning jämfört med året innan då 58 vapen beslagtogs.
            De beslagtog narkotika till ett värde av 3,4 miljarder kronor.
            Tullverket gör skillnad.
          </p>
          <p xml:id="i-CsGHaTg6giogmVL13mMncm">
            Tullverket är dock idag för starkt inriktat på att vara en uppbördsmyndighet
            under Finans­departementet. Det innebär att deras huvuduppgift
            är att kontrollera införseln av punkt­skattepliktiga varor och
            driva in skatt. Tullen söker också efter narkotika och illegala
            vapen, men myndigheten har för svaga befogenheter. Det är en del
            i en kedja som gjort att Sverige kallats för ett ”smörgåsbord”
            för internationella stöldligor. Endast tre procent av inbrotten
            i Sverige klaras upp, och enligt polisen begås en stor del av
            de så kallade åldringsbrotten, alltså brott mot äldre, av utländska
            stöldligor. Uppemot 90 procent av allt stöldgods förs ut ur Sverige
            och utländska stöldligor står för minst 50 procent av inbrotten.
            För att stoppa detta måste Tullen få ett uppdrag att kontrollera
            utförsel av gods.
          </p>
          <p xml:id="i-6WGSHiz2i3dpe7xVcJtxYZ">
            I den budget som Kristdemokraterna och Moderaterna drev igenom
            i Sveriges riksdag i december 2018 gavs Tullverket uppdraget att
            växa med 500 medarbetare och där beslutades också att Tullverket
            skulle få mer befogenheter (2018/19:SkU1). Detta har delvis uppfyllts
            i och med proposition 2020/21:192 Tullverket ges en utökad möjlighet
            att ingripa mot brott.
          </p>
          <p xml:id="i-BJ8pc7CJFAPvvsekXJAjAh">
            Emellertid menar Tullverket att förslaget också måste följas
            av ekonomiska tillskott och ett förändrat uppdrag för myndigheten
            för att få avsedd effekt. Kristdemokraterna föreslår därför att
            anslaget för Tullverket ska höjas med 100 miljoner kronor 2022–2024
            för en särskild satsning på att kontrollera utförsel av stöldgods,
            samt stärkt förmåga att bekämpa vapen- och narkotikahandel.
          </p>
          <p xml:id="i-47m9AtA2k8NcAQ627EVFvs">
            Utöver detta vill vi stärka Tullverkets befogenheter genom ett
            antal ytterligare reformer:
          </p>
          <list xml:id="i-AvxzsC659gnkw9pJpLcjgj" style="ul">
            <item xml:id="i-EgQvPoUUuBpawwE114TxVF">
              Tullen bör ges befogenhet att frihetsberöva misstänkta. Detta
              saknas idag, varför personer som kan antas ha stöldgods skulle
              kunna tillåtas gå ombord på exempelvis en färja även om stöldgodset
              blivit beslagtaget.
            </item>
            <item xml:id="i-6WP6vFDbb5asqbmxqTEF6x">
              Inresekontroller, det vill säga passkontroller och id-kontroller,
              bör ske i större utsträckning än idag.
            </item>
            <item xml:id="i-J1u8ovA6yVTRwK2Q2sx3eQ">
              Utbildningen av Tullens tjänstemän behöver ses över så att man
              kan agera mer polisiärt mot personer. Det innebär bland annat
              en ökad möjlighet till beväpning. Man ska kunna beivra människosmuggling,
              trafficking och utförsel av stulna bilar vilket idag endast är
              polisens uppgift. Det kräver att tullen också ska kunna frihetsberöva
              misstänkta personer. På kort sikt bör poliser placeras i Tullverkets
              arbetslag för att kunna fatta den typen av beslut på plats.
            </item>
            <item xml:id="i-Ya7MrMvSKmwaAYPCZMwkkn">
              Tullverket behöver flyttas från Finansdepartementet till Justitiedepartementet.
              På så vis kommer den departementala styrningen av myndigheten
              att mer inriktas mot vidare brottsbekämpning än endast uppbörd
              av skatt och kontroll av varor.
            </item>
          </list>
          <p xml:id="i-C1aHgP1GnftsEWZ5xwjCp9">
            Rätta felen i folkbokföringen genom en folkräkning
          </p>
          <p xml:id="i-H6bsW3iZ6CC4KKdUZ3xZCS">
            Kristdemokraterna föreslog i februari 2020 att en folkräkning
            ska genomföras i syfte att rätta till de fel som idag finns i
            folkbokföringsregistret. Enligt Skatteverkets bedömning finns
            det ungefär 200 000 fel i folkbokföringen. En folkbokföringsadress
            är ofta en förutsättning för att ta del av bidrag och ersättningar
            och av denna anledning är just folkbokföringsbrott grunden för
            andra typer av brott, som bidragsbrott. Detta gör det mycket angeläget
            att komma till rätta med dessa fel.
          </p>
          <p xml:id="i-Lt9BPH3BZeiSTduJsGn6Ah">
            Kristdemokraterna anser att fusk med bidrag och ersättningar
            är att begå brott mot hela vårt samhälle. Det drabbar såväl skattebetalarna
            som de som verkligen behöver ekonomiskt bistånd. Att rätta till
            felen i folkbokföringsregistret är därtill av stor vikt för att
            hitta människor som uppehåller sig i Sverige utan tillstånd, att
            identifiera personer som enbart på pappret befinner sig i Sverige,
            samt för att kartlägga och komma tillrätta med trångboddheten
            i många av våra städer. Kristdemokraterna anser därför att en
            folkräkning ska genomföras.
          </p>
          <p xml:id="i-2LZNdwdSJRGi1U18QmKXiu">
            Det initiativ vi tog våren 2020 fick inte riksdagens stöd, då
            regeringen, Liberalerna, Centerpartiet och Vänsterpartiet motsatte
            sig detta. Kristdemokraterna anser dock fort­satt att det finns
            ett brådskande behov av att genomföra en folkräkning, och att
            riks­dagen bör tillkännage detta för regeringen.
          </p>
          <p xml:id="i-AdtJuLStk79b7RArjjHYZ5">
            Stärkt juridiskt skydd för företagare
          </p>
          <p xml:id="i-MMaYHPaFcyXnSpLZLs1bKj">
            Många företagare utsätts för brott. Enligt en rapport från organisationen
            Företagarna från februari 2021 har drygt var tredje företagare
            utsatts för brott. Andelen brottsutsatta företagare ökar dessutom,
            från 30 procent 2017 till 36 procent 2020. Det kan röra sig om
            allt från bedräge­rier och bluffakturor till bolagskapningar eller
            osund konkurrens från yrkeskriminella som driver regelrätta verksamheter
            utan att betala skatt. Det är också viktigt att komma ihåg att
            brottsligheten inte bara drabbar de brottsutsatta. Hela 79 procent
            av de tillfrågade företagarna uppger att de fått ökade kostnader
            för brottsförebyggande åtgärder. Det hade förstås varit bättre,
            både för de enskilda företagarna och för Sverige i stort, om dessa
            pengar hade kunnat läggas på att utveckla verksamheten istället.
          </p>
          <p xml:id="i-RGcwPc2PKLqA1MK1fsoBbS">
            Kristdemokraterna menar att legitimationskontroll alltid bör
            göras vid ändring av person- eller företagsuppgifter hos Skatteverket
            och Bolagsverket. I första hand ska fler uppmuntras att använda
            e‑tjänster där inloggning sker med e‑legitimation, bank-id eller
            andra godkända sätt för legitimering. Den som vill lämna in en
            ansökan manuellt ska kunna göra detta via servicekontor där Skatteverket
            eller Bolagsverket finns.
          </p>
          <p xml:id="i-6q7767UfbemY65Rz64KkWV">
            Så kallade bluffakturor har blivit ett allvarligt problem. Varje
            bluffaktura är i sig ofta på en ganska liten summa men eftersom
            det sker organiserat kan gärningsmännen med några knapptryck skicka
            ut fakturor som sammantaget är på mycket stora belopp. Det är
            viktigt att bestämmelser om bedrägerier är anpassade för den systematik
            som dessa brott begås med idag, och Kristdemokraterna ser därför
            positivt på att brottsrubriceringen grovt fordringsbedrägeri nu
            är införd.
          </p>
          <p xml:id="i-T1sYVsJb1KSrnhof6rqseF">
            Ytterligare en form av bedrägeri är att använda en annan persons
            identitet för att vilseleda en tredje person att exempelvis leverera
            varor. Syftet är att den vars identitet man använder ska stå för
            kostnaderna.
          </p>
          <p xml:id="i-NNjv7Ggu2N9J9BxG6hRbru">
            Kristdemokraterna värnar de små och medelstora företagen. För
            att fler ska få möj­lighet att driva företag, anställa och utvecklas
            måste krångliga och oproportionerliga regler motverkas. Kristdemokraterna
            anser därför att reglerna kring företrädaransvar i aktiebolag
            måste vara rimliga. Enligt aktiebolagslagens regler för personligt
            ansvar vid kapitalbrist är ett aktiebolags styrelse och ledning
            inte ansvariga gentemot borgenärerna. Motsvarande bestämmelse
            gäller dock inte skatteskulder, där en styrelse kan hållas ansvarig
            om det saknas skatteinbetalningar vid likvidation, även om styrelsen
            följt alla steg i avseende på kontrollstämma etc. Kristdemokraterna
            vill se över och begränsa styrelsens och ledningens personliga
            ansvar för skatteskulder i fall där lagen har följts.
          </p>
          <p xml:id="i-9rzRGRx1AWHV65838x8PMK">
            Företag kan idag inte få ersättning för juridiska kostnader i
            väntan på dom i skatte­mål vid förvaltningsdomstol. Kristdemokraterna
            vill se över regelverket och göra det möjligt för företag att
            söka interimsersättning för rättegångskostnader i väntan på pröv­ning
            i högre instans, när Skatteverket överklagar.
          </p>
          <p xml:id="i-EDY2pMk7GZvMQzFmU7ts16">
            Vid till exempel skattemål är ordningen sådan att företagare
            måste betala utdömd skuld i väntan på avgörande från förvaltningsdomstolarna.
            En entreprenör kan därmed rent teoretiskt få huset utmätt även
            om vederbörande senare frikänns i högre instans. De anståndsregler
            som finns är begränsade och tillämpas mycket restriktivt. Kristdemo­kraterna
            vill se över anståndsreglerna. Det måste finnas synnerliga skäl
            om anstånd inte ska beviljas.
          </p>
          <p xml:id="i-LTyB77DtKJf9i4EZX5mBEc">
            I Skatteförenklingsutredningens förslag till regeringen 2014
            föreslås att skogskontot ska tas bort. Många skogsägare är beroende
            av skogskontot då det ger möjlighet till en jämnare affärscykel,
            genom att 60 procent skogsinkomster kan sparas för att betala
            för framtida kostnader som skogsvård eller andra investeringar.
            Kristdemokraterna anser att möjligheten för skogsägare att skjuta
            upp skatten bör kvarstå.
          </p>
          <p xml:id="i-KTare5FHKmM4ZWpwZxWFFU">
            I och med riksdagens antagande av Alliansens budgetmotion hösten
            2014 fick Skatte­verket i uppdrag att förenkla företagares skatteadministration.
            Kristdemokraterna vill följa upp och vid behov fortsätta detta
            arbete.
          </p>
          <p xml:id="i-BU9tzsXQv44sSeCspUELjt">
            Förenklingar för företagare
          </p>
          <p xml:id="i-2pTsVeky2JgnfnxtfJYWdR">
            Kristdemokraterna anser att systemet med personalliggare i dess
            nuvarande form behöver ses över. Det är angeläget att systemet
            med personalliggare inte innebär onödigt regelkrångel och en ständig
            oro för att små misstag ska leda till stora bötesbelopp, vilket
            många företagare idag upplever. Samtidigt behöver kontrollernas
            syfte och mål ses över för att de ska bli mer ändamålsenliga och
            svara mot de faktiska behoven.
          </p>
          <p xml:id="i-X9bKHbgsrUMxyJthZdDByE">
            Mörkertalet vad gäller personer som uppehåller sig olovligt i
            Sverige är stort. Enligt vissa uppgifter beräknas mellan 30 000
            och 50 000 personer uppehålla sig i Sverige utan tillstånd. Det
            egentliga antalet är med all säkerhet mycket större. Bristen på
            kontroll, inte minst med samordningsnummer, gör det lätt att leva
            i Sverige med en falsk identitet.
          </p>
          <p xml:id="i-8z5FtG5StGQffA2fQDy88e">
            Den sammantagna bedömningen är att antalet illegala invandrare
            har ökat de senaste åren. Det är oroande av många anledningar.
            Ett stort antal av dessa personer utnyttjas på den svenska arbetsmarknaden.
            Personer som lurats hit med löften om goda villkor och adekvat
            lön utnyttjas hänsynslöst. Det är detta problem som myndigheternas
            arbete och kontroller måste syfta till att stävja, inte att skapa
            onödigt regelkrångel för skötsamma företagare.
          </p>
          <p xml:id="i-SGbLtBixVk1BZ2RXMS33J">
            Därför vill vi se över systemet med personalliggare i dess nuvarande
            form. Information från realtidskontroller behöver kunna delas
            mellan myndigheter, vilket skulle bli möjligt med Kristdemokraternas
            förslag att lätta på sekretessen mellan myndigheter. Ett exempel
            på detta är Skatteverkets realtidskontroller vid arbetsplatser
            och den dithörande granskningen av personalliggare.
          </p>
          <p xml:id="i-ReAf9Z1iukmezefpeSL1RQ">
            Det är enligt vår uppfattning av stor vikt att personalliggare
            enbart används i de branscher där det finns skäl att ha kvar systemet.
            Det gäller exempelvis byggbranschen. Att bekämpa kriminalitet,
            motverka osund konkurrens och svartarbete är fortsatt viktigt,
            och nya arbetssätt bör ständigt utvecklas för att stoppa dessa
            problem. Befintliga regelverk måste också ständigt prövas för
            att se om syftet med dem uppnås. Personalliggarna ger idag inte
            önskad effekt, då det är alldeles för enkelt att lura systemet
            samtidigt som det skapar oro och regelkrångel. Därför behöver
            nuvarande system ses över, både för att underlätta för företagare
            och bättre bekämpa arbetslivskriminaliteten.
          </p>
          <p xml:id="i-7LPUgQHYVPJPrQEE2AU9f2">
            Inför entreprenörskonto
          </p>
          <p xml:id="i-Hup9ScBDCV4NCgxqD4Dirx">
            Kristdemokraterna föreslår också att en ny typ av entreprenörskonto
            införs för soloföretagare, som schablonbeskattas för maximal enkelhet.
            Detta skulle kunna bidra till nyföretagande och stärka egenanställdas
            flexibilitet att ha många uppdragsgivare. Kontot utfärdas av vanliga
            banker. Från entreprenörskontot får kontoinnehavaren ta ut lön
            till sitt personliga bankkonto eller kontant, vilket kan göras
            när och hur ofta kontoinnehavaren vill. Vid utbetalningar till
            kontoinnehavaren ska banken som utfärdat kontot dra av skatt i
            form av inkomstskatt och arbetsgivaravgifter och sätta in skattebeloppet
            hos Skatteverket. Entreprenörskontot är också kontot till vilket
            entreprenörens alla intäkter betalas. För att undvika att befintligt
            anställda går över till entreprenörskapskonto eller att systemet
            under längre tid ersätter anställningar, vilket inte är syftet
            – görs begränsningar vad gäller omsättning och uppdragsgivare.
          </p>
          <list xml:id="i-PKBfj9rkJfaLFvBoS18KPi" style="ul">
            <item xml:id="i-KkHW6Q8SuQDUTTszb664oH">
              Inget krav på att upprätta årsredovisning och ingen momsplikt
              upp till 600 000 kr
            </item>
          </list>
          <p xml:id="i-P8joTcVe76zQ48yf5xog8z">
            per år.
          </p>
          <list xml:id="i-BmRdp7JtsCaknVPCd7Qb56" style="ul">
            <item xml:id="i-3eAdiWtMkiCQKkShcRrizT">
              En uppdragsgivare får inte samtidigt ha soloföretagaren anställd
              och en enskild
            </item>
          </list>
          <p xml:id="i-3kNEyJrqHN4ahTrYtK3Aoe">
            uppdragsgivare får köpa tjänster av entreprenörskapsföretagaren
            för högst 100 000
          </p>
          <p xml:id="i-GGtFy1NkcuwDhd8Ld9Z9nG">
            kr per år.
          </p>
          <list xml:id="i-FavPvBPTKrR98ivvNSThXz" style="ul">
            <item xml:id="i-TaaxdomdAee8dLygYNCjL7">
              Uttag beskattas med 17,5 procent inkomstskatt och reguljära arbetsgivaravgifter.
            </item>
            <item xml:id="i-NXU6dKDZqwyqyBbgcrxKgA">
              De första 1000 kronorna som tas ut varje månad ska dock vara
              fria från inkomstskatt.
            </item>
            <item xml:id="i-K2HKmKSEwGGH22843yiS7F">
              Ett motsvarande grundavdrag på 12000 kr per år men som alltså
              måste nyttjas med
            </item>
          </list>
          <p xml:id="i-2WaeUhehKNeTJLJ7JuRPQG">
            en tolftedel varje månad.
          </p>
          <list xml:id="i-4UqcWLUB7GjrqrhtEZqPnS" style="ul">
            <item xml:id="i-PFehqNKmtEjXoFqTtJULf9">
              Obegränsade uttag.
            </item>
            <item xml:id="i-X2Tr2Brf5gXnqgBqz7ZpTD">
              Socialförsäkringar bygger på historiska uttag.
            </item>
          </list>
          <p xml:id="i-3ftpRZUfHVQFA4naTAdBhd">
            Vi avsätter 10 miljoner kronor till Skatteverket 2023 och 2024
            för uppdraget att införa detta entreprenörskapskonto.
          </p>
          <p xml:id="i-QmQ44j757prTt5NpZfEr8M">
            Arbetet mot överskuldsättning
          </p>
          <p xml:id="i-UKmfU8dVHrvEq33taohPJd">
            Att komma tillrätta med problemen kring överskuldsättning till
            följd av snabblån och sms-lån är en viktig fråga, inte minst för
            många ungdomar som riskerar att hamna i en mycket utsatt situation.
            Kristdemokraterna har på olika sätt arbetat för att göra förbätt­ringar;
            exempelvis har det införts tillståndsplikt för snabblåneföretagen.
            Finansinspek­tionen har fått i uppdrag att utföra tillsyn av företagen
            och Konsumentverket har fått utökade sanktionsmöjligheter mot
            brister i kreditprövningen. Kristdemokraterna har också presenterat
            ytterligare förslag för skärpta regler kring högkostnadskrediter
            som sms-lån. Vi vill förbjuda utbetalningar av krediter mellan
            23 och 07 och införa ett nationellt skuldregister som omfattar
            alla krediter, så att kreditgivare kan tvingas skapa sig en helhetsbild
            av den enskilde konsumentens befintliga skulder. Båda dessa förslag
            är redan verklighet i Finland.
          </p>
          <p xml:id="i-3geLVVyLqfhAECq5sBjPFL">
            Kristdemokraterna är också positiva till att se över Kronofogde­myndighetens
            regler för vilka skulder som får lämnas över till myndigheten,
            och när det får göras. I kombination med Finansinspektionens tillsynsuppdrag
            kan det få en god effekt för minskad överskuldsättning.
          </p>
          <p xml:id="i-44mnZ4rfzV6UmkdFbpP3uM">
            Kristdemokraterna föreslår utökade resurser om 30 miljoner kronor
            per år för Kronofogde­myndighetens arbete med att motverka överskuldsättning.
            Detta arbete bör exempelvis ta sig uttryck i förstärkt förebyggande
            arbete för att und­vika långa handläggningstider.
          </p>
          <p xml:id="i-3GjQjrzzCYAHYGTSb686ZX">
            Antalet barn som berörs av verkställda avhysningar har ökat kraftigt
            under flera år. Under 2020 berördes 449 barn, vilket är något
            färre än 2019 då totalt 467 barn berördes. Motsvarande siffror
            under de två föregående åren var 448 (2018) och 392 (2017). Under
            den tid Kristdemokraterna satt i regering prioriterades detta
            arbete vilket ledde till kraftiga minskningar i antalet avhysta
            familjer med barn. Kristdemokraterna anser att särskilda insatser
            nu bör tillsättas för att återigen minska denna siffra och föreslår
            därför att barnfamiljer ska vara prioriterade inom Kronofogde­myndighetens
            uppdrag att motverka överskuldsättning.
          </p>
          <p xml:id="i-HavEL71uAFZ8bB5xExjJYE">
            Utveckla skattereduktionen för gåvor
          </p>
          <p xml:id="i-79EtX93DAZL5PSrpRL1fYR">
            Kristdemokraterna anser att civilsamhället spelar en viktig roll
            i samhällsutvecklingen och att det därför behövs åtgärder som
            skapar bättre förutsättningar för civilsamhället att fungera och
            utvecklas. Många viktiga verksamheter som till exempel anordnar
            sommar­aktiviteter för barn från ekonomiskt utsatta familjer,
            tar hand om flyktingar eller driver härbärgen för hemlösa bygger
            på människors ideella tid och engagemang samt gåvor från människor
            som vill stödja ekonomiskt. Alliansregeringen införde, på initiativ
            av Kristdemokraterna, gåvoskatteavdraget för att uppmuntra givande
            till ideella organisa­tioner. Ett år efter att avdraget infördes
            ökade det totala givandet till landets 90-konto­organisationer
            från 5,2 till 5,8 miljarder, enligt organisationen Giva Sverige
            (tidigare Frii, Frivilligorganisationernas insamlingsråd). Under
            samma period ökade den genom­snittliga månadsgåvan från 131 kronor
            per månad till 170 kronor per månad.
          </p>
          <p xml:id="i-v2JDig5mZFVnh3AMRXMBo">
            Kristdemokraterna såg därför mycket allvarligt på att den rödgröna
            regeringen tog bort möjligheten för den som skänker pengar till
            välgörande ändamål att göra skatte­avdrag för gåvan och prioriterade
            därför detta i arbetet med den kristdemokratiska och moderata
            budgetreservation som antogs av riksdagen i december 2018. Från
            och med den 1 juli 2019 är avdragsrätten för gåvor därför återinförd.
            Nu kan vi återigen se vilken nytta gåvoskatteavdraget gör för
            dessa organisationer. I mars 2020 var många övertygade om att
            intäkterna till ideella organisationer skulle minska på grund
            av coronaviruset. Med facit i hand kan vi konstatera att de insamlade
            medlen istället ökade, vilket skedde tack vare gåvoskatteavdraget.
          </p>
          <p xml:id="i-DMAgUnJVJzxrSzRAbxHKi2">
            Nu är det dags att börja utveckla gåvoskatteavdraget, bland annat
            så att takbeloppet för avdragsrätten höjs och fler typer av organisationer
            omfattas. Kristdemokraterna föreslår i vår budgetmotion för 2022
            att maximal skattereduktion höjs till 3000 kronor per år och person,
            vilket motsvarar 12 000 kronor per år i gåva. Vi avsätter 12 miljoner
            kronor för 2022, 13 miljoner kronor 2023 och 24 miljoner kronor
            för 2024 i vårt budgetalternativ för detta.
          </p>
          <p xml:id="i-V9JFb9z9RZe8ePb6eiPpJZ">
            Det finns också fler förbättringar av reformen som behöver göras
            och nu är det hög tid att börja göra dessa. Vi ser framför oss
            att skattereduktionen breddas så att många fler organisationer
            kan omfattas. Idag omfattas sociala ändamål och forskning, men
            en utredning bör tillsättas i syfte att fler ändamål ska kunna
            inkluderas. Organisationer som till exempel arbetar med miljö
            och klimat, djurskydd, hälsa och livsåskådning bör kunna omfattas
            i framtiden. Norge kan tjäna som modell för denna utvidgning då
            det norska gåvoskatteavdraget, precis som det svenska gör idag,
            från början endast omfattade ett fåtal organisationer men idag
            är utvecklat så att det omfattar över 600 organisationer.
          </p>
          <p xml:id="i-LS4nDZZZirABi78gpfftYV">
            Utredningen bör också studera förutsättningarna för att sänka
            den gräns som finns för hur stor varje enskild gåva måste vara.
            Det beloppet är idag 200 kronor, men sam­tidigt är den vanligaste
            gåvan 100 kronor. Det finns en uppenbar risk att denna gräns­dragning
            stänger ute en grupp från möjligheten till avdrag, och det vore
            därför positivt att sänka gränsen.
          </p>
          <p xml:id="i-FAUAST2sidN172Lx45iFab">
            Därtill bör också administrationen för de berörda organisationerna
            studeras i en utredning. Det är positivt att de avgifter som tidigare
            fanns nu är borttagna men av­draget innebär fortsatt en administrativ
            börda för organisationerna, vilket främst påverkar mindre organisationer.
            Det bör därför utredas hur administrationen kring avdraget kan
            förändras.
          </p>
          <p xml:id="i-DGvKYQgZ5EB2HjbCPC6Exp">
            Skatteregler som stöttar ideella föreningar
          </p>
          <p xml:id="i-PRdoLYy7rYCpVe6QEvDaLh">
            Idrottsföreningar som är medlemmar i Riksidrottsförbundet har
            i dag förmånliga skatteregler som innebär att en idrottsförening
            inte behöver betala arbetsgivaravgifter för idrottsutövare, tränare
            eller tävlingsfunktionärer, så länge ersättningen till dessa understiger
            ett halvt prisbasbelopp. Dessa regler främjar idrottsrörelsens
            verksamhet, och de positiva hälsomässiga effekterna för barn som
            kan ta del av den är väl belagda. Kristdemokraterna stödjer därför
            denna ordning.
          </p>
          <p xml:id="i-3VUozfaXgCxLQMzCZzj5A7">
            Men idrottsrörelsen är inte ensam om att bidra till samhället
            på detta sätt. Även andra föreningar har samma positiva effekter.
            För till exempel medlemsorganisationerna i Svenskt Friluftsliv
            är rättsläget oklart. Några av dessa organisationer är även med­lemmar
            i Riksidrottsförbundet och omfattas därför av det aktuella undantaget
            i sociala­vgiftslagen. Men för övriga organisationer är läget
            antingen oklart eller så gäller undan­taget inte dessa organisationer.
          </p>
          <p xml:id="i-47VVfj4SNTjh7jHXBzQP1D">
            Kristdemokraterna anser att det finns goda skäl att utvidga skattereglerna
            till att omfatta större delar av civilsamhällets organisationer,
            eftersom föreningslivet betyder mycket både för den enskilde och
            för samhället. Här lär sig inte minst barn att lyssna, att kompromissa
            och att samarbeta med andra. En utredning om detta bör därför
            till­sättas snarast. Vi avsätter även 95 miljoner kronor årligen
            för att möjliggöra detta.
          </p>
          <p xml:id="i-3WN4kkaZQJ7vMRb1S8ZoyE">
            Regelverket kring mervärdesskatten är i flera delar illa anpassat
            för det ideella föreningslivet. Detta försvårar vardagen för ett
            stort antal föreningar, men i vissa fall riskerar verksamheten
            att upphöra helt av skäl som kan härledas till momsregelverket.
          </p>
          <p xml:id="i-BfmE6Crhc9vyKyxgCMK8ft">
            Ett problem som många föreningar stött på är momsen på interna
            tjänster inom före­ningen. Dagens lagstiftning innebär att staten
            belastar lokala föreningar och församlingar med moms när de använder
            stöd som tagits fram inom och för den egna organisationen. Det
            handlar ofta om tjänster som medlemsadministration, juridiskt
            stöd eller it-stöd. Dessa tjänster tillhandahålls enbart inom
            den egna organisationen och är skräddarsydda för de behov som
            finns inom organisationen. Dessa typer av stöd är framtagna för
            att de som är verksamma inom organisationen kan lägga mer tid
            och energi på föreningens huvudsyfte, snarare än på administration.
          </p>
          <p xml:id="i-Dgj5sH6313oQD3qzHjfMBp">
            För organisationer som består av många olika delar, nationellt,
            regional och lokalt och där de olika delarna är egna juridiska
            personer så innebär dock detta en extra moms­kostnad, som förutom
            själva kostnaden också medför extra administrativt arbete.
          </p>
          <p xml:id="i-UP3tRE3ErDFitDXFGVZB1b">
            Ett annat problem som drabbar ideella organisationer uppstår
            när en förening söker en lokal att vistas i. Fastighetsägare kan
            frivilligt registrera sina fastigheter för moms och i och med
            detta är det möjligt att dra av momsen vid ny-, till- eller ombyggnad.
            Men om en fastighet eller lokal blivit momsregistrerad så får
            den endast nyttjas i moms­pliktig verksamhet. Detta innebär att
            en ideell förening, som inte bedriver momspliktig verksamhet,
            inte kan hyra lokalen. Konsekvensen blir att föreningslivet får
            svårare att hitta lokaler.
          </p>
          <p xml:id="i-X9DxE2bMZYwNHxhP84qVaT">
            Tidigare har detta problem lösts genom att föreningen hyrt lokalen
            på kort sikt, vilket accepterats även för momsregistrerade lokaler.
            Sedan 2016 har dock Skatteverket en ny syn på dessa korttidsupplåtselser
            som innebär att de inte längre är möjliga. Detta innebär att såväl
            många föreningar som fastighetsägare riskerar att göra fel, med
            stora ekonomiska konsekvenser som följd. Även detta problem behöver
            åtgärdas för att säkerställa ett livskraftigt ideellt föreningsliv
            i framtiden.
          </p>
          <p xml:id="i-HKzidpUAChitPFVP8tmXU">
            Momssystemet innehåller en lång rad undantag, och ibland också
            undantag till undantagen. De problem som beskrivs ovan berör inte
            bara ideella föreningar, utan all verksamhet som bedrivs momsfritt.
            Förändringar av mervärdesskatten behöver därför göras i en helhet,
            snarare än genom att skapa nya undantag för enskilda delar av
            sam­hället, då dessa riskerar att medföra helt nya problem. I
            en sådan översyn bör enkelhet för de som berörs, såsom de ideella
            föreningarna, vara en ledstjärna.
          </p>
          <p xml:id="i-4w3zut2A4z5WT1ie8ZLPJM">
            Borttagen reklamskatt
          </p>
          <p xml:id="i-L1iSkenGhkRLfYaUXJUinD">
            Regeringen har i sitt budgetförslag för 2022 föreslagit att reklamskatten
            ska avskaffas. Detta är något Kristdemokraterna har drivit under
            många års tid och vi välkomnar därför att regeringen nu genomför
            detta. Under exempelvis år 2018 betalade ideella föreningar cirka
            58 miljoner kronor i reklamskatt. De pengar som kommande år skulle
            ha gått till att betala skatt kan nu istället användas för att
            stärka föreningslivet och förbättra förutsättningar för föreningar
            att fokusera resurserna på kärnverksamheten som ofta kommer barn,
            unga och äldre till del. Därmed kan gemen­skapen och de mellanmänskliga
            relationerna i samhället stärkas.
          </p>
          <p xml:id="i-PvAK3BWCiDVXVBYs9yVnyH">
            Skatteregler för ägarskiften i fåmansföretag
          </p>
          <p xml:id="i-HtQ5nGQFVoVF88FJ3iNpX5">
            Kristdemokraterna anser att skatteregler måste underlätta företagande,
            eftersom före­tagande är grunden för vårt välstånd. Regelverken
            måste underlätta för fler företag att starta, men minst lika viktigt
            är att underlätta för befintliga företag att vara livskraftiga
            över tid. Ett sätt att bidra till det är att underlätta ägarskiften
            mellan närstående i fåmans­företag, ofta kallat generationsväxlingar.
            Dessa innebär ofta att ett företag tas över av nästa generation
            i familjen.
          </p>
          <p xml:id="i-HzrJsBRVZmBb8osJFNyde5">
            Tack vare M/KD-budgeten för 2019 togs steg i rätt riktning, genom
            att vi i den säkerställde att generationsskiften kan ske utan
            att missgynnas skattemässigt. Men fortfarande kvarstår onödiga
            hinder som försvårar dessa generationsväxlingar. En förut­sättning
            för att generationsväxlingar ska behandlas på samma sätt som vid
            försäljning till en extern part är att den tidigare delägaren
            har upphört att vara verksam i familje­företaget. Något liknande
            krav finns inte när försäljning sker till extern part. Ofta är
            det ett krav från kreditgivare att överlåtaren stannar kvar en
            tid i företaget, vilket också påpekades av flera remissinstanser
            i samband med att beslutet togs. Konsekvensen blir att det ställs
            höga krav på familjeföretag att i god tid planera för en generationsväxling
            och att hinder som försvårar detta fortfarande är kvar. Regeringen
            bör lägga fram en proposition för att ta bort även detta hinder
            för generationsväxling.
          </p>
          <p xml:id="i-2WzUWEn3EqDY314VL51vti">
            Många svenska företag riskerar också att behöva läggas ner när
            företagares barn inte vill ta över verksamheten. Den företagare
            som vill gå i pension riskerar därmed att behöva likvidera sitt
            livsverk, trots att det är livskraftigt. För bara några decennier
            sen var det vanliga att familjeföretag togs över av barnen, men
            idag görs detta bara i omkring 30 procent av fallen, och trenden
            verkar fortsätta nedåt.
          </p>
          <p xml:id="i-6i4FDJnRiQvUrSaNEihwRF">
            Inom kort kommer många företagare gå i pension. 60 procent av
            företagarna är över 50 år och 29 procent är över 65. Problemet
            är som störst i glesbygdsområden – i övre Norrland har nästan
            hälften av företagarna passerat pensionsåldern. Fler än var femte
            företagare planerar att dra sig tillbaka de närmaste fem åren
            och en tredjedel tror att deras företag kommer behöva läggas ner.
            Detta är slöseri med arbetstillfällen och före­tagande.
          </p>
          <p xml:id="i-W1NSiaoiHJupwWd33Lbqxj">
            Därför vill Kristdemokraterna utreda möjligheten för personal
            som vill äga och driva vidare företag att kunna göra det. Det
            finns flera internationella exempel på hur detta kan genomföras,
            och en utredning bör se över hur ägarskiften av detta slag bäst
            kan främjas i en svensk kontext. Vi vill också öppna ett antal
            ägarskifteskontor utöver landet som kan ge råd och stöd i ägarskiftesprocesser
            – både inom familjer och för de företa­gare som vill lämna över
            verksamheten till sin personal. Vi avsätter 15 miljoner kronor
            per år i vårt budgetalternativ för att möjliggöra fem sådana kontor.
          </p>
          <p xml:id="i-93SkKysMKuptZLKMwTUeCT">
            Utöver detta föreslår Kristdemokraterna att avdragsrätten för
            avsättningar till vinstandelsstiftelse när de sker i syfte att
            köpa ett helt bolag vid ägarskifte bör regleras, så att det tydligt
            framgår i lagstiftningen att detta är möjligt. Vi vill också att
            undantag/dispens från förvärvslåneförbudet ska förtydligas så
            att de gäller för personal som själva eller via en juridisk person
            lånar för att köpa ett helt bolag vid ägarskifte.
          </p>
          <p xml:id="i-8D8ZH4Kf5vyLBPYCriJ3V9">
            Momsregler ska inte försämra vård eller utbildning
          </p>
          <p xml:id="i-HNdyASJeh43GqAtcRA7pHH">
            Sedan den 1 juli 2019 gäller nya regler för inhyrning av personal
            i vården, som innebär att den momsbefrielse som tidigare gällt
            för alla led i vården inte längre gäller. Detta är en följd av
            Skatteverkets tolkning av ett beslut i Högsta förvaltningsdomstolen.
            Beslutet har inneburit större administrativa bördor för aktörer
            i vården, men också att konkurrensförutsättningarna mellan privata
            och offentliga vårdgivare snedvrids. Detta eftersom offentliga
            vårdgivare kompenseras för sina momskostnader krona för krona.
            Privata vårdgivare kan kompenseras via regionerna enligt en schablon,
            men denna används mycket olika från region till region. Resultatet
            blir sämre tillgänglighet i vården runtom i Sverige.
          </p>
          <p xml:id="i-3Tjo6FZ4mDQ4PHD23zuHwR">
            För att motverka detta tog Kristdemokraterna under våren 2019
            initiativ till ett tillkännagivande till regeringen om att åtgärder
            snarast måste vidtas för att neutralisera effekterna av vårdmomsen.
            Riksdagen beslutade i juni 2019 att rikta detta tillkännagivande
            till regeringen, vilket var positivt.
          </p>
          <p xml:id="i-4wwQaamjCfi7vNEncqxKpU">
            Trots riksdagens beslut om en skyndsam hantering, avvaktade regeringen
            till februari 2020 med att tillsätta utredningen. Utredaren presenterade
            sitt förslag först i juni 2021, två år efter att riksdagen krävde
            en skyndsam hantering. Tyvärr tvingas vi kristdemokrater också
            konstatera att det förslag utredningen lade fram är otillräckligt.
            Detta eftersom man endast föreslagit en mindre justering i den
            schablonersättning som privat drivna verksamheter kan få utbetald
            via regioner och kommuner. Eftersom schablonersättningen inte
            täcker de faktiska kostnaderna och dessutom betalas ut i olika
            utsträckning i olika regioner, så löses inte grundproblemet med
            att olika aktörer i vården betalar olika skatt för sin inhyrda
            personal.
          </p>
          <p xml:id="i-WXVst5txckEsViUf6rx6wx">
            Tyvärr kan vi konstatera att problemet med moms på inhyrda konsulter
            växer och riskerar att drabba även andra områden som tidigare
            varit undantagna från moms. Inom yrkeshögskolorna finns en stor
            oro inför framtiden, eftersom Högsta förvaltningsdomstolen under
            våren 2021 fastslog att utbildande konsulter ska anses vara inhyrd
            personal och därmed vara momspliktiga.
          </p>
          <p xml:id="i-H6RvwcngPDxPxhPXBvbfMY">
            Om en yrkesutbildning ska kunna hålla hög kvalitet så är det
            förstås helt nödvändigt att låna in människor med spetskompetens
            från olika företag. Men även inom detta område snedvrids konkurrensen
            mellan privata och offentliga utförare, då offentligägda utförare
            får full momskompensation. 2020 stod de privata utförarna för
            73 procent av alla yrkeshögskoleplatser, vilket indikerar att
            momsproblemet kan bli mycket stort.
          </p>
          <p xml:id="i-7zRa5Sx8HJWeNYoi5tm3TW">
            Mot bakgrund av detta vill vi kristdemokrater se en lagändring
            som tydliggör att vården, men också utbildning och andra välfärdsområden
            som är undantagna från moms, är det i alla led. Annars riskerar
            liknande problem att dyka upp på nya områden. Till dess en lagändring
            är på plats krävs det att de privata aktörernas momskostnader
            ersätts likvärdigt med de offentligt drivna.
          </p>
          <p xml:id="i-MQKjEGH1wEHBy7Wc2fUYGZ">
            Absolut nej till återinförd fastighetsskatt
          </p>
          <p xml:id="i-AaNUp5Q9tD43XXB5zzNHy">
            Kristdemokraterna var drivande i reformeringen av den statliga
            fastighetsskatten. Den gamla fastighetsskatten var avskydd och
            avskaffades på väldigt goda grunder. Skatten, som var oförutsägbar
            och uppfattades godtycklig av allmänheten, beskattade bostäder
            löpande oavsett om det fanns några löpande inkomster att betala
            med. Detta medförde att många människor kände en växande oro för
            om de kunde bo kvar i sina hem. Skatten bidrog också till socioekonomisk
            segregation, då människor som inte hade råd med skatten i bostadsområden
            med växande popularitet tvingades flytta.
          </p>
          <p xml:id="i-QCHinBVpYeAiQ6RNifh7Jr">
            Trots detta lyfts ibland frågan om återinförd fastighetsskatt,
            men sedan januariparti­erna utlovade en ”omfattande skattereform”
            så har frågan blivit alltmer aktuell. Det är värt att notera att
            en del aktörer inte bara föreslår fastighetsskatt på småhus, utan
            även på bostadsrätter.
          </p>
          <p xml:id="i-F4zFbwgWH3ypB8z7gj894t">
            Kristdemokraterna vet att ett återinförande av fastighetsskatten
            skulle få stora konse­kvenser för många människor. Den skulle
            innebära en extra årlig beskattning på tio­tusentals kronor för
            många hushåll. För Kristdemokraterna är ett återinförande av den
            gamla fastighetsskatten därför helt uteslutet.
          </p>
          <p xml:id="i-RPKsrqR8SKZsnEy4JkLzz6">
            Avveckling av fastighetstaxeringssystemet
          </p>
          <p xml:id="i-G84BwsxuuWHLqNX9iCoPMd">
            Som nämndes ovan var Kristdemokraterna drivande i att avskaffa
            det gamla systemet för fastighetsskatt. Vi vill nu gå vidare genom
            att helt slopa taxeringsvärdessystemet, vilket är kostnadskrävande
            och bidrar med krångel för enskilda småhusägare. Att systemet
            finns kvar gör det också enklare att återinföra fastighetsskatten
            enligt den tidigare modellen.
          </p>
          <p xml:id="i-BFMr8vqYkFiR2UrU9eHTmr">
            Bostadstaxeringsutredningen lämnade sitt betänkande till regeringen
            i augusti 2012. Denna lade fram två förslag: ett kring hur taxeringssystemet
            kan avvecklas och ett rörande hur systemet kan förenklas. Avvecklingsförslaget
            innebär att fastighetstaxering­en avskaffas för bostäder och lantbruksenheter
            och följaktligen att den löpande beskattningen inte längre kan
            beräknas utifrån taxeringsvärden.
          </p>
          <p xml:id="i-TQ6Hcfw4Vwd2hQgcKiU1f5">
            Utredningen föreslår därför en ny modell för att beräkna den
            kommunala fastighets­avgiften och den statliga fastighetsskatten,
            utifrån storleken på byggnad respektive mark, alltså antalet kvadratmeter,
            med vissa maxbelopp. Kristdemokraterna anser inte att denna modell
            är optimal utan vill komplettera den genomförda utredningen i
            syfte att hitta ett system som blir mer rättvist.
          </p>
          <p xml:id="i-Hsu28PXvSDr5S77Cuy1xNF">
            Förbättrad skattemoral – den svarta ekonomin på tillbakagång?
          </p>
          <p xml:id="i-QPUJgGiyaXQjALtNtp68Y3">
            En förutsättning för att trovärdigheten för skattesystemet ska
            kunna upprätthållas är att den svarta ekonomin motarbetas och
            minskar. Det är inte förenligt med en god etik och ett gott samhällsansvar
            att undanhålla den skatt som är grunden för den välfärd vi har
            i Sverige. Människor kan ha invändningar mot olika procentsatser
            i olika skatter, eller skatters existens överhuvudtaget. Men skattebeslut
            som är fattade i god demokratisk ordning måste efterlevas, annars
            riskerar i förlängningen välfärdens finansiering att urholkas.
          </p>
          <p xml:id="i-5tY837373qb1qjxx87pExM">
            Lyckligtvis verkar det som om den svarta ekonomin är på tillbakagång.
            Skatteverket genomför årligen enkätundersökningar riktade till
            medborgare och företag. I den under­sökning som presenterades
            i mars 2018 framkom att så få som 4 procent av responden­terna
            anser att det är okej att jobba svart, jämfört med 17 procent
            drygt tio år tidigare. Undersökningen visade även att acceptansen
            för svartarbete generellt sett är låg.
          </p>
          <p xml:id="i-RZ492w3NG9DBFvFeLz5fyr">
            Allmänhetens normer kring svartarbete och skattefusk har förändrats
            i positiv rikt­ning under ungefär samma period som den dåvarande
            alliansregeringen införde jobb­skatteavdragen och de så kallade
            rot- och rutavdragen. Rapporten ”Om RUT och ROT och VITT och SVART”,
            som Skatteverket släppte 2011, visade på att de senare skatte­reformerna
            haft positiv påverkan på medborgarnas syn på svartarbete. I senare
            mätning­ar framkommer dock att benägenheten att anlita svart arbetskraft
            har ökat i samband med förändringarna i rut- och rotsystemen.
            Det syns en särskilt stor ökning under åren 2015–2016 i benägenheten
            att anlita svart arbetskraft. Skatteverket nämner själva den förändring
            som regeringen gjorde med rotavdraget. Kristdemokraterna ser därför
            allvar­ligt på att den rödgröna regeringen under den förra mandatperioden
            på olika sätt för­sämrat dessa reformer kraftigt. De förbättringar
            av rutavdraget som Kristdemokraterna och Moderaterna drev fram
            genom vår budgetreservation i december 2018, och som sedan genomförts
            av regeringen, är positiva av bland annat detta skäl. Vi välkomnar
            att regeringen nu höjer takbeloppet för rutavdraget ytterligare,
            men ser samtidigt att ytter­ligare förbättringar behöver göras,
            vilka beskrivs närmare i vår motion på utgiftsområde 24 Näringsliv.
          </p>
          <p xml:id="i-RZkqC6as5LonPTwHAgxfJy">
            Kristdemokraterna ser det som centralt att inte minst Skatteverket
            fortsätter arbetet med att trycka tillbaka den svarta ekonomin.
            I det avseendet är det extra viktigt att myndigheten håller uppe
            sina höga förtroendesiffror bland allmänheten. Även dessa hjälper
            till att hålla uppe skattemoralen.
          </p>
          <p xml:id="i-6nK6SNMaj47YKZGjTrH47k">
            Kristdemokraterna har sen tidigare föreslagit inrättandet av
            en myndighet som får ett huvudansvar för att hantera utbetalningar
            och motverka felaktiga utbetalningar, och att en sådan myndighet
            – utöver att stå för alla utbetalningar av de statliga bidragen
            – även ska kontrollera de kommunala och regionala välfärdsutbetalningarna.
            Myndigheten ska få ett tydligt uppdrag att bekämpa välfärdsbrottslighet
            – både i form av ett förebyggande arbete och i brottsbekämpande
            syfte. Kristdemokraterna välkomnar att regeringen i budgetpropositionen
            för 2022 aviserar att en samordnande myndighet för att motverka
            fusk ska inrättas, men beklagar att arbetet inte kommer påbörjas
            förrän 2023 och anser att fler förändringar måste till. Det gäller
            inte minst möjliggörandet av bättre utbyte av information mellan
            myndigheter, ska betalningsmyndigheten aktivt leda, stödja och
            följa övriga myndigheter, arbetslöshetskassor och kommuner/regioners
            arbete med att motverka felaktiga utbetalningar.
          </p>
        </div>
        <div xml:id="i-Fmz28Y4qUtoFNN4Ykri9L8" type="signatureBlock">
          <list xml:id="i-Nz4PC6PzYrPu35Ce3yKn6B">
            <item xml:id="i-4SBiuF5LynbpfbcTr2qUh1" type="signature">
              Hampus Hagman (KD)
            </item>
            <item xml:id="i-MBLsYnpKzVW73Hy4bhBhHr" type="signature">
              Michael Anefur (KD)
            </item>
            <item xml:id="i-3CY7hWodEFSDDS9752E7kT" type="signature">
              Sofia Damm (KD)
            </item>
            <item xml:id="i-9Whev9a9mcWW8L92HT2VW9" type="signature">
              Hans Eklind (KD)
            </item>
            <item xml:id="i-DJmKBd5JZJehW5NfWC3EEE" type="signature">
              Jakob Forssmed (KD)
            </item>
            <item xml:id="i-KRL8NMuVnQbWtHv71HEh5v" type="signature">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
