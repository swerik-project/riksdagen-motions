<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__781/mot_1961__ak__781-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 781 år 1961
          </p>
          <p>
            Nr 781
          </p>
          <p>
            Av herr Braconier, i anledning av Kungl. Maj:ts skrivelse nr
            101, med överlämnande av redogörelse från Nordiska rådets svenska
            delegation.
          </p>
          <p>
            I Nordiska rådets svenska delegations redogörelse för rådets
            nionde session i år beröres frågan om svenska medborgares rätt
            att förvärva fast egendom i Danmark. I nämnda land trädde år 1960
            i kraft en ny lag, enligt vilken det av personer, som icke är
            bosatta i Danmark men som önskar köpa fast egendom i detta land,
            kräves tillstånd för sådant förvärv. Tidigare har enligt dansk
            rätt jordförvärv i Danmark varit tillåtna även för andra än i
            Danmark bosatta utan särskilt tillstånd. De nya bestämmelserna
            tillkom för att hindra de allt livligare tyska markköpen längs
            hela Jyllands väst- kust, vilka hotade att förvandla denna del
            av Danmark till ett tyskägt om- råde. Såsom framgår av redogörelsen
            har dessa regler kommit att tilläm- pas så, att även svenskar,
            som utan att vara bosatta i Danmark önskat köpa fastighet där,
            vanligen för sommarbruk, fått sina dispensansökningar av- slagna.
            Av delegationens redogörelse att döma synes man icke under rådsmötet
            ha lyckats vinna någon större förståelse från dansk sida för de
            svenska önskemålen på denna punkt. Då det här är fråga om en ur
            nordisk synpunkt icke helt obetydlig angelägenhet kan den förtjäna
            viss uppmärksamhet. Som bekant gäller även i Sverige en ordning,
            enligt vilken det av utländsk medborgare kräves tillstånd vid
            förvärv av fast egendom i vårt land. Inget fall är emellertid
            känt från senare år, då t. ex. danska medborgare vägrats tillstånd
            att här köpa fast egendom av det slag varom nu är fråga. Ett icke
            ringa antal personer, som är bosatta i Danmark, har också använt
            sig av dessa möjligheter och köpt sommarställen på denna sidan
            Öresund. Enligt min mening innebär det något för det nordiska
            samarbetets fort- satta utveckling betydelsefullt, att människor
            under sina ferier slår sig ned i ett nordiskt grannland. Genom
            de personliga kontakter, som skapas på detta sätt, stärkes förbindelserna
            och ökas förståelsen mellan länderna bättre än på de flesta andra
            vägar. Inte minst den som blivit husägare och därmed ”fast bosatt”
            under sin semestertid i ett grannland får härigenom en mångfald
            anknytningar till sistnämnda land, vilka på längre sikt kan visa
            sig ytterst värdefulla. Efter hand som det stigande välståndet
            öppnar möjlighet för allt flera att skaffa sig sommarställen,
            får de här anförda synpunkterna ökad tyngd. Särskilt för de delar
            av våra folk, som bor runt Öresunds stränder, ter
          </p>
          <pb facs="riksdagen-motions-pdf/data/1961/mot_1961__ak__781/mot_1961__ak__781-002.pdf"/>
          <p>
            Motioner i Andra kammaren, nr 781 år 1961 3
          </p>
          <p>
            det sig naturligt att icke betrakta landet på andra sidan vattnet
            som ett ut- land, där det är förbjudet att köpa sommarställen,
            om man skulle så önska. Den fasta förbindelse mellan de båda länderna,
            som snart kommer att byg- gas, kommer ytterligare att betona den
            naturliga samhörigheten inom denna del av Norden. Från de här
            angivna synpunkterna synes det vara ett icke alldeles ovä- sentligt
            bakslag för samarbetssträvandena i de nordiska länderna, då ett
            land ensidigt börjar tillämpa en politik, som leder till att hittillsvarande
            frihet att köpa sommarställen över gränserna avskaffas. En utveckling
            i motsatt riktning ter sig långt naturligare. Den omständigheten
            att man i Danmark ansett sig böra träffa föranstalt- ningar för
            att begränsa de tyska markköpen på Jyllands västkust kan icke
            rimligtvis vara någon anledning till diskriminatoriska åtgärder
            gentemot de nordiska grannarna. Det nordiska samarbetets grundtanke
            består just däri att man ger personer, som är medborgare eller
            bosatta i ett nordiskt grannland, vissa förmåner, som man icke
            är beredd att lämna andra per- soner, som ej har förbindelse med
            Norden. Nordiska rådet riktade 1958 till regeringarna i Danmark,
            Finland, Norge och Sverige en rekommendation om att söka genomföra
            likställighet för nordiska medborgare med hänsyn till rätten att
            förvärva fast egendom för bostadsändamål (rek. nr 3/1958). Denna
            biträddes även från danskt håll. Nordiska rådet har, som framgår
            av berättelsen, vid årets session uttalat sig för att stå fast
            vid de principer, varåt rådet givit uttryck i denna rekom- mendation.
            Det bör under sådana omständigheter vara angeläget för sven- ska
            regeringen att i överensstämmelse med rekommendationens krav söka
            verka för att nordiska medborgare fritt får förvärva bostadsfastighet
            inom Norden och att därvid söka få till stånd en förändring i
            den nuvarande danska ordningen. Under åberopande av det anförda
            hemställes, att riksdagen ville, då Kungl. Maj:ts skrivelse nr
            101 be- svaras, giva uttryck för den meningen, att Kungl. Maj:t
            bör i överensstämmelse med Nordiska rådets rekommenda- tion nr
            3/1958 verka för att svenska medborgare och jäm- väl andra i Sverige
            bosatta vad beträffar rätten att för- värva fast egendom för bostadsändamål
            beredes sådan lik- ställighet med de i vederbörande land bosatta,
            varom talas i nämnda rekommendation.
          </p>
          <p>
            Stockholm den 25 april 1961
          </p>
          <p>
            Jean Braconier
          </p>
        </div>
      </div>
    </body>
  </text>
</TEI>
