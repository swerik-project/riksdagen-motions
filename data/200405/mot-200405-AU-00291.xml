<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-AU-00291">
  <teiHeader>
    <fileDesc>
      <titleStmt>
        <title>Från jämställdhet till feminism</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Från jämställdhet till feminism</title>
          <idno type="rdwebb">GS02A291</idno>
          <rs type="number">A291</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GS02A291/text</ref>
          <ref type="dokument_url_html">http://data.riksdagen.se/dokument/GS02A291</ref>
          <ref type="dokumentstatus_url_xml">http://data.riksdagen.se/dokumentstatus/GS02A291</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DMGKRcZKJjLDnd1Mozdje8</idno>
            <name>Camilla Sköld Jansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EHMc82SfYToGm3zUYWU3eU" type="signed"/>
        <correspContext corresp="i-EHMc82SfYToGm3zUYWU3eU">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-DMGKRcZKJjLDnd1Mozdje8"/>
        </correspContext>
        <correspAction xml:id="i-MqfezHB9HXgzTfQu3t9Hbh" type="referral">
          <date when="2004-10-14"/>
        </correspAction>
        <correspAction xml:id="i-9mazEf3avcvEhoHHMrWNXS" type="dismissal">
          <date when="2004-10-14"/>
        </correspAction>
        <correspAction xml:id="i-4rQRUF6kFiUDrDAw2NpvVj" type="submission">
          <date when="2004-10-05"/>
        </correspAction>
        <correspAction xml:id="i-36WTXK96KxWoxUneHFGWmb" type="assigned"/>
        <correspContext corresp="i-36WTXK96KxWoxUneHFGWmb">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_A_291/mot_200405_A_291-0001.pdf"/>
      <pb facs="riksdagen-motions-pdf/data/200405/mot_200405_A_0291/mot_200405_A_0291-0001.pdf"/>
      <pb facs="riksdagen-motions-pdf/data/200405/mot_200405_A_291/mot_200405_A_291-0001.pdf"/>
      <pb facs="riksdagen-motions-pdf/data/200405/mot_200405_A_0291/mot_200405_A_0291-0001.pdf"/>
      <pb facs="riksdagen-motions-pdf/data/200405/mot_200405_A_0291/mot_200405_A_0291-001.pdf"/>
      <div xml:id="i-Xc6Tpnu6zvhDipy2FKQPpA" type="motHeader">
        <div xml:id="i-Ug3knDHW6pKBnjtwCZTaHP" type="motTitle"/>
        <div xml:id="i-UcEFBfj7pUYphiwVipzv4d" type="motSubmissionInfo"/>
      </div>
      <div xml:id="i-4JWyEzVwVJwQa2YzG2c9Jf" type="motBody">
        <div xml:id="i-R6W5LwFkJrLw5GxQ9RuPxE">
          <p xml:id="i-9g38BvPaW5BKR6iv2UrTu5">
            2004/05 mnr: A291 pnr: v277
          </p>
          <p xml:id="i-EiJfRHiq7UEvymGVE5HJJz">
            Motion till riksdagen 2004/05:A291
          </p>
          <p xml:id="i-zPGnMNB3ptp7wYrGXXNWt">
            av Lars Ohly m.fl. (v)
          </p>
          <p xml:id="i-4VhugRGAwcxAqt6WJHMaG7">
            Från jämställdhet till feminism
          </p>
          <p xml:id="i-AzMiTobioSXwp4TsNwwrFw">
            Förslag till riksdagsbeslut
          </p>
          <p xml:id="i-Qsjwr62MGSiLuUbJAhNucV">
            Riksdagen = tillkännager för regeringen som sin mening = att
            jämställdhetspolitiken bör förändras i feministisk riktning i
            enlighet med vad i motionen anförs om feministisk strategi för
            att utmana könsmaktsordningen.
          </p>
          <p xml:id="i-LiwrQd7tSjTzDnrsc5m8q2">
            Dags för feminism
          </p>
          <p xml:id="i-YGQn1f2fyHi8yr48RURFui">
            Vänsterpartiet menar att den svenska jämställdhetspolitiken inte
            förmått att på något avgörande sätt utmana och förändra könsmaktsordningen,
            dvs. den ordning som underordnar kvinnor och överordnar män. Det
            är därför dags att kritiskt granska och analysera jämställdhetspolitiken.
            Vår analys av den förda politiken visar att den nu nått vägs ände.
            Det behövs nya verktyg om vi på allvar ska kunna utmana könsmaktsordningen.
            Därför vill Vänsterpartiet att inriktningen av jämställdhetspolitiken
            förändras i feministisk riktning. För att detta ska vara möjligt
            krävs såväl förändringar i policy och inriktning som förändringar
            av institutioner. En utredning om strukturell diskriminering är
            ett sätt att nå nödvändig kunskap och hitta vägar att bryta könsmaktstrukturen.
          </p>
          <p xml:id="i-GNVoWoDo5otYRW2Hk7ss8f">
            Jämställdhetspolitiken räcker inte till
          </p>
          <p xml:id="i-WvPMmN7Ud1Rh6TQK9HZxxx">
            Målsättningarna för den svenska jämställdhetspolitiken är ambitiösa.
            De övergripande målen för jämställdheten är ett samhälle där kvinnor
            och män har samma möjligheter, rättigheter och skyldigheter inom
            alla väsentliga områden i livet. Detta innebär en jämn fördelning
            av makt och inflytande och samma möjligheter till ekonomiskt oberoende,
            lika villkor och förutsättningar ifråga om företagande, arbete
            och arbetsvillkor samt utvecklingsmöjligheter i arbetet. Det innebär
            också lika tillgång till utbildning och möjligheter till
          </p>
          <pb facs="riksdagen-motions-pdf/data/200405/mot_200405_A_291/mot_200405_A_291-0002.pdf"/>
          <p xml:id="i-PFKh9mtcEX6ytx3TMcLKkw">
            2004/05:A291
          </p>
          <p xml:id="i-XYhfnFxxNc8fw3mMyJvJzX">
            utveckling av personliga ambitioner, intressen och talanger,
            delat ansvar för hem och barn samt frihet från könsrelaterat våld.
            I regeringens senaste jämställdhetsskrivelse ”Jämt och ständigt
            — Regeringens jämställdhetspolitik med handlingsplan för mandatperioden”
            (2002/03:140) utvärderas och konkretiseras jämställdhetsmålen
            inom samtliga politikområden. I skrivelsen pekar man också på
            svårigheterna med den förda politiken: Trots en lång historia
            av aktivt jämställdhetsarbete präglas vårt samhälle fortfarande
            av en könsmaktsordning. Arbetet måste fortsättningsvis ges en
            mer feministisk inriktning. Det innebär att vi måste vara medvetna
            om att det råder en könsmaktsordning, att kvinnor är underordnade
            och män är överordnade, och vilja förändra den. /.../ Arbetet
            med att öka representationen av kvinnor på beslutsfattande positioner
            och att få fler kvinnor till arbetsmarknaden har inte alltid inneburit
            att kvinnor fått tillgång till reell makt. Jämn representation
            mellan kvinnor och män är fortfarande viktigt men vi måste även
            rikta in oss på maktfrågor. Utmaningen i jämställdhetsarbetet
            framöver måste således vara att förändra kvinnors och mäns kvalitativa
            rättigheter och möjligheter. Vi måste synliggöra könsmaktsordningen
            och angripa de strukturer som upprätthåller den.
          </p>
          <p xml:id="i-X7jKjkJLYWD9yCHch4TSnv">
            Utvärderingen visar på en tydlig och fortsatt ojämlikhet. Aktuell
            forskning visar inte på någon förändring av könsmaktsstrukturen.
            År 2004 gäller i Sverige att:
          </p>
          <p xml:id="i-GGKxdjeAcZyxrHAftPomqU">
            - kvinnor fortfarande utför merparten av det obetalda arbetet
            i hemmet, - 98,7 20 av börsföretagens verkställande direktörer
            är män, - kvinnor får sämre ekonomisk återbäring på sina studier
            än män, - ien genomsnittlig familj förlorar kvinnan under en tioårsperiod
            294 000 kr mer än mannen, - män står endast för 17 260 av uttaget
            av föräldraförsäkringen, - andelen kvinnor med osäkra anställningsförhållanden
            ökar, - endast 13 96 av de heterosexuella paren har en jämställd
            arbetsfördelning i hemmet, - — det sexualiserade våldet inte minskar
            och att många kvinnor i dag är utsatta för trakasserier i sin
            vardag, vilket knappast tyder på ökad respekt för kvinnors rätt
            till integritet.
          </p>
          <p xml:id="i-LgnXPkRh3CTXj1GNDJM3Y3">
            Denna ojämlikhetens lista kan göras betydligt längre. Slutsatsen
            är att det är långt ifrån någon naturlag att utvecklingen går
            åt rätt håll. Det är därför vårt ansvar som politiker att kritiskt
            analysera och förändra den förda politiken så att en förändring
            kommer till stånd. Vi har idag omfattande kunskap om vidden av
            ojämlikheten mellan könen. Ändå tycks detta vara en kontroversiell
            fråga. Denna situation måste ändras. Ojämlikheten mellan könen
            måste göras till utgångspunkt för politikens utformning. Den ska
            inte ses som en tillfällig omständighet eller ett olycksfall i
            arbetet. Vänsterpartiet menar att perspektivet helt måste ändras.
            Det är dags att jämställdhetspolitiken genomgår ett paradigmskifte.
            Den svenska jämställdhetspolitiken har byggt på samarbete och
            på att undvika konflikt mellan könen. Det är mycket ovanligt att
            jämställdhet som
          </p>
          <pb facs="riksdagen-motions-pdf/data/200405/mot_200405_A_291/mot_200405_A_291-0003.pdf"/>
          <p xml:id="i-Tj6qqxwtkSEGVu75Sy6MMY">
            mål och värdering idag öppet ifrågasätts i den politiska debatten.
            På det sättet skulle man kunna hävda att samarbetsstrategin, den
            icke konfrontatoriska vägen, har varit framgångsrik. Men den innehåller
            fallgropar. Den skymmer det faktum att det handlar om makt och
            maktlöshet, om att en fördelning av makt och resurser mellan könen
            med nödvändighet innebär att män måste avstå från de ekonomiska,
            sociala och kulturella privilegier de tilldelas under den nu rådande
            ordningen. Om den ordningen på allvar ska utmanas är konflikten
            oundviklig. Jämställdhetspolitiken får inte väja för det faktum
            att det finns en intressekonflikt mellan könen. Alla, kvinnor
            och män, ska naturligtvis delta i förändringsarbetet. Utgångspunkten
            för förändringen måste dock vara att makt, inflytande och resurser
            ska utjämnas, och då måste mäns andel minska och kvinnors öka.
            Vänsterpartiet menar att vi måste förvalta resultaten av kvinnors
            tidigare kamp för lika rättigheter och föra arbetet vidare. Idag
            har vi en struktur där offentliga institutioner formulerar övergripande
            jämställdhetsmål för sina verksamheter samt en jämställdhetslag
            som ska främja kvinnors och mäns ika rätt i arbetslivet. Jämställdhetsmålen
            formuleras allt mer ambitiöst. Detta
          </p>
          <p xml:id="i-Fnaqvb4q7a6oZrrhQXNPVi">
            år dock liten betydelse i praktiken. Det finns en mycket stor
            klyfta mellan mål och verklighet. Klyftan visar att den officiella
            jämställdhetspolitiken inte har förmått utmana ojämlikhet, orättvisor
            och diskriminering. Verktyg saknas ör att i grunden bryta upp
            den ojämlika könsmaktsordningen. Det räcker inte att slå fast
            lika rättigheter, möjligheter och skyldigheter, när förutsättningarna
            ör och maktförhållandena mellan kvinnors och mäns livsutrymme
            i grunden är olika och ojämlika. En aldrig så ambitiös jämställdhetslag
            förmår inte komma till rätta med de löneskillnader som uppstår
            för att män inte tar sin del av omsorgsansvaret. Det räcker inte
            med en jämn könsrepresentation i beslutande organ så länge kvinnors
            åsikter värderas lägre än männens. En del av den förändring som
            måste till handlar om att bekämpa dolda strukturer, öra upp dem
            i ljuset, avslöja och sedan utmana dem. Detta är en utmaning mot
            själva idén om vad som är politik. En feministisk politik utmanar
            gränserna för politik. Jämställdhet måste handla om att på allvar
            utmana mäns makt och privilegier. Detta kräver att männens intresse
            som grupp måste ställas mot kvinnors gemensamma intressen.
          </p>
          <p xml:id="i-Q2CXMtRZPF37zJUvtFKox3">
            I kvinnors intresse
          </p>
          <p xml:id="i-YFDCKxvFc987Booe85sGhT">
            Den politiska analysen måste börja våga tala om kvinnor och män
            som grupper, även om det möter motstånd. Självklart är gruppen
            kvinnor inte homogen. Skillnader på grund av klass, etnisk bakgrund,
            ålder eller sexuell läggning är mycket påtagliga faktorer för
            den enskilda kvinnans vardag och livsvillkor. Men över dessa gränser
            drabbas kvinnor — som kvinnor — av könsförtrycket. Mäns våld mot
            kvinnor, pornografi och prostitution är toppen på det isberg som
            under ytan döljer vardagligare företeelser, som att små flickor
            möts av andra förväntningar än små pojkar, att kvinnors åsikter
            negligeras eller förlöjligas och att kvinnors arbete värderas
            lägre än männens.
          </p>
          <p xml:id="i-98R34VGiLeaFQYh87RgD2f">
            2004/05:A291
          </p>
          <pb facs="riksdagen-motions-pdf/data/200405/mot_200405_A_291/mot_200405_A_291-0004.pdf"/>
          <p xml:id="i-EtAQQPaMgAf3Y5tJ4wC3vH">
            2004/05:A291
          </p>
          <p xml:id="i-V7nTBhmEgvuuhsEBPc8h6G">
            Allt detta, och tusen och åter tusen andra företeelser, upprätthåller
            mäns makt och privilegier. Kvinnor har ett gemensamt kollektivt
            intresse av att inte låta sig förtryckas som kvinnor. Vänsterpartiet
            menar att detta intresse måste erkännas och få utrymme på den
            politiska arenan. Det handlar om att synliggöra att det finns
            olika verkligheter och peka på att det är samhällets ansvar att
            ta hänsyn till dessa. Konkret innebär det att den politiska arenan
            måste erkänna kvinnors intresse och skapa kanaler för deras inflytande.
            Kvinnors organisering och kollektiva handlande tar sig inte samma
            uttryck som männens och de traditionella folkrörelsernas. Detta
            ställer krav på oss politiker att formulera modeller där vi lyckas
            fånga upp detta intresse.
          </p>
          <p xml:id="i-JoFP6NwDzoVy6hEDdDDSAq">
            Motstånd mot kvinnors organisering
          </p>
          <p xml:id="i-CHWLq2sSZRSseoX7nu53w8">
            Att tala om kvinnor som grupp möter ofta motstånd. Det visar
            bl.a. Maud Eduards forskning om kvinnors organisering i ”Förbjuden
            handling: om kvinnors organisering och feministisk teori”. När
            kvinnor organiserar sig eller skapar egna rum ifrågasätts detta.
            De ges inte politiskt utrymme, utan ses som hot mot en etablerad
            ordning. Den svenska arbetarrörelsens framgångar, och framväxten
            av det svenska välfärdssamhället, skulle vara omöjlig att föreställa
            sig utan organisering utifrån klass. Fackföreningarna har haft
            en helt avgörande betydelse i detta arbete. När kvinnor gör på
            samma sätt, dvs. organiserar sig och/eller handlar separat, uppfattas
            detta istället som problematiskt. Anledningen är att kvinnors
            organisering bryter mot normen för hur politiken ska föras. Som
            nämnts tidigare har den svenska modellens jämställdhetsarbete
            byggt på samarbete mellan könen. Samma modell har också rått inom
            arbetarrörelsen. I Maktutredningen uttrycker Maud Eduards detta
            som att ”jämställdhet i diskussionen om kön underförstått innebär
            att det råder fredsplikt mellan könen” (SOU 1995:110). Att erkänna
            intressekonflikten mellan könen tydliggör ojämlikheten. Erkännandet
            är en förutsättning för att kunna bekämpa denna ojämlikhet. Därför
            är det inte säkert att samarbete kan vara ledstjärna och första
            prioritet om man på allvar vill bekämpa könsorättvisorna. På olika
            sätt har brister i konsensusstrategin tydliggjorts, brister som
            kräver politisk handling för att åtgärdas. En första åtgärd måste
            vara att erkänna kvinnors gemensamma intresse och dess politiska
            betydelse. På det sättet kan förståelsen för att kvinnor organiserar
            sig som grupp öka. Kvinnors kollektiva erfarenheter och handlande
            måste få utrymme på den politiska arenan. Vänsterpartiet menar
            också att hållningen måste förändras och medvetenheten om könsmotsättningarna
            öka.
          </p>
          <pb facs="riksdagen-motions-pdf/data/200405/mot_200405_A_291/mot_200405_A_291-0005.pdf"/>
          <p xml:id="i-5tJwTgdAhpMyatutqfGEtf">
            Mannen som norm — även i jämställdhetspolitiken
          </p>
          <p xml:id="i-KVDW6XQV6xnEsE7kC6LPma">
            I det samhälle som bygger på kvinnors underordnande och mäns
            överordnande är det den överordnade mannen som betraktas som norm.
            Att mannen är norm innebär att kvinnor bedöms och mäts i förhållande
            till den manliga normen. Det innebär också att det bara är kvinnan
            som tvingas förhålla sig i relation till sitt kön, eller tillspetsat
            uttryckt: det är bara kvinnan som tycks ha kön. Mannen är den
            könlösa, den allmängiltiga, det ”neutrum” utifrån vilket den avvikande
            kvinnan ska bedömas. Den manliga normen visar sig på samhällets
            alla områden. Inom idrotten finns det ”vanlig” idrott och damidrott.
            Inom musiken finns det rockband och ”tjejband”. Det finns politiska
            partier och kvinnoförbund. Även jämställdhetsretoriken förhåller
            sig till mannen som norm. Kvinnors närvaro i politiken måste motiveras.
            Från rösträttskampen till dagens kvoteringsdiskussion har kvinnor
            tvingats argumentera för sin närvaro. På samma sätt förhåller
            det sig i debatten om den diskriminering som kvinnor utsätts för.
            Det är inte ovanligt att orsaken, och därmed åtgärderna, till
            exempelvis lönediskriminering sägs vara det ”avvikande” beteende
            som kvinnor uppvisar på arbetsmarknaden. Kvinnors lägre löner
            förklaras med att kvinnor jobbar med ”fel” saker, i ”fel” sektorer.
            Kvinnor prioriterar inte karriären. Kvinnor är inte tuffa nog
            i löneförhandlingar. Bakom retoriken döljer sig antagandet att
            kvinnor beter sig annorlunda än män, en retorik som döljer det
            faktum att det handlar om maktstrukturer. Jämställdhetspolitikens
            mål kan därför inte vara att kvinnor ska ”lyftas” till mäns nivå.
            Istället måste den ha fokus på den ojämlika maktordningen och
            rikta in sig på att bryta upp denna.
          </p>
          <p xml:id="i-BiHeST42SWc7ax4tUTpM97">
            Tjänar männen på jämställdheten?
          </p>
          <p xml:id="i-16jzxUW2oRkQfem32vsWGs">
            En jämställdhetspolitik som nöjer sig med att officiellt ge könen
            lika rättigheter utmanar inte männens privilegier. En sådan politik
            påverkar i själva verket männen ganska litet, och just detta faktum,
            att männen inte berörs, är en avgörande del i problemet. Jämställdhetspolitiken
            har ägnat mycket möda åt att hitta argument för att ”män också
            vinner på jämställdhet”. Vi menar att det är fullt möjligt att
            så är fallet i vissa situationer. Däremot tjänar inte män som
            grupp på ökad jämställdhet, när detta innebär att de tvingas dela
            med sig av makt eller andra resurser (exempelvis löneutrymme).
            Enskilda män menar säkert att de vunnit som människor på att ta
            ökat ansvar för sina barn. Andra kan säkert uppskatta att leva
            med en jämlik och självständig kvinna av olika skäl. Men män som
            grupp har ett objektivt intresse av att upprätthålla den ordning
            som ger dem makt och privilegier. Få män försvarar våld och öppet
            förtryck mot kvinnor, men de flesta män ser det som ganska självklart
            (om än omedvetet) med en viss grad av markservice i
          </p>
          <p xml:id="i-UccgmPmM2mfuAaDefn4Htd">
            2004/05:A291
          </p>
          <pb facs="riksdagen-motions-pdf/data/200405/mot_200405_A_291/mot_200405_A_291-0006.pdf"/>
          <p xml:id="i-WV5ET7Pdtnt3kQBmbbmV7n">
            2004/05:A291
          </p>
          <p xml:id="i-MSAG2MNRxtRW4dmCuVm3N7">
            hemmet och att deras kön ger dem vissa fördelar. Varför skulle
            de annars välja bort att vara hemma med sina barn när de är små?
            Vänsterpartiet menar att frågan om män vinner eller förlorar på
            jämställdhet är fel ställd. Orättvisor och diskriminering är inte
            frågor som är förhandlingsbara eller beroende av legitimering
            från särintressen. Vi menar att det är dags att börja föra en
            politik där män som grupp får sina privilegier ifrågasatta. Konkret
            innebär det att all fördelning av resurser måste ske på ett könsmässigt
            jämlikt sätt. Detta innebär att kvinnor som grupp måste få betydligt
            mer och att män, som grupp, kommer att få mindre. Det vill säga
            att omfördelningen måste ske även i de fall kakan inte växer.
            Det innebär också att dolda strukturer som upprätthåller mäns
            privilegier måste avslöjas och utmanas. Här är det viktigt att
            det politiska signalsystemet tydligt tar ställning och bekänner
            färg.
          </p>
          <p xml:id="i-MVra59enLhH8yLZQdZyrYw">
            Vem sätter normerna?
          </p>
          <p xml:id="i-WsZZ9hgqEFjMYQQiBwNhh4">
            Förändring kräver att vi upptäcker normerna och hur de styr vårt
            synsätt. Vad är det egentligen normen säger oss och vem är det
            som ger uttryck för den? Hur kommer det sig till exempel att vi
            anser att män, som i vanliga fall anses vara och är kapabla att
            förhandla sig till höga löner och bra förmåner, helt plötsligt
            ses som tafatta och oförmögna att kräva sin lagliga rätt till
            föräldraledighet av sin arbetsgivare? Vem är det egentligen som
            rättfärdigar synen att ”alla män är potentiella våldtäktsmän”?
            Är det feministerna och kvinnojourerna, eller är det de domstolar
            som påstår att en kvinna som har kort kjol eller stiger in i en
            bil med en okänd man får skylla sig själv om hon blir våldtagen?
            Den manliga normen begränsar både kvinnors och mäns livsutrymme,
            ibland på mycket konkreta sätt. Könsdiskriminering kan bara elimineras
            genom en analys som ser igenom normerna och har en feministisk
            utgångspunkt.
          </p>
          <p xml:id="i-WMJfqUE1RLyaSUZe8nT1cu">
            Feminismen utmanar gränser för politiken
          </p>
          <p xml:id="i-MkGnC7p7xFQDPMfhrLsFh5">
            Den = traditionella svenska jämställdhetspolitiken har fokuserat
            på förhållandena som råder på arbetsmarknaden. I riksdagen sorterar
            jämställdhetsfrågorna under arbetsmarknadsutskottet. Den officiella
            strategin är att arbetet ska ske genom jämställdhetsintegrering,
            s.k. gender mainstreaming. Tanken är att jämställdheten ska genomsyra
            alla politikområden. Strategin har förvisso fått ett visst genomslag,
            men fortfarande återstår väldigt mycket att göra. Regeringen redogör
            i Ds 2001:64 ”Ändrad ordning. Strategisk utveckling för jämställdhet”
            för hur jämställdhetsarbetet har utvecklats, och där tar man också
            upp förslag till vidare åtgärder. Vänsterpartiet lägger i en kommittémotion
            fram sin syn på utvecklingen av den rådande jämställdhetspolitiken.
          </p>
          <pb facs="riksdagen-motions-pdf/data/200405/mot_200405_A_291/mot_200405_A_291-0007.pdf"/>
          <p xml:id="i-Jh8nkFMq6KfNyC93BsND7B">
            Men de officiella politiska institutionerna fångar inte upp alla
            områden där kön är av avgörande betydelse för människors vardag.
            Det saknas verktyg för att motverka ojämlikhet och förtryck i
            relationer. Vi saknar politiska redskap för att komma åt den ständigt
            pågående könskonstruktionsprocessen inom skolan och barnomsorgen.
            En process som formar små flickors och pojkars könsidentitet,
            vilket i sig innefattar att pojkar och män ges ett annat värde
            än flickor och kvinnor. Politiken förmår inte heller nå maktojämlikheten
            inom företagsvärlden och finansmarknaden. De politiska verktygen
            har haft svårt att komma åt könsdiskriminerande reklam, porr,
            prostitution och sexualiserat våld. Politiken begränsas även av
            vilken verklighetsbild som härskar, vems historia som berättas
            och vilka frågor som ställs och till vem. Hela tiden finns den
            manliga normen som kuliss. Den avgränsar vad som är möjligt att
            definiera som politik, problem eller samhällsfråga. Det faktum
            att vi idag har vad vi kallar en formell jämställdhet beror på
            kvinnors tidigare kamp för att synliggöra sin verklighet. Det
            vore naivt att tro att detta arbete skulle vara slutfört och färdigt.
            Istället måste vi gå vidare och se vilka verkligheter som idag
            tillåts existera och på vems villkor detta sker. Feminismen som
            teori utmanar gränserna för vad som är politik. Vänsterpartiet
            menar att en politik för att utmana könsmaktsordningen måste vara
            beredd att också utmana politikens gränser. Konkret innebär det
            att en översyn av de politiska verktygen måste göras för att hitta
            nya sätt att komma åt de fel som dagens metoder inte räcker till
            för att åtgärda.
          </p>
          <p xml:id="i-TU14hCYTLo3FPHLf1WPYPT">
            Jämställdhetsintegrering inte tillräckligt
          </p>
          <p xml:id="i-Up62EPyaXwkFdpHBP4Ymiy">
            Som tidigare nämnts är den officiella strategin för jämställdhetsarbetet
            integrering, s.k. mainstreaming. Enligt den ska jämställdhetsperspektivet
            ingå i befintliga organisationer och system. Förändringen ska
            på det sättet ske inom rådande system och strukturer, inte ställas
            vid sidan av den ordinarie verksamheten. Jämställdhetsintegrering
            kan fungera i vissa fall. Tydligt är dock att metoden har stora
            begränsningar och i vissa fall skapar kontraproduktiva resultat.
            Jämställdhetsintegrering talar inte om makt eller konflikt, inte
            om omfördelning och motstridiga intressen. Uppfattningen att denna
            strategi ska vara allenarådande har gjort jämställdhetspolitiken
            tandlös. Resultatet av att mainstreaming blivit den dominerande
            strategin i jämställdhetsarbetet är att alternativa vägar ofta
            framstår som aparta. Sveriges ställning som ”det mest jämställda
            landet” förstärker denna strategis dominans. Kvinnor som organiserar
            sig för förändring på andra sätt framstår som radikala, extrema
            eller militanta.
          </p>
          <p xml:id="i-Q7ZbovFzFPbc63oKkXzT7f">
            2004/05:A291
          </p>
          <pb facs="riksdagen-motions-pdf/data/200405/mot_200405_A_291/mot_200405_A_291-0008.pdf"/>
          <p xml:id="i-A5rWjPoZxdSewqRbJcTxeV">
            2004/05:A291
          </p>
          <p xml:id="i-FngJjDJJ6AEexpRi8fZZmx">
            Feministisk strategi i stället för jämställdhetspolitik
          </p>
          <p xml:id="i-BMfwhY3YWPqFcJvVEtDufk">
            Utifrån den beskrivna analysen bör den nuvarande jämställdhetspolitiken
            förändras och inarbeta en feministisk strategi för att utmana
            könsmaktsordningen. Utgångspunkterna bör vara:
          </p>
          <p xml:id="i-ByiVQns88SVgrP4xugxwmq">
            Jämställdhet måste handla om att på allvar utmana mäns makt och
            privilegier. Detta kräver att männens intresse som grupp måste
            ställas mot kvinnors gemensamma intressen. - Kvinnor har ett gemensamt
            kollektivt intresse av att inte låta sig förtryckas som kvinnor.
            Vänsterpartiet menar att detta intresse måste erkännas och få
            utrymme på den politiska arenan. - &gt; Vänsterpartiet menar att
            det är dags att börja föra en politik där män som grupp får sina
            privilegier ifrågasatta av en politik där mannen inte längre utgör
            normen. - Vänsterpartiet menar att hållningen måste förändras
            så att medvetenheten om könsmotsättningarna öppnar för att i större
            grad låta kvinnors kollektiva erfarenheter och handlande få utrymme
            på den politiska arenan. - - Feminismen som teori utmanar gränserna
            för vad som är politik. Vänsterpartiet menar att en politik för
            att utmana könsmaktsordningen måste vara beredd att också utmana
            politikens gränser.
          </p>
          <p xml:id="i-SB4LnM1eyGcSyX7ZHiBMc">
            Detta bör riksdagen som sin mening ge regeringen till känna.
          </p>
          <p xml:id="i-JK2xiRd4shNJv1x2nEb4MB" type="date">
            Stockholm den 30 september 2004
          </p>
          <div xml:id="i-4TYvAULseG1NRwa13EJHBU" type="signatureBlock">
            <p xml:id="i-X887anEBKQFQTY1YyhiCPL" who="i-HpwkrkkrFd1MRPixHrr8q1" type="signature">
              Lars Ohly (v)
            </p>
          </div>
          <p xml:id="i-6ssCqABCULX1gsFLbzR9rN">
            Lars Bäckström (v) Rossana Dinamarca (v) Mats Einarsson (v) Marie
            Engström (v) Owe Hellberg (v) Berit Jöhannesson (v) Sten Lundström
            (v) Alice Åström (v)
          </p>
          <p xml:id="i-KNHD1yWf4roGB31GNn1KU7">
            Camilla Sköld Jansson (v)
          </p>
        </div>
      </div>
    </body>
  </text>
</TEI>
