<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00246">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__246/mot_1949__fk__246-001.pdf"/>
      <fw xml:id="i-J36SDT3VBmj2KbBFR2YiW1">
        2 Motioner i Första kammaren, nr 246.
      </fw>
      <div xml:id="i-5etqHDHfZV7u1NAokeby4e" type="motHeader">
        <div xml:id="i-HiqNDQzKjBbWfH5NegEkir" type="motTitle"/>
        <div xml:id="i-YbeVm41yUUFabvn5M3tXfM" type="motSubmissionInfo"/>
      </div>
      <div xml:id="i-MLTW2nHTrmvNAzf8S8iax1" type="motBody">
        <div xml:id="i-P4isMxFx14uKssa5j8CGED">
          <p xml:id="i-AsTMm47mepiLQEyMCQWPaE">
            Nr 246.
          </p>
          <p xml:id="i-7EULRhgudSWr3zzYJLHaSx">
            Av herr Pålsson, i anledning av Kungl. Maj:ts proposition angå-
            ende anslag till bidrag till vissa anläggningar för vatten- försörjning
            och avlopp.
          </p>
          <p xml:id="i-F39PDQmjcpEeR8WuSKcBtz">
            I proposition nr 78 har Kungl. Maj:t föreslagit att ett särskilt
            anslag på 3 milj. kr. anvisas till bidrag till vissa anläggningar
            för vattenförsörjning och avlopp. Nämnda bidrag skall användas
            till vatten- och avloppsledningar vid i första hand järnbruksorter
            men även vid andra ur produktions- och exportsynpunkt viktiga
            orter. Avsikten är att skapa förutsättningar för ökad nyproduktion
            av bostäder och förbättring av gamla bostäder för att öka rekryteringen
            av arbetskraft till dessa orter. Av statsverkspropositionen framgår
            att det föreligger ett utomordentligt stort behov av anläggningar
            för vatten och avlopp. Enligt väg- och vatten- byggnadsstyrelsen
            funnos den 1 juli 1948 cirka 500 icke slutbehandlade bidragsansökningar
            för en sammanlagd kostnad av i runt tal 150 milj. kr. Vid samma
            tidpunkt förelågo 260 företag för en anläggningskostnad av 40
            milj. kr., beträffande vilka tillstånd meddelats att börja arbetet
            innan bidragsfrågan ännu avgjorts. Den sammanlagda kostnadssumman
            uppgick sålunda till icke mindre än 190 milj. kr. den 1 juli 1948.
            Allt tyder på att sedan dess antalet ansökningar om bidrag till
            vatten- och avloppsföretag ytterligare ökat. I jämförelse med
            de behov, som göra sig gällande, äro anslag och bygg- nadstillstånd
            för dylika arbeten alldeles otillräckliga. Kungl. Maj:t föreslog
            sålunda i statsverkspropositionen att för budgetåret 1949/50 fem
            milj. kr. skulle anvisas till bidrag till vattenförsörjning och
            avlopp. Nedskärningen av detta anslag är en följd av den allmänna
            investeringsbegränsningen och statsfinansiella åtstramningen.
            Emellertid förhindras härigenom upprust- ningen och moderniseringen
            av bostadsbeståndet inom många mindre orter och samhällen, vilket
            i sin mån leder till fortsatt avflyttning. I anledning av förslag
            från 1948 års järnbruksutredning har Kungl. Maj:t som nämnt lagt
            fram förslag om ett särskilt anslag på 3 milj. kr. till bidrag
            till vatten- och avloppsföretag på vissa orter. Den närmaste orsaken
            härtill är utredningens bestämda uttalande om att endast genom
            en förbättring av bostadsförhållandena på järnbruksorterna kan
            behovet av arbetskraft tillgodoses. Utredningen är sålunda helt
            på det klara med den betydelse som bostadsfrågan har för flyttningarna
            olika kommuner emellan. Det räcker inte med att bostäder finnas,
            utan bostäderna måste vara utrustade med
          </p>
          <pb facs="riksdagen-motions-pdf/data/1949/mot_1949__fk__246/mot_1949__fk__246-002.pdf"/>
          <fw xml:id="i-RqtqeMm3r27qnpvFo3pSGa">
            Motioner i Första kammaren, nr 246. 3
          </fw>
          <p xml:id="i-AHuyUa6GKhz1HUY81JQpFR">
            nutida bekvämligheter, om folk skall trivas och stanna kvar.
            Det är ingen- ting utmärkande för järnbruksorterna, utan det gäller
            i lika hög grad andra samhällen liksom landsbygden i övrigt. Kungl.
            Maj:t har företagit den jämkningen i utredningens förslag att
            här berörda bidrag även skulle kunna utgå till andra ur produktions-
            och exportsynpunkt viktiga orter. Det är givetvis icke lätt att
            avgöra vilka orter som äro viktiga ur produktionssynpunkt och
            vilkas byggnadsverksamhet nu skall särskilt befrämjas. Enligt
            min mening falla under den beteckningen även platser som framställa
            eller på annat sätt ha hand om produkter för hemmamarknaden. Det
            synes därför icke lämpligt att begränsa detta an- slags verkningsområde
            så snävt som skett. Det kan för övrigt ifrågasättas huruvida det
            tjänar något förnuftigt ändamål att uppföra här berörda anslag
            under särskild rubrik. Arbetsmarknadsstyrelsen har för sin del
            icke funnit ett särskilt anslag påkallat utan i stället förordat
            en höjning av ordinarie anslag. Jag vill dock icke motsätta mig
            att ett särskilt anslag utgår, men jag är av den uppfattningen
            att anslaget i fråga bör få dispo- neras för vatten- och avloppsföretag
            på alla orter oavsett karaktären hos dessa platser och sålunda
            icke bindas till vissa slag av orter. Med anledning av vad ovan
            anförts hemställes,
          </p>
          <p xml:id="i-HWFkjGukic8K5ebwYBDqDY">
            att riksdagen vid behandlingen av Kungl. Maj:ts proposi- tion
            nr 78 ville besluta att ifrågavarande anslag icke måtte bindas
            till vissa orter utan fritt får användas till bidrag till vatten-
            och avloppsföretag, där dessa bäst behövas.
          </p>
          <p xml:id="i-334mQMGvKZinfDfcU4AMrT" type="date">
            Stockholm den 12 mars 1949.
          </p>
          <div xml:id="i-6ThFykMmEcBJ9UkGE4xwtp" type="signatureBlock">
            <p xml:id="i-A15gcutYcHjREPALVe5Xb" who="i-KyDG5utQmSAidq3exNCrZk" type="signature">
              Olof Pålsson
            </p>
          </div>
        </div>
      </div>
    </body>
  </text>
</TEI>
