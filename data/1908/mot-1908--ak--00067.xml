<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1908--ak--00067">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1908/mot_1908__ak__67/mot_1908__ak__67-001.pdf"/>
      <div xml:id="i-C6Gda4L1gKiou4WQNferSN" type="motHeader">
        <div xml:id="i-B8LBu1ptpkUvjPEhVcShba" type="motTitle"/>
        <div xml:id="i-ESRiWCqC3UhAMQ8AD1MfT7" type="motSubmissionInfo"/>
      </div>
      <div xml:id="i-9H9K8pAaFCDyzMKzeeUqNK" type="motBody">
        <div xml:id="i-CpBZ8rVJgx1FMEwSLd62AT">
          <p xml:id="i-KPLh16Vhm7d8gZHSmtuK3">
            Motioner i Andra Kammaren, N:o 67. 5
          </p>
          <p xml:id="i-XygwQx4DQyb89sQCLhW7Ed">
            N:o 67.
          </p>
          <p xml:id="i-8YLU6Jj1Ez36VnMJ6cxCaU">
            Herr IH. Wijk, om anslag till fasta årliga understöd åt svenska
            tonsättare af utmärkt förtjänst.
          </p>
          <p xml:id="i-8GLfR9wwWJwrUPgPLTmZRa">
            Med 1907 års riksdagsbeslut att anslå en summa af 30,000 kronor
            till fasta årliga understöd åt inhemska: skönlitterära författare
            af utmärkt förtjänst har principen om statens skyldighet att understödja
            det kulturella arbetet väsentligen utvidgats. Med detta beslut
            har nämligen den åskåd- ningen vunnit officiell häfd, att staten
            bör understödja ej blott de kulturella institutionerna, utan äfven
            enskilda individer, hvilkas arbete inom vissa kulturella områden
            är af framstående betydelse för den andliga odlingen, och hvilka
            ej utan statens hjälp kunna fullfölja sin verksamhet. Då denna
            åskådning först omsattes 1 praktik, ställdes af helt natur- liga
            skäl våra skönlitterära författare 1 främsta rummet. Deras betydelse
            som vår andliga odlings främste målsmän gjorde dem själfskrifna
            till denna plats. Vid sidan af våra skalder och prosadiktare finnes
            det dock en annan grupp af den svenska odlingens målsmän, som
            ej lika lätt som författarne kunna göra sina anspråk gällande,
            men som staten dock äger samma skyl- dighet att understödja, och
            som i ännu högre grad än författarne äro i behof af detta stöd.
            Jag syftar på de svenska tonsättarne. Ingen grupp af konstnärer
            skördar så liten ekonomisk vinst af sitt arbete som kompositörerna.
            För sina större verk, som kräft hela deras odelade arbetskraft
            och arbetstid, finna de i allmänhet ej förläggare, utan måste
            underkasta sig ekonomisk uppoffring för att få dem tryckta och
            framförda. Hvarje kompositör, som ej är ekonomiskt oberoende,
            måste därför offra sina bästa krafter åt ett ofta utslitande och
            illa aflönadt ar- bete i en orkester eller som lärare, för att
            under de sparsamma lediga stunderna ägna hvad han har kvar af
            krafter och inspiration åt kompo-
          </p>
          <pb facs="riksdagen-motions-pdf/data/1908/mot_1908__ak__67/mot_1908__ak__67-002.pdf"/>
          <p xml:id="i-JCFzXm8pF6LtdJ7R1ZGchj">
            6 Motioner 4 Andra Kammaren, N:o 67.
          </p>
          <p xml:id="i-U3qSdzc1SQob2RvUvqVeZP">
            nerandet, som borde erhålla hans fulla krafter och odelade tid.
            Hvad som på detta sätt går förloradt af svensk tonkonst kan lätt
            tänkas. Det är snarast förvånande, att trots de ogynnsammaste
            förhållanden dock så mycket af värde produceras. Den musikaliska
            undervisningen i vårt land har sedan länge åtnjutit statens understöd
            genom dess anslag till Musikaliska Akademien. Först sent kom emellertid
            detta anslag att utsträckas äfven till idkarne af musi- kaliska
            studier. Den första framställningen 1 detta syfte gjordes år 1875,
            då Kungl. Maj:t hos Riksdagen begärde ett reservationsanslag af
            6,000 kronor att användas dels till reseunderstöd åt lofvande
            tonkonstnärer, och dels till honorarier åt inhemska tonsättare
            för arbeten af högre konstvärde. Denna framställning lyckades
            ej vinna bifall hos Riksdagen, som ansåg att staten genom det
            årliga anslaget till undervisningen vid Musikaliska Akademien
            gjort tillräckligt för den svenska tonkonsten. Sjutton år senare,
            1892, förnyade Kungl. Maj:t sin begäran om 6,000 kronor åt svenska
            tonsättare, därvid åberopande de anslag som i Norge och Danmark
            utgingo till motsvarande ändamål. Denna gång fick fram- ställningen
            ett mer gynnsamt mottagande. Statsutskottet fann det »vara en
            statens uppgift att bidraga till den musikaliska konstens uppodling»
            och ansåg »att i det afseendet beviljandet af anslag till understöd
            åt in- hemska tonsättare skulle visa sig som ett verksamt medel».
            På formella grunder afslogs emellertid äfven denna gång propositionen.
            Den förnya- des följande år, sedan utskottets formella anmärkningar
            blifvit undanröjda, och bifölls af båda kamrarna utan debatt.
            Sedan dess har det omförmälda reservationsanslaget af 6,000 kronor
            årligen uppförts på Musikaliska Akade- miens stat. Till grund
            för Kungl. Maj:ts propositioner 1892 och 1893 förelågo skrifvelser
            från Musikaliska Akademien, hvari behofvet af det begärda anslaget
            framhölls och former för dess användning föreslogos. Enligt Akademiens
            förslag skulle anslaget utdelas i form af stipendier i storlek
            af 1,000-—2,000 kronor till sökande inom en viss åldersgräns.
            Endast i särskilda fall skulle akademien ha rättighet att af anslaget
            utdela högst 2,000 kronor till person som öfverskridit nämnda
            åldersgräns. Detta Akademiens förslag kriticerades emellertid
            af föredragande stats- rådet i hans anförande till statsrådsprotokollet
            1893. Han understryker vikten af att staten ej endast genom understöd
            i form af stipendier bidrar till utvecklingen af lofvande anlag
            inom tonkonsten, utan också sätter den mognade konstnären i tillfälle
            att utöfva den förmåga han förvärfvat.
          </p>
          <pb facs="riksdagen-motions-pdf/data/1908/mot_1908__ak__67/mot_1908__ak__67-003.pdf"/>
          <p xml:id="i-RzpmFEr7ToP6QZhepZyxsw">
            Motioner i Andra Kammaren, N:o 67. 7
          </p>
          <p xml:id="i-QY6ds7zvpAbxzAnbQTLyfD">
            Skedde ej detta, hade hvarken staten eller konstnären själf den
            båtnad af hans konstnärliga utveckling som varit afsedd och kunnat
            påräknas. Med stöd af denna uppfattning ansåg statsrådet att en
            del af anslaget borde användas till belöning åt eller uppmuntran
            af inhemska tonsättare för åstadkommande af musikaliska konstverk
            af högre värde. Denna mening vann statsutskottets gillande och
            fick sedermera sitt uttryck i Riksdagens beslut. Den återfinnes
            äfven i de »Bestämmelser» rörande sättet för anslagets disponerande,
            som Kungl. Maj:t på Riksdagens uppdrag utfärdat, och som fortfarande
            gälla. Jnligt dessa bestämmelser fördelas anslaget dels i stipendier
            för unga tonsättare, dels i belöningar till mognare konstnärer.
            Under åren 1894—1907 har i stipendier årligen utdelats 2 a 4 tusen
            kronor i belopp om 1,000 kronor, och i belöningar likaledes 2
            åd 4 tusen kronor årligen i belopp om 500 å 1,000 kronor. Anslaget,
            som ursprungligen varit afsedt för utbildande af unga ton- sättare,
            har således i själfva verket fått en dubbel uppgift, som det all-
            deles icke räcker till att fylla. Stipendierna, hvartill enligt
            akademiens hemställan 1i regel hela anslaget af 6,000 kronor bort
            användas, och som skulle utgått med belopp af intill 2,000 kronor,
            ha i själfva verket haft att disponera endast 2,000 å 4,000 kronor
            årligen och aldrig utgått med större belopp än 1,000 kronor hvar.
            Och hvad som sålunda beröfvats stipendierna och utdelats som belöningar
            om 500 å 1,000 kronor stycket, har naturligtvis varit alldeles
            otillräckligt för att kunna tillförsäkra motta- garne det ekonomiska
            oberoende och den arbetsro som varit afsedd. Inom den trånga ramen
            af det nuvarande reservationsanslaget ha dessa två skilda men
            lika berättigade ändamål ej kunnat tillfredsställas. Båda ha blifvit
            lidande. oDen svenska tonsättningskonsten befinner sig just nu
            i en rik ut- veckling. Den har att uppvisa unga framstående kompositörer,
            som gjort sig kända äfven utom landets gränser, och som för sitt
            arbete inte endast väl behöfva utan väl förtjäna statens understöd.
            Men härtill räcka ej de sparsamma »belöningarna» från det nuvarande
            reservationsanslaget. För att fylla sitt ändamål: att bereda mottagaren
            tillfälle att utan ekonomiska bekymmer under en längre tid fullfölja
            sin verksamhet, måste de under- stöd som här äro i fråga kunna
            sättas till betydligt högre belopp, och böra dessutom hvarje gång
            utdelas för en tid af åtminstone ett par, t. ex. tre, år. Samma
            belopp, som nu utgår till reservationsanslaget, borde ensamt kunna
            disponeras till utdelning af två eller högst tre fleråriga understöd
            åt tonsättare af utmärkt förtjänst. Det kan äga sitt intresse
            att jämföra det anslag, som nu utgår och det som här föreslås
            för tonsättare i vårt land, med de anslag som våra
          </p>
          <pb facs="riksdagen-motions-pdf/data/1908/mot_1908__ak__67/mot_1908__ak__67-004.pdf"/>
          <p xml:id="i-D3sGUMfrF7dJpXS1DSQaEP">
            8 Motioner i Andra Kammaren, N:o 67.
          </p>
          <p xml:id="i-ZqMo3QENQL2jjsKU41MmA">
            mindre grannländer anse nödvändigt att offra för samma ändamål.
            I Norge uppfördes på budgeten 1906—1907, förutom »tillfälliga»
            understöd, fyra »fasta gager» å 1,600 kronor (hvaraf ett dock
            ej utgick, på grund af mottagarens vistelse i utlandet). I Danmark
            anslogs åt kompositörer under samma budgetår 11,500 kronor i »livsvarige
            Understöttelser» och 2,900 kronor i ett- eller fleråriga understöd,
            alltså sammanlagdt 14,400 kronor, förutom pensioner och resestipendier.
            Inför dessa siffror framstår tillräckligt klart de måttliga proportionerna
            af det anslag som här be- gäres för våra främste svenska tonsättare.
            Ifall min motion vinner Riksdagens bifall kommer det nuvarande
            reservationsanslaget att i sin helhet eller till öfvervägande
            delar kunna användas till understöd åt yngre lofvande tonsättare,
            hvartill det ursprung- ligen varit afsedt, och torde bestämmelserna
            för dess utdelande, i den mån sådant behöfves, i så fall af Kungl.
            Maj:t förändras. Åt det nya anslaget åter torde lämpligen gifvas
            den form, som af Riksdagen gillats i fråga om anslaget till skönlitterära
            författare, och torde äfven här utseendet af sakkunnige samt fastställandet
            af bestämmelserna för anslagets utdelande kunna öfverlämnas åt
            Kungl. Maj:t. På grund af hvad jag sålunda anfört, får jag vördsamt
            föreslå,
          </p>
          <p xml:id="i-SucWxj22vDzRX39yZYb7mj">
            att Riksdagen må till fasta årliga understöd under åren 1909—1911
            åt svenska tonsättare af utmärkt för- tjänst bevilja ett anslag
            af 18,000 kronor, att utgå med 6,000 kronor årligen, att af Kungl.
            Maj:t efter sakkunniges hörande fördelas; samt att Riksdagen må
            af detta anslag å extra stat för år 1909 anvisa ett belopp af
            6,000 kronor.
          </p>
          <p xml:id="i-3P6TVKx5QseoDLrYtPjsmh" type="date">
            Stockholm den 25 januari 1908.
          </p>
          <div xml:id="i-WZrjsUm7MLML72iEXQV4Wu" type="signatureBlock">
            <p xml:id="i-E4mPVHcVP5nNshjoLEbi5E" who="i-UpAEyZaZCWs3BDdn8hsXfo" type="signature">
              Hjalmar Wijk
            </p>
          </div>
        </div>
      </div>
    </body>
  </text>
</TEI>
