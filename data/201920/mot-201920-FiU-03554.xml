<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03554">
  <teiHeader>
    <fileDesc>
      <titleStmt>
        <title>med anledning av prop. 2019/20:151 Extra ändringsbudget för 2020 - Ytterligare åtgärder på skatteområdet med anledning av coronaviruset</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3554 av Jakob Forssmed m.fl. (KD)</title>
          <idno type="rdwebb">H7023554</idno>
          <rs type="number">3554</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023554/text</ref>
          <ref type="dokument_url_html">http://data.riksdagen.se/dokument/H7023554</ref>
          <ref type="dokumentstatus_url_xml">http://data.riksdagen.se/dokumentstatus/H7023554</ref>
          <ref type="docx">http://data.riksdagen.se/fil/10F087A3-9E6B-4F20-8B4A-AC6439234EDE</ref>
          <ref type="pdf">http://data.riksdagen.se/fil/EA3CDF6D-C7B2-4DD6-93DC-28A6D36563C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9DdFg1PWED7XAgXi6Pwm3J" type="basedOn"/>
        <correspContext corresp="i-9DdFg1PWED7XAgXi6Pwm3J">
          <ref>Proposition 2019/20:151</ref>
        </correspContext>
        <correspAction xml:id="i-TCWEd7a3AWmGhQtZojkyaY" type="signed"/>
        <correspContext corresp="i-TCWEd7a3AWmGhQtZojkyaY">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
        </correspContext>
        <correspAction xml:id="i-KeUJhLYRBsC7RzPHc8WPy3" type="submitted">
          <date when="2020-04-01"/>
          <time when="15:58:14"/>
        </correspAction>
        <correspAction xml:id="i-DmJnKze25qvrjHkNayQZr3" type="reviewed">
          <date when="2020-04-01"/>
          <time when="16:37:12"/>
        </correspAction>
        <correspAction xml:id="i-TC4fGpEW5BcvXZMmhmB6XA" type="dismissed">
          <date when="2020-04-02"/>
        </correspAction>
        <correspAction xml:id="i-Gb8i8q8XQTtEpWvDs2Zajh" type="referred">
          <date when="2020-04-02"/>
        </correspAction>
        <correspAction xml:id="i-HVRtRewiUayD9K7y5r6PkB" type="assigned">
          <date when="2020-04-03"/>
          <time when="13:01:21"/>
        </correspAction>
        <correspContext corresp="i-HVRtRewiUayD9K7y5r6PkB">
          <ref type="assignedTo">Finansutskottet</ref>
        </correspContext>
        <correspAction xml:id="i-AV7oXfxuuWLY4XEk46to2H" type="behandlas_i"/>
        <correspContext corresp="i-AV7oXfxuuWLY4XEk46to2H">
          <ref type="uppgift">2019/20:FiU55</ref>
          <ref type="ref_dok_id">H701FiU55</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU55</ref>
          <ref type="ref_dok_titel">Extra ändringsbudget för 2020 - Ytterligare åtgärder på skatteområdet med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T6jworHHfbmTcCfBVUgz2V" type="motHeader">
        <div xml:id="i-NmTaNwFk4TtWFjEVT3t3TW" type="motTitle">
          Motion till riksdagen 2019/20:3554 av Jakob Forssmed m.fl. (KD)
          med anledning av prop. 2019/20:151 Extra ändringsbudget för 2020
          – Ytterligare åtgärder på skatteområdet med anledning av coronaviruset
        </div>
      </div>
      <div xml:id="i-WjYKeaKn7v3tpLPenFoFGk" type="motBody">
        <div xml:id="i-P63u5QNTZJ3jXVDs8CiSBg" type="motProposal" subtype="förslag">
          <head xml:id="i-4K8XpJxpdAWUVShsktbfh2">
            Förslag till riksdagsbeslut
          </head>
          <list xml:id="i-8BfW5Th2CXboHJ4SVn7ACL">
            <item xml:id="i-6PfXLaPuTHMCUoYqozNyC5" sortKey="Yrkande 1">
              Riksdagen ställer sig bakom det som anförs i motionen om att
              regeringen bör utvärdera utformningen och begränsningarna av de
              sänkta arbetsgivaravgifterna och tillkännager detta för regeringen.
            </item>
          </list>
        </div>
        <div xml:id="i-L5ipCuihPLjLpRJ2bEQjtV" type="motContent">
          <head xml:id="i-219JabLLxBjMSMXsGb1qgE" type="h1">
            Motivering
          </head>
          <p xml:id="i-Y93bjHWkXvqtevBUZieUi4">
            Följdmotionsrätten gällande ändringsbudgetar är starkt begränsad
            i praxis. Det gör att Kristdemokraternas yrkanden i denna följdmotion
            inte omfattar hela motionens intentioner. Texten redogör för Kristdemokraternas
            syn på åtgärder som föreslås i propositionen och de ekonomiska
            aspekterna av coronakrisen.
          </p>
          <p xml:id="i-RgJkTWUTW2h8YBn5Fczn1C">
            Regeringen har i en extra ändringsbudget föreslagit åtgärder
            på skatteområdet i syfte att mildra de ekonomiska effekterna av
            utbrottet av coronaviruset. Regeringens förslag gäller en tillfällig
            nedsättning av arbetsgivaravgifterna och den allmänna löneavgiften.
            För enskilda näringsidkare och fysiska personer som är delägare
            i handelsbolag föreslås en tidsbegränsad nedsättning av egenavgifterna
            och den allmänna löneavgiften i syfte att ge dessa företagare
            en motsvarande ekonomisk lättnad. Det föreslås också att enskilda
            näringsidkare och fysiska personer som är delägare i svenska handelsbolag
            kan öka avsättningen till periodiseringsfond avseende beskattningsår
            2019. Även den som betalar moms helårsvis ska föreslås kunna få
            anstånd med inbetalning av momsen som ska deklareras under perioden
            27 december 2019–17 januari 2021.
          </p>
          <p xml:id="i-TPPPnf7dZ6TwWN6cyKzSL9">
            Kristdemokraterna står i huvudsak bakom regeringens förslag men
            menar att det är en synnerligen besvärande ekonomisk situation
            som kräver åtgärder som står i proportion till detta. Därför skulle
            betydligt mer omfattande stödåtgärder nu behövas. Görs inte tillräckligt
            kraftfulla satsningar i tid riskerar väldigt många företag gå
            i konkurs – helt i onödan – givet krisens natur. Det skulle kunna
            innebära en arbetslöshet som saknar motstycke.
          </p>
          <head xml:id="i-LvYZkcvTHd6dhfSSbjXEbq" type="h2">
            Förändring av arbetsgivaravgifterna
          </head>
          <p xml:id="i-5dGKpwaMSRXzszFjjvLhwX">
            För arbetsgivare innebär förslaget att endast ålderspensionsavgiften
            ska betalas på avgiftspliktig ersättning som uppgår till högst
            25 000 kronor per anställd och månad. Nedsättningen gäller för
            högst 30 anställda. Nedsättningen gäller under perioden 1 mars
            till och med den 30 juni 2020. För enskilda näringsidkare och
            fysiska personer som är delägare i handelsbolag innebär förslaget
            att endast ålderspensionsavgiften ska betalas på den del av avgiftsunderlaget
            som uppgår till högst 100 000 kronor under 2020.
          </p>
          <p xml:id="i-GXHjLJNYoNhMrDCvHYGJm">
            Kristdemokraterna ser problem med den utformning och begränsning
            som regeringen påför, genom att sätta ett tak om 30 anställda.
            Den ekonomiska krisen som vi känner den i detta nu slår relativt
            brett, men har också en mycket koncentrerad effekt inom vissa
            branscher. Det gäller exempelvis hotell- och besöksnäringen, restaurangbranschen
            och många mindre företag inom detaljhandeln där kundunderlaget
            försvunnit nästan helt till följd av restriktioner och uppmaningar
            från myndigheterna. Dessa företag har ofta heller ingen e-handel
            som kan dämpa efterfrågebortfallet.
          </p>
          <p xml:id="i-E3ri4mkdz5SutaJcTtJpps">
            Därför är det enligt Kristdemokraterna särskilt viktigt att de
            åtgärder som vidtas också tydligt träffar de grupper som har det
            särskilt svårt och att begränsningarna i utformningen inte omöjliggör
            att dessa företag kan ta del av stödet.
          </p>
          <p xml:id="i-EC5Lv6XdT4dcQcNZ7htyZE">
            Kristdemokraterna stödjer därför tanken om att tillfälligt sänkta
            arbetsgivaravgifter bör ha vissa begränsningar. Men den utformning
            som regeringen valt riskerar att både bli delvis trubbigt (för
            brett) och för snävt på organisationsnivå.
          </p>
          <p xml:id="i-NR9yfyXVDKUUwqR8BgYaP">
            I restaurangbranschen kan exempelvis företag vara organiserade
            som enhetliga kedjor med ett och samma organisationsnummer eller
            som franchisetagare och dotterbolag med organisationsnummer per
            arbetsställe. Exempelvis är Max Hamburgare organiserade under
            ett och samma organisationsnummer, medan McDonalds är organiserade
            som franchise – och därför är varje restaurang egna företag.
          </p>
          <p xml:id="i-7kwhcbUc1VodB3tYZyfiP7">
            Enligt regeringens förslag torde detta innebära att Max bara
            kan få sänkt arbetsgivaravgift för totalt 30 personer av tusentals
            anställda, medan McDonalds kan få sänkt arbetsgivaravgift för
            upp till 30 anställda per franchisetagare. Det innebär en kraftig
            konkurrenssnedvridning.
          </p>
          <p xml:id="i-3w45deC4VqGAPh714268Wi">
            Samma parallell kan göras inom dagligvaruhandeln mellan å ena
            sidan decentraliserade kedjor bestående av egna företag som ICA
            och Hemköp och å andra sidan centraliserade kedjor som Willys,
            Lidl, Bergendahls och Coop. Regeringens förslag kommer att handla
            om mycket stora stöd till egna butiker med eget organisationsnummer,
            medan de enhetliga butikskedjorna får i stort sett ingenting.
            Det är inte rimligt.
          </p>
          <p xml:id="i-8k5pUrvW1TeCPb4vt1GBu8">
            Regeringen bör därför skyndsamt överväga andra utformningar för
            att bättre träffa de företag som har störst problem och utan att
            skapa uppenbara snedvridningar inom branscher eller nära konkurrenter.
          </p>
          <p xml:id="i-TovDngZgYK6KXebu3xTuWQ">
            En alternativ utformning är att selektera sänkta arbetsgivaravgifter
            på branschnivå, via Standard för svensk näringsgrensindelning
            (SNI). Detta system tillhandahålls av Statistiska centralbyrån
            och klassificerar företag utifrån bransch och inriktning, och
            Skatteverket ansvarar för inhämtandet av SNI-koder. SNI ingår
            i ett internationellt system av ekonomiska klassifikationer och
            utgår från EU:s näringsgrensstandard NACE. Genom en sådan utformning
            skulle stödet kunna riktas dit de ekonomiska konsekvenserna är
            som störst.
          </p>
          <p xml:id="i-LPyfP15bV5uHgKoidnNxXo">
            Ytterligare ett alternativ är att hantera nuvarande förslag per
            ”arbetsställe” istället för per organisationsnummer. Det skulle
            göra att företags bolagsmässiga organisering inte påverkar möjligheten
            att ta del av de sänkta arbetsgivaravgifterna. Det skulle minska
            konkurrenssnedvridningen, men inte lösa de övriga begränsningarna.
          </p>
          <head xml:id="i-FxSmmPZYJsMPAgJNuWTEdr" type="h2">
            Förstärk och vidga stödet för korttidspermitteringar som alternativ
            åtgärd
          </head>
          <p xml:id="i-W7NW78VA4yBUuqnPK86CGQ">
            Sänkta eller borttagna arbetsgivaravgifter är ett sätt att i
            krisen mildra kostnaderna för anställda. Samtidigt är åtgärden
            behäftad med viss ineffektivitet då den träffar företag på liknande
            sätt, oavsett om bolaget befinner sig i ekonomisk kris eller inte.
            Service, hotell och restaurang och sällanköp har i dagsläget exempelvis
            långt större problem än dagligvaruhandeln och bank och försäkring,
            för att nämna några olika branscher.
          </p>
          <p xml:id="i-44aA3AQC91LNoyShmtVRVe">
            Regeringen har föreslagit ett nytt system för korttidspermitteringar
            i tidigare proposition 2019/20:132. Detta stöd är betydligt mer
            träffsäkert än sänkta arbetsgivaravgifter, men måste byggas ut
            för att få än bättre effekt och möta krisens djup.
          </p>
          <p xml:id="i-BhTNFuyDLUaJ2PHUpB5VQg">
            Givet att denna proposition behandlar förslag som gäller arbetsmarknadens
            funktionssätt i denna kris, vill Kristdemokraterna återigen påtala
            de begränsningar som riskerar att göra fler än nödvändigt arbetslösa.
          </p>
          <p xml:id="i-6AoxBDtwoKLVGBAgyYhDSy">
            Kristdemokraterna anser att på grund av den fördjupade ekonomiska
            kris som spridningen av corona utlöst, det om en utökning av korttidspermitteringen
            till två ytterligare nivåer på 80 respektive 90 procent under
            kort tid under 2020 också bör utredas. Därför bör regeringen skyndsamt
            utvärdera nuvarande nivåer och överväga upp till 90 procents permittering.
          </p>
          <p xml:id="i-C9kebEUbEp6Kv8whC3pNva">
            Kristdemokraterna bedömer att det är långt bättre om företag
            så långt möjligt behåller anställda av flera skäl: Anställda som
            får inkomst av sin arbetsgivare slipper vända sig till a-kassa
            eller annan försörjning som ändå är offentligt finansierad. Arbetslöshet
            har stora sociala och hälsomässiga konsekvenser och det finns
            stora risker att den som blir av med sitt arbete i en kris blir
            kvar i arbetslöshet också när ekonomin återgår till ett normalläge,
            s.k. persistens. Om anställda är kvar hos sin arbetsgivare kan
            en samhällsekonomisk återhämtning när den väl sker gå fortare
            genom att produktivitet bibehålls i företagen.
          </p>
          <p xml:id="i-83ZWDGkZbkvQXKsZX4CeyE">
            Kristdemokraterna anser också att det bör övervägas av regeringen
            att lönetaket för kortidspermittering höjs från månadslöner på
            44 000 kr till 50 000 kr så att fler yrkesgrupper omfattas.
          </p>
          <p xml:id="i-76xPRktaDmNChAYD26XRM6">
            I lagstiftningen om korttidsarbete ställs också kravet att företaget
            ska ha vidtagit alla andra åtgärder som står till buds för att
            minska sina personalkostnader. Det kan exempelvis röra sig om
            att avsluta tidsbegränsade anställningar som inte är verksamhetskritiska.
            Denna anpassning har företagen sannolikt inte hunnit med i detta
            snabba krisförlopp och därtill finns stor svårigheten i att bedöma
            framtida personalbehov. Tyvärr ser vi nu också hur arbetsgivare
            för att vara på den säkra sidan säger upp både tillfälligt anställda
            och konsulter för att uppfylla kraven för att kunna få permitteringsstöd
            för sina tillsvidareanställda. Det är förstås en märklig ordning
            i den typen av djup lågkonjunktur som vi nu ser att mer eller
            mindre tvinga företag att säga upp personal för att kunna nyttja
            stödåtgärder. Det är i den nuvarande situationen bättre att företagen
            kan upprätthålla en personalstyrka men minska arbetstiden än att
            man säger upp personal, och det förhållandet bör förstås gälla
            även tillfälligt anställda.
          </p>
          <p xml:id="i-MCeyHUcudSFvKCp2NFdKhW">
            Regeringen bör därför återkomma med en lagändring så att Tillväxtverket
            inte behöver tillämpa detta krav för de ansökningar som kommer
            in under 2020 och härrör situationen under coronakrisen.
          </p>
        </div>
        <div xml:id="i-RyioNyYdLgERdFZ3FNtWmH" type="signatureBlock">
          <list xml:id="i-MDRDaEaazDEB2riz4n9PB4">
            <item xml:id="i-NKFSMN8LmZYCczdWRXg4Xz" who="i-TodycJLEopZCV6uNkQANDV" type="signature">
              Jakob Forssmed (KD)
            </item>
            <item xml:id="i-ShBUYw2959dkQVpjH7wf7M" who="i-F7At3v6PvJpNCH37qRhr8A" type="signature">
              Sofia Damm (KD)
            </item>
            <item xml:id="i-E9VyfrDtXysxoyCuDLb5Mu" who="i-BaBRFz7sgjhbuqYiz8u7vt" type="signature">
              Désirée Pethrus (KD)
            </item>
            <item xml:id="i-Rua1QdKPNafNTrmu5MiQsx" who="i-9kL7gDrzsvgPervhw6VVyb" type="signature">
              Hans Eklind (KD)
            </item>
            <item xml:id="i-SRV24aDtsHNmusATBBTJTU" who="i-VSiy2mHN5m8fAgo9SDAGyR" type="signature">
              Hampus Hagman (KD)
            </item>
          </list>
        </div>
      </div>
    </body>
  </text>
</TEI>
