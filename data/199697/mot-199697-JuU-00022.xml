<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-JuU-00022">
  <teiHeader>
    <fileDesc>
      <titleStmt>
        <title>med anledning av prop. 1996/97:131 Prövningstillstånd i hovrätten</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:131 Prövningstillstånd i hovrätten</title>
          <idno type="rdwebb">GK02Ju22</idno>
          <rs type="number">Ju22</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GK02Ju22/text</ref>
          <ref type="dokument_url_html">http://data.riksdagen.se/dokument/GK02Ju22</ref>
          <ref type="dokumentstatus_url_xml">http://data.riksdagen.se/dokumentstatus/GK02Ju22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-D3EaAZMyp2mt95d4vB9aXU" type="basedOn"/>
        <correspContext corresp="i-D3EaAZMyp2mt95d4vB9aXU">
          <ref>Proposition 1996/97:131</ref>
        </correspContext>
        <correspAction xml:id="i-F7pXaWmVEJAdGxwGQnPXd4" type="signed"/>
        <correspAction xml:id="i-NzQsM8ZympAJTo1cmhFvVN" type="referral">
          <date when="1997-03-21"/>
        </correspAction>
        <correspAction xml:id="i-UincLYc3yebMVn9CTV8zxT" type="dismissal">
          <date when="1997-03-21"/>
        </correspAction>
        <correspAction xml:id="i-VEyrnxeuo5VuSJGEpXmcgU" type="submission">
          <date when="1997-03-20"/>
        </correspAction>
        <correspAction xml:id="i-E2Qfs6NcKjUqaCj87wqV52" type="referral">
          <date when="1997-03-21"/>
        </correspAction>
        <correspAction xml:id="i-HLU6EmaMZ1iYa6cj1HwuTs" type="dismissal">
          <date when="1997-03-21"/>
        </correspAction>
        <correspAction xml:id="i-D75MxaYQ8tURFpSYAR3KuV" type="submission">
          <date when="1997-03-20"/>
        </correspAction>
        <correspAction xml:id="i-AWgT4TNgdGeTinJ6QLYsBa" type="assigned"/>
        <correspContext corresp="i-AWgT4TNgdGeTinJ6QLYsBa">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_JU_0022/mot_199697_JU_0022-0001.pdf"/>
      <div xml:id="i-UExpwptyZk7yLMc1EYkeGr" type="motHeader">
        <div xml:id="i-Bs66erb7SYABnJseEceBSM" type="motTitle"/>
        <div xml:id="i-CyXvi18QWH9z39FVDwJiQR" type="motSubmissionInfo"/>
      </div>
      <div xml:id="i-2DvWeyBd9Mu6wmaWLdH32A" type="motBody">
        <div xml:id="i-7AKgLt7R2k247DmmQhVL8z">
          <p xml:id="i-HD7pAARbz6TSEN7XTh3RNo">
            1996/97 Ju22 Ju21-25
          </p>
          <p xml:id="i-CJDDuEYjSFgdpMXnAs7azx">
            Motion till riksdagen FIER :Ju22
          </p>
          <p xml:id="i-KuJ7P4LcGmcEECQUcqwdwR">
            av Kia Andreasson m.fl. (mp)
          </p>
          <p xml:id="i-T1CMU8wg8xRoAqvhAh1Mxm">
            med anledning av prop. 1996/97:131 Prövningstillstånd i hovrätten
          </p>
          <p xml:id="i-K5yWnbL6MZDBJfLsMxRQuR">
            Under de senaste åren har en mängd olika s.k. reformer genomförts
            som i huvudsak syftar till en mer kostnadseffektiv verksamhet
            inom rättsväsendet. Besparingar genom olika åtgärder drabbar polisväsendet,
            åklagarväsendet, domstolsväsendet, kriminalvården och kronofogdemyndigheterna.
            Många av de förslag som har genomförts eller kommer att föreslås
            riksdagen ställer frågan om på vilket sätt vi i dagens Sverige
            skall bibehålla och helst förbättra rättssäkerheten för de enskilda
            medborgarna. Som utvecklingen varit hittills måste nog tyvärr
            konstateras att rättssäkerheten tycks stryka på foten till följd
            av statens behov att spara pengar. Denna tendens är oroande!
          </p>
          <p xml:id="i-EXnAYaXeyxg9kMsgwyPNwM">
            Prövningstillstånd i hovrätten
          </p>
          <p xml:id="i-NZSAMbwF9V6VhTaNrTDYxa">
            Regeringen föreslår att tre domare i hovrätten alltid skall göra
            en förprövning av om ett överklagande skall prövas fullt ut. Meddelas
            inte prövningstillstånd ligger tingsrättens avgörande fast. Tillståndsprövningen
            föreslås i huvudsak vara skriftlig. Regeringens förslag innebär
            att Sverige kommer att bli det första land i Europa som får strikt
            krav på prövningstillstånd i alla mål som förs upp i andra instans.
            Miljöpartiet de gröna avslår regeringens proposition och som grund
            härför anförs följande: Miljöpartiet anser att ett av de mest
            väsentliga beståndsdelarna i vårt rättssystem är rätten att i
            såväl brottmål som tvistemål och besvärsmål erhålla en fullständig
            prövning i åtminstone två instanser. Vi menar att det inte är
            möjligt att skapa ett rättssäkert och effektivt processuellt regelsystem
            utan att det finns möjlighet till omprövning av ett domstolsavgörande.
            I Sverige har detta för de flesta fall lösts på så sätt att ett
            avgörande i tingsrätt kan överklagas till hovrätt och Högsta domstolen.
            Grunden för ett instanssystem är enligt den gamla och väletablerade
            uppfattningen att hög rättssäkerhet kräver möjlighet till omprövning
            av ett avgörande hur skickliga tingsrätterna än kan anses vara.
            Regeringens förslag kan inte karaktäriseras som en reform (förändring
            till det bättre) utan snarare som en oviss nydaning. I avsaknad
            av utredning om tingsrätternas nya funktion i ett mer eller mindre
            eninstansförfarande lider det framlagda förslaget av så grundläggande
            brister att det enligt vår mening inte kan läggas till grund för
            lagstiftning.
          </p>
          <pb facs="riksdagen-motions-pdf/data/199697/mot_199697_JU_0022/mot_199697_JU_0022-0002.pdf"/>
          <p xml:id="i-ftE4d88S9625St4nGD7Kc">
            Det är omöjligt att göra en fullständig bedömning av regeringens
            förslag samtidigt som en omfattande utredningsverksamhet pågår
            avseende såväl rättegångsbalkens regler om främst = tingsrättsförfarandet
            som den organisatoriska strukturen inom domstolsväsendet. Cirka
            85 26 av tingsrätternas domar överklagas inte, dvs. endast ca
            15 26 av domarna överklagas till hovrätt. Ändringsfrekvensen ligger
            på ca 30 96. Av detta kan man dra slutsatsen att få tingsrättsdomar
            överklagas men relativt många av de överklagade domarna ändras.
            Med dessa siffror ifrågasätter vi en så genomgripande ändring
            som regeringen föreslår. Trots förslagets olika dispensregler
            går det inte att utesluta risken att felaktiga tingsrättsavgöranden
            inte fångas upp och överprövas fullt ut utan i stället blir bestående.
            Regeringens förslag utgår från hovrättens huvuduppgifter att,
            efter en kontroll av den materiella riktigheten av ett tingsrättsavgörande,
            rätta eventuella felaktigheter i detta avgörande samt att kontrollera
            hand- läggningen och ha ett ansvar för rättsbildningen. Vi håller
            med Lagrådet om att den överprövning som sker i hovrätten inte
            alltid låter sig inordnas i sådana kategorier. Så t.ex. är huvudfrågan
            i många mål beroende av en skälighetsprövning av sådant slag att
            det är svårt att beteckna en viss bedömning som den enda riktiga.
            En stor grupp av mål som ofta har denna karaktär utgörs av sådana
            brottmål där överklagandet avser tingsrättens straffmätning. För
            den enskilde individen betyder möjligheten till att få sin sak
            prövad i en andra instans en möjlighet till bekräftelse av tingsrättens
            dom, oavsett om den är riktig eller inte. Allmänhetens bedömning
            av rättssystemet måste beaktas. Det finns redan tydliga tecken
            på att förtroendet sviktar betänkligt. Hur kommer allmänheten
            att reagera när den får klart för sig vad regeringens förslag
            innebär? Varken i utredning, regeringens förslag eller i den pågående
            debatten om prövningstillstånd i hovrätt har frågan om brottsoffrens
            situation belysts. Detta är en klar brist som inte kan godtas.
            Ett system med generellt krav på prövningstillstånd innebär mycket
            långtgående förändringar jämfört med den hävdvunna rätten att
            i såväl brottmål som tvistemål vara tillförsäkrad prövning i åtminstone
            två instanser. Att införa ett generellt krav på prövningstillstånd
            bryter mot en djupt rotad rättstradition. Finns det några av samhällets
            åtgärder mot enskilda som är mer ingripande än att åtalas och
            dömas till straff?
          </p>
          <p xml:id="i-V2HGsBNV96vrrnDyCZvQ8r">
            Konventionsåtaganden
          </p>
          <p xml:id="i-BbK3fU7h6Rt8GgCR6gDnvf">
            Regeringens bedömning vad gäller konventionsåtaganden måste ifrågasättas.
            Artikel 2' i Europakonventionen angående skydd för de mänskliga
            rättigheterna erkänner rätten för varje person som dömts för brott
            att få skuldfrågan eller straffet omprövat av högre domstol. Andra
            stycket av artikeln medger undantag från rätten till omprövning
            vad avser mindre grova gärningar samt i de fall då vederbörande
            har dömts i första instans av Högsta
          </p>
          <p xml:id="i-5479jWHp6sVTkmZWsEGxXi">
            ! Protokoll nr 7 till konventionen angående skydd för de mänskliga
            rättigheterna och de grundläggande friheterna.
          </p>
          <p xml:id="i-YBC6UMrtuZ6yAb1ruFeAuD">
            Mot. 1996/97Ju226
          </p>
          <pb facs="riksdagen-motions-pdf/data/199697/mot_199697_JU_0022/mot_199697_JU_0022-0003.pdf"/>
          <p xml:id="i-R56qx6dgiaUhZyZzrgRrEg">
            Mot. 1996/97Ju2X7
          </p>
          <p xml:id="i-GybWXAoLwnAEPAbn8dhNry">
            domstolen eller har dömts i högre instans sedan en frikännande
            dom överklagats. Ett viktigt kriterium när det gäller att avgöra
            om brottet är mindre grovt är om fängelsestraffet kan komma i
            fråga eller inte. Regeringens förslag med prövningstillstånd även
            i brottmål där den tilltalade dömts till fängelse är med största
            sannolikhet inte förenlig med konventionen. Till denna slutsats
            kom även Fri- och rättighetsutredningen (SOU 1993:40, del B s.
            102). Den andra frågan som regeringen tycks ha missbedömt gäller
            hur förfarandet vid en tillståndsprövning kan behöva utformas
            för att inte komma i konflikt med rätten till en ”fair and public
            hearing” i samband med domstolsprövning. Denna frågeställning
            är inte begränsad till brottmål. Varken utredning eller regeringsförslag
            har beaktat Europadomstolens avgöranden angående Österrikes system
            för överprövning av avgöranden av mindre brottmål. Domstolen har
            i sex fall ansett att Österrikes system strider mot artikel 6
            8 1 i Europakonventionen (23 okt. 1995 nr 519, SvJT 1996 s. 71-72).
          </p>
          <p xml:id="i-XTiarrMFMLuoFzR7NfJLLh">
            Möjlighet till sammanträde
          </p>
          <p xml:id="i-HVphz9hMWeA1vjdfAZHyt6">
            Regeringens förslag innebär i praktiken att vi går tillbaka till
            tiden före 1948 då nuvarande rättegångsbalk infördes. Förslaget
            innebär en återgång till skriftlighet och ett steg 50 år bakåt
            i tiden. Endast om särskilda skäl öreligger kan en part höras
            muntligen innan frågan om prövningstillstånd avgörs. Risken måste
            trots förslagets utformning anses stor att en klagande som har
            svårt att uttrycka sig i skrift missgynnas av ett krav på prövningstillstånd
            om han skulle sakna juridiskt biträde. Det är en grundläggande
            svaghet i förslaget när man föreställer sig att hovrätterna i
            ett skriftligt förfarande skall kunna avgöra i vad mån ett tingsrättsavgörande
            är elaktigt eller i vart fall tvivelaktigt i någon mening. Praktisk
            erfarenhet visar att möjligheterna att bedöma sådana saker på
            handlingarna är starkt begränsade. Avgöranden som på papperet
            framstår som helt korrekta blir ganska ofta ändrade efter ett
            muntligt förfarande. Mot den bakgrunden får tingsrätternas skicklighet
            en helt annan betydelse. Deras felaktiga avgöranden kommer kanske
            aldrig att bli upptäckta i hovrätten vilket naturligtvis drabbar
            medborgarna som en bristande rättssäkerhet. Det skriftliga förfarandet
            innebär också att nämndemännens medverkan i hovrätt kommer att
            inskränkas.
          </p>
          <p xml:id="i-88R1dkoSh1chEEybbBmUoa">
            Beslutets utformning
          </p>
          <p xml:id="i-Cjt7M8FFP2uQnpocg6CNRL">
            Regeringen har överlämnat frågan huruvida beslut att meddela
            prövningstillstånd bör motiveras till rättstillämpningen. Mot
            bakgrund av det nuvarande systemet, där det endast undantagsvis
            förekommer att ett beslut i en tillståndsfråga motiveras, måste
            detta förslag ifrågasättas. Tanken med regeringens förslag är
            ju bl.a. att minska arbetsbördan i hovrätterna. Är risken då inte
            stor att hovrätterna även fortsättningen låter bli att motivera
            beslut om att meddela prövningstillstånd?
          </p>
          <pb facs="riksdagen-motions-pdf/data/199697/mot_199697_JU_0022/mot_199697_JU_0022-0004.pdf"/>
          <p xml:id="i-RQPp74JsMZydrwDNmCQQoP">
            Ekonomiska konsekvenser av förslaget
          </p>
          <p xml:id="i-TP9drpvvLjXKpTBwRg4Afr">
            Om regeringens förslag genomförs har man beräknat att 100 mkr
            per år kommer att frigöras, varav 40 mkr i huvudsak skall fördelas
            på tingsrätterna. Vi tror inte att det blir någon besparing. Resursfrågan
            har inte på ett godtagbart sätt klarlagts. I detta sammanhang
            kan påpekas att kostnaderna för domstolsväsendet är relativt blygsamma.
            Endast några få promille av statens utgifter är anslagna till
            domstolarna. Det är alltså oklart om = förslaget verkligen kommer
            att få sådana resurssparande effekter som regeringen utgår från.
            Det är också osäkert om de resurser som möjligen frigörs verkligen
            kommer att få användas (ens delvis) inom domstolsväsendets ram.
          </p>
          <p xml:id="i-Y6XyYGQebRfNW5yTp4g2Zt">
            Hemställan
          </p>
          <p xml:id="i-PPxWMFq4eRWHycpVQ8P5wY">
            Med hänvisning till det anförda hemställs att riksdagen avslår
            regeringens proposition 1996/97:131 Prövningstillstånd i hovrätten.
          </p>
          <p xml:id="i-C8mn1cBBtv4JCrckDUET1K" type="date">
            Stockholm den 18 mars 1997 Kia Andreasson (mp) Peter Eriksson
            (mp) Bodil Francke Ohlsson (mp)
          </p>
          <p xml:id="i-Vh55MZN3XoGK2pryuU6VWq">
            Annika Nordgren (mp) Yvonne Ruwaida (mp)
          </p>
          <p xml:id="i-GqYn5yN7KprMMauC3g37yx">
            Mot. 1996/97Ju28
          </p>
        </div>
      </div>
    </body>
  </text>
</TEI>
