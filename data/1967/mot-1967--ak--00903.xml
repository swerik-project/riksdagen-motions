<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__903/mot_1967__ak__903-001.pdf"/>
      <fw xml:id="i-SpZBHeNZUcgKT1DAXcH7Sg">
        Nr 903—905 Motioner i Andra kammaren, nr 903 år 1967 1
      </fw>
      <div type="motHeader" xml:id="i-3wAgRMxQXXiTH1qhqZ3vgT">
        <div type="motTitle" xml:id="i-YFBKcCvHsL5eozNaPzqv35"/>
        <div type="motSubmissionInfo" xml:id="i-UCj17WnRSjndmj64zw6BBD"/>
      </div>
      <div type="motBody" xml:id="i-6Vt8CZN6Nex43tfH4Kj98m">
        <div xml:id="i-BxZGGzuo5poZwqsBu2Ht9Y">
          <p xml:id="i-Wwf3rmDPSQG4v5QdSa3jSt">
            Nr 903
          </p>
          <p xml:id="i-9yf6DJNcx6FGruansgPckM">
            Av herr Magnusson i Borås m. fl., i anledning av Kungl. Maj:ts
            proposition nr 47, med förslag till förordning angående ändring
            i förordningen den 1 december 1959 (nr 507) om allmän varuskatt.
          </p>
          <p xml:id="i-FwAedjiGFpzRoiPbX6Uw7z">
            (Lika lydande med motion nr 723 i Första kammaren)
          </p>
          <p xml:id="i-USHxQMcSfQ8myDMrstR2HG">
            I proposition nr 47 föreslår Kungl. Maj:t vissa tekniska ändringar
            be- träffande den allmänna varuskatten. Enligt departementschefens
            uttryckliga uttalande är syftet härmed att skapa större klarhet
            beträffande tillämpningsområdet samt att så långt möjligt är undanröja
            praktiska svårigheter i debiterings- och redovisnings- hänseende.
            Någon ändring av annan anledning åsyftas inte. Det är möj- ligt
            att departementschefen undervärderat betydelsen av de föreslagna
            ändringarna. Detta skulle kunna vara en förklaring till att det
            över huvud taget inte görs någon beräkning i propositionen av
            ändringarnas ekonomi- ska betydelse vare sig för statsverket eller
            för de berörda konsumenterna. Det har inte varit oss möjligt att
            med tillgängligt statistiskt material göra en närmare uppskattning
            av de ekonomiska verkningarna. Såvitt vi kan finna kommer ändringarna
            emellertid att medföra mycket större ökningar av det svenska näringslivets
            produktions- och distributionskostnader.
          </p>
          <p xml:id="i-83TghgVoqzq7wq7ukupCE9">
            Som bekant pågår genom en särskild arbetsgrupp inom finansdeparte-
            mentet arbetet med översyn av det mervärdeskatteförslag som framlades
            av allmänna skatteberedningen och bakom vilket praktiskt taget
            alla be- redningens ledamöter stod, oavsett partifärg. Denna översyn,
            som åsyftar att undanröja vissa med förslaget förenade praktiska
            svårigheter, beräk- nas vara avslutad under sommaren. Från vårt
            håll har hävdats, att beslut om övergång till mervärdeskatt bör
            fattas med det snaraste. Vi saknar an- ledning att nu upprepa
            skälen härtill och hänvisar blott till de vid riksda- gens början
            väckta motionerna I: 421 av herr Holmberg m. fl. och II: 529 av
            herr Bohman m. fl. samt I: 558 av herrar Dahlén och Bengtson och
            II: 708 av herrar Hedlund och Ohlin. Mot bakgrunden av åtgärder
            som under de senaste två månaderna vidtagits i utlandet vill vi
            emellertid understryka betydelsen av att en sådan övergång skyndsamt
            kommer till stånd. Det må erinras om att mervärdeskatt kommer
            att införas i Danmark redan i juli detta år samt att inom den
            gemensamma marknaden ministerrådet beslu- tat att medlemsstaterna
            senast den 1 januari 1970 skall ha övergivit nuva-
          </p>
          <p xml:id="i-M1sNy4m8QL2bqstUST9L5z">
            Bihang till riksdagens protokoll 1967. 4 saml. NY 903—905
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-002.pdf"/>
          <fw xml:id="i-9rpkJq3mJV8noovKAmLwii">
            2 Motioner i Andra kammaren, nr 903 år 1967
          </fw>
          <p xml:id="i-XNmqDaVEhmBwzGdNPFRB4D">
            rande kumulativa skattesystem och övergått till ett neutralt
            mervärdeskat- tesystem. Vidare har den s. k. utjämningsskatten
            i Tyskland med verkan fr. o. m. första april detta år skärpts
            i syfte att undanröja den diskrimine- ring genom den indirekta
            beskattningen som hittills gällt för inhemska tyska företag inom
            åtskilliga branscher.
          </p>
          <p xml:id="i-4S32LDCpvsL2dZDLQtHfvU">
            Enligt vår mening bör den allmänna varuskatten därför avvecklas
            inom en mycket nära framtid och ersättas med en icke kumulativ
            varubeskatt- ning. Vi finner det redan på grund härav tveksamt
            om det är lämpligt att kort före en sådan övergång vidtaga ändringar
            av den omfattning som nu föreslagits och berörande ett så stort
            antal skattskyldiga. Såvitt kan be- dömas har de skattskyldiga
            numera i stort sett anpassat sig till den ordning som gäller.
            Det är visserligen sant att det tagit lång tid innan klarhet vun-
            nits om innebörden av de år 1965 beslutade reglerna för reducering
            av va- ruskatten vid inköp av maskiner och inventarier. Numera
            torde emellertid bestämmelsernas innebörd ha trängt ut på fältet.
            Det är att befara att nya ändringar kommer att medföra nya tillämpnings-
            och omställningspro- blem. Samtidigt vill vi understryka att den
            s. k. reduceringsregeln inga- lunda är någon fullkomlig lagstiftningsprodukt
            och att det skulle vara be- rättigat att utsträcka dess tillämpningsområde
            betydligt, bl. a. till tjänste- prestationer. Vi har emellertid
            avstått från förslag i denna riktning just därför att vi anser
            att en övergång till mervärdeskatt bör ske snarast och att alltför
            genomgripande ändringar i varuskatteförordningen sålunda bör anstå.
            Om ändringar skall vidtas i varuskatteförordningen berörande ett
            större antal skattskyldiga måste under alla omständigheter krävas
            dels att de verkligen föranleder en enklare tillämpning, dels
            att de inte går i motsatt riktning mot det framlagda mervärdeskatteförslaget.
            På båda dessa punk- ter har vi vägande invändningar mot förslagen
            i proposition nr 47. Vi skall närmare utveckla våra synpunkter
            och börjar då med reduceringsregeln på maskiner och inventarier.
            Syftet med reduceringsregeln var att i samband med 1965 års höjning
            av skatteprocenten undvika en merbelastning på näringslivets investeringar.
            Den tidigare gällande skattenivån skulle bibehållas beträffande
            maskiner och inventarier inom jordbruk, annan fastighet, rörelse
            och annan yrkes- mässig verksamhet under förutsättning att inventarierna
            hade en varak- tighetstid av minst tre år och att de var föremål
            för stadigvarande använd- ning. Vid den tolkning av gällande bestämmelser
            som såväl riksskatte- nämndens majoritet som regeringsrätten gjort
            har i enlighet med reduce- ringsregelns syfte alla inventarier
            med en varaktighetstid av minst tre år hänförts till den grupp
            som skall bli föremål för reducerad varuskatt. Re- geln har ansetts
            gälla inte endast kompletta maskiner och inventarier utan även
            delar till maskiner. Något annat var väl ej heller att vänta,
            då redu-
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-003.pdf"/>
          <fw xml:id="i-VzZWHYUMUAB5LLKAkqxSXH">
            Motioner i Andra kammaren, nr 903 år 1967 3
          </fw>
          <p xml:id="i-5tNvVWjyKTLAd45nhKdQrJ">
            ceringsregeln eljest skulle ha fått snedvridande verkningar.
            Den skulle exempelvis inte kunna tillämpas i de fall då företaget
            självt uppför anlägg- ningar i egen regi eller självt ordnar med
            inköp etc. I förarbetena till 1965 års lagstiftning om reduceringsregeln
            har inte ens antytts att sådana ar- beten — vilka ofta kommer
            till stånd i syfte att undvika permitteringar och personalinskränkningar
            i samband med minskade avsättningsmöjlig- heter för de tillverkade
            produkterna eller då driftstopp eljest kunnat befa- ras — skulle
            ges en sämre behandling i varuskattehänseende än andra. Re- duceringsregeln
            har även ansetts tillämplig då maskindelen tillhandahållits i
            samband med reparation, varigenom neutralitet i varuskattehänseende
            uppnåtts mellan reparation och ersättningsanskaffning. Självfallet
            måste följden av denna tolkning, vilken departementschefen kallar
            generös, bli att ett förhållandevis stort antal skattskyldiga
            vid sin försäljning har att tillämpa reduceringsregeln. Det är
            också klart att detta vållar de säljande företagen ett extra besvär,
            vilket dock måste vägas mot fördelarna av att undvika att näringslivet
            i förhållande till utländska kon- kurrenter får en orimligt hög
            belastning genom varuskatten och av att re- geln får så neutrala
            verkningar som möjligt. Det är därför ägnat att förvåna att dessa
            fördelar med regeln inte redo- visas i den nu framlagda propositionen.
            Tvärtom nalkas departementsche- fen frågan från en helt annan
            utgångspunkt och synes närmast vilja häv- da att uttalandena i
            1965 års proposition främst avsåg nyinvesteringar. I enlighet
            härmed föreslås i proposition nr 47 att tillämpningsområdet för
            reduceringsregeln skall inskränkas att endast gälla maskiner och
            inventa- rier med ett beskattningsvärde av lägst 500 kronor under
            förutsättning till- lika att fråga är om förvärv av en komplett
            maskin eller annat komplett inventarium. Tillika krävs att tillgången
            i fråga skall vara sådan anlägg- ningstillgång som normalt är
            föremål för årliga värdeminskningsavdrag enligt bestämmelserna
            i kommunalskattelagen. Något försök görs inte i propositionen
            att utreda hur denna inskränkning i reduceringsregelns om- fattning
            drabbar näringslivet eller hur stor merbelastningen kan antas
            bli. Det hade annars varit naturligt att kombinera detta och övriga
            i proposi- tionen framlagda förslag om ändringar i skärpande riktning
            med en sänk- ning av procenttalet för reduceringsregeln. Redan
            med hänsyn till kostnadsaspekten finner vi det otänkbart att god-
            ta förslaget i föreliggande skick. Varje åtgärd i sådan riktning
            bör i da- gens läge undvikas, I utlandet går som nämnts lagstiftarens
            strävanden åt helt annat håll. Inom de med Sverige främst konkurrerande
            industrilän- derna vidtas sålunda åtgärder i syfte att undanröja
            eller minska de nega- tiva verkningarna av nuvarande kumulativa
            beskattning. Det är illa nog att det av statsfinansiella skäl
            inte var möjligt att — då varuskatten höj- des från 10 till 11,1
            7 — bibehålla reduceringsregeln på tidigare nivå.
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-004.pdf"/>
          <fw xml:id="i-AvVjqtNRk8aXwMkXRxAiEC">
            4 Motioner i Andra kammaren, nr 903 år 1967
          </fw>
          <p xml:id="i-D33W4mbUaK2C7tngbcJJn1">
            Även om man skulle lämna kostnadsbelastningen å sido och enbart
            be- trakta förslaget från tillämpningssynpunkt finns anledning
            till erinringar. Det är visserligen klart att det framlagda förslaget
            skulle medföra en be- gränsning av antalet skattskyldiga, som
            har att vid försäljning iaktta re- duceringsregeln. Framför allt
            skulle detta gälla vissa delar av detaljhan- deln. Likaså skulle
            antalet fall då reduceringsregeln kan bli tillämplig otvi- velaktigt
            minska starkt. Å andra sidan skulle emellertid förslagets genom-
            förande vålla nya problem, sammanhängande såväl med den föreslagna
            minimigränsen som med den föreslagna bestämmelsen att fråga i
            princip skall vara om kompletta maskiner och inventarier. Hur
            svår sistnämnda bestämmelse skulle bli i tillämpningen visar redan
            de av departementsche- fen angivna exemplen på fall då regeln
            bör tillämpas ehuru fråga inte är om ett komplett och färdigställt
            objekt. Han säger nämligen att regeln bör tillämpas på sådana
            delar till en lastbil som karosserier, kranar och andra lastanordningar.
            Det är omöjligt att av departementschefens uttalande få klarhet
            om vilka fordringar som skall uppställas för att fråga skall vara
            om komplett inventarium. Möjligen har den omständigheten att de
            uppräk- nade föremålen ofta tillverkas och försäljs av annan än
            den som levererar chassiet varit avgörande för departementschefen
            eller att föremålen i fråga inom vissa gränser växlar med olika
            lastbilar. Karosseriet till en lastbil kan knappast sägas vara
            en mera komplett investeringsvara än exempelvis motorn, växellådan,
            hjul eller däck etc. Redan med ett så enkelt objekt som en lastbil
            uppkommer således problem. Hur stora måste då inte dessa bli då
            det gäller stora, mer komplicerade fabriksanläggningar. En petro-ke-
            misk anläggning t. ex. består av ett antal cisterner och kilometerlånga
            rör- ledningar. Varje cistern är naturligen ett komplett inventarium,
            men hur skall delar av rörsystemet behandlas? På liknande sätt
            förhåller det sig med andra större anläggningar, där en varas
            framställning sker kontinu- erligt genom en serie maskiner med
            olika förbindelseled där ofta ett eller annat arbetsmoment utförs.
            Att dela in en sådan anläggning i sektorer och fastställa vilka
            som är att anse som kompletta inventarier och således före- mål
            för reduceringsregeln är ofta omöjligt. Extra tillbehör och maskin-
            delar som används alternativt med andra kan också vålla svårigheter.
            San- nolikt skulle det erfordras en omfattande katalogisering
            för att över hu- vud taget kunna komma till rätta med problemen.
            Till dessa gränsdragningsproblem kommer den mycket betydelsefulla
            omständigheten att den föreslagna regeln skulle få snedvridande
            verk- ningar dels beträffande konkurrensen mellan olika företag,
            dels då det gäller frågan om arbeten skall utföras i egen regi
            eller ej. Över huvud taget synes departementschefen ha förbisett
            att den föreslagna regeln skulle få den verkan att i större anläggningar
            avgjorda fördelar skulle nås genom att anlita en huvudentreprenör
            i stället för att det köpande företaget självt
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-005.pdf"/>
          <fw xml:id="i-8HgvxjNJU7z1tW451BBntZ">
            Motioner i Andra kammaren, nr 903 år 1967 5
          </fw>
          <p xml:id="i-WF9WKW2pan7DAwwa2aGs9v">
            anskaffar delen och uppför anläggningen i egen regi eller underhandlar
            med olika underentreprenörer i syfte att pressa priserna. I detta
            avseende har den nu gällande regeln avgjorda fördelar, eftersom
            den är praktiskt taget neutral ur konkurrenssynpunkt. Invändningar
            kan också riktas mot den föreslagna minimigränsen. De- partementschefen
            har föreslagit att, så snart ett objekt har lägre värde än 500
            kronor, reduceringsregeln inte skall gälla vare sig vid leverans
            av en- staka exemplar eller om så många exemplar levereras att
            det totala för- säljningsvärdet överstiger 500 kronor. Det räcker
            således inte med att fråga är om typiska inventarietillgångar.
            Ett mejeriföretag t. ex. som hål- ler sig med en uppsättning flaskor
            för transport av mjölk eller ett oljeföre- tag som håller sig
            med bensinfat eller ett speditionsföretag som har ett be- tydande
            containerinnehav, vilka varor förutsätts kosta mindre än 500 kro-
            nor per styck, kan således inte utnyttja reduceringsregeln, även
            om an- skaffningar av dessa tillgångar uppgår till betydande belopp.
            Regeln måste också vara ägnad att motverka den standardisering
            som skett bl. a. på kon-. torsområdet. Åtskilliga kontorsmöbler
            skulle bli undantagna även om an- skaffning av dessa tillgångar
            avser ett helt kontorshus. På samma sätt skulle åtskilliga inredningsdetaljer
            i butiker bli undantagna från reduce- ringsregeln. Regeln skulle
            favorisera mindre standardiserade varor eller sådana varor som
            genom sin storlek eller mer påkostade utförande kom- mer ovanför
            500-kronorsgränsen. Departementschefen har i sitt anföran- de
            över huvud taget inte ens antytt denna problemställning beträffande
            konkurrensen mellan olika varuslag. Sådan verksamhet vari många
            smärre inventarier utnyttjas — exempelvis jordbruk och hantverk
            — skulle i sär- skild grad få sin situation försämrad. Vi finner
            det av anförda skäl ej motiverat med någon ändring i de nu. rådande
            förhållandena. Vi tror nämligen inte att det är möjligt att i
            nå- gon större grad minska de praktiska olägenheterna med reduceringsregeln.
            Detta beror främst på att varuskatteförordningen bygger på tanken
            att säljaren skall kunna på rätt sätt göra de bedömningar som
            erfordras för ett riktigt skatteuttag, även i sådana situationer
            då ingen annan än köpa- ren har material för denna bedömning.
            Som vi ovan visat leder det av de- partementschefen framlagda
            förslaget inte till någon verklig förbättring i detta hänseende,
            utan genom förslaget införs tvärtom ytterligare fakto- rer av
            svårbedömd art, som säljaren skall ta ställning till. Det finns
            inte heller någon som helst garanti för att departementschefens
            bedömningar rörande de praktiska konsekvenserna är riktiga. För
            att över huvud taget kunna göra en tillförlitlig bedömning av
            de praktiska konsekvenserna av den föreslagna ordningen i förhållande
            till den rådande och angelägenhets- graden för en ändring erfordras
            uppenbarligen en fylligare utredning än den som framlagts i proposition
            nr 47. Förslagen där grundar sig på fram-
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-006.pdf"/>
          <fw xml:id="i-NGd6UNnTzkSKMEFNT7Jb2Z">
            6 Motioner i Andra kammaren, nr 903 år 1967
          </fw>
          <p xml:id="i-VJ3JqAGdqozViLbakRainx">
            ställningar från ett par näringslivsorganisationer, vilkas framställningar
            grundats på rena praktiska omständigheter. Intet av förslagen
            har emel- lertid utformats på tillnärmelsevis det sätt som dessa
            organisationer ifrå- gasatt. Såvitt framgår av departementschefens
            yttrande har någon annan sakkunnig instans över huvud taget inte
            varit inkopplad i ärendet. Innan frågan bedöms slutgiltigt bör
            Kungl. Maj:ts proposition kompletteras med yttranden från sakkunniga
            instanser. Naturligt är därvid i första hand att riksskattenämnden,
            som har att handlägga ärendet rörande allmän varu- skatt och som
            utfärdat anvisningar i ämnet och över huvud taget besitter stor
            erfarenhet då det gäller tillämpningen av reduceringsregeln, hörs
            samt att kammarrätten, en del länsstyrelser samt näringslivets
            organisa- tioner — även de som representerar de företag som får
            betala de kost- nadshöjningar, vartill förslaget leder — får tillfälle
            yttra sig. Vidare bör en utredning företagas rörande storleken
            av den merbelastning för närings- livet som de föreslagna ändringarna
            skulle medföra. I avvaktan på resul- tatet av en sådan remissbehandling
            jämte utredning yrkar vi avslag å pro- positionen i denna del.
            En viss minskning av de praktiska olägenheter, vilka reduceringsregeln
            med nödvändighet måste föra med sig, synes kunna ernås genom följande
            ändring. I 18 $ 1 mom. varuskatteförordningen har intagits en
            regel, som åsyftar att undvika dubbelbeskattning. Om en återförsäljare
            av någon anledning tvingas inköpa en vara med skatt, som han i
            sin tur försäljer med skatt, har han enligt nämnda författningsrum
            möjlighet att i sin skatteredovis- ning göra avdrag för vederlaget
            i fråga. Någon motsvarande möjlighet finns inte för den som inköpt
            en investeringsvara med full skatt ehuru re- ducerad skatt bort
            utgå. Han kan således inte vid sin skatteredovisning göra avdrag
            för den för mycket erlagda skatten. Detta har framstått som en
            brist, och många av de praktiska svårigheterna har sin bakgrund
            i denna brist. Om nämligen köparen hade möjlighet att vid sin
            skatteredovis- ning göra avräkning för vad han erlagt för mycket
            i skatt, skulle säljaren i tveksamma fall inte behöva hysa samma
            betänkligheter mot att ta ut full skatt, och han skulle befrias
            från att utreda förhållanden om vilka endast köparen har kännedom.
            Man skulle också därigenom lösa de svårigheter som föreligger
            då inte ens köparen vid inköpstillfället vet hur varorna skall
            användas, en företeelse som är mycket vanlig exempelvis vid kommu-
            nala inköp, där vissa inventarier är avsedda för ett sådant verk
            som självt kan göra inköp till reducerad skatt, medan andra går
            till sådana myndig- heter som inte äger denna möjlighet. Ur kontrollsynpunkt
            skulle också mycket vara att vinna genom att köparen i nämnda
            fall skulle bli ansvarig för reduceringsåtgärden. Vi föreslår
            att en sådan möjlighet införs i lag- stiftningen. Härigenom skulle
            en väg öppnas för säljarna att branschvis
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-007.pdf"/>
          <fw xml:id="i-JaV52jQRLFWQbGT6RLDCEW">
            Motioner i Andra kammaren, nr 903 år 1967 7
          </fw>
          <p xml:id="i-PbCH9CJQ7PscqqVpubAbVD">
            överenskomma att inte tillämpa reduceringsregeln vid mindre leveranser,
            utan att detta skulle leda till någon ökad belastning för köparen.
            Syftet med den av departementschefen föreslagna minimiregeln skulle
            på detta sätt till större delen kunna uppnås utan de nackdelar
            varom vi ovan talat. Om köparen finner det vara värt besväret
            må han i sin skatteredovisning göra avdrag för 40 2 av vad han
            erlagt vid inköp av reduceringsvaran. Självfallet fordras att
            han kan styrka transaktionens art. Vi föreslår i enlighet härmed
            ändring av 18 $ 1 mom. varuskatteförord- ningen och hemställer
            att även detta förslag remitteras för yttrande från sakkunnigt
            håll. I proposition nr 47 upptas även ett förslag som inte äger
            samband med reduceringsregeln, nämligen frågan om behandlingen
            av s. k. fasta maski- ner. Departementschefen har visserligen
            oriktigt uttalat att reducerings- regeln medfört olägenheter även
            med avseende på avgränsningen mot fas- tighetsområdet och därvid
            åsyftat det förhållandet att regeln är tillämp- lig på sådana
            objekt som vid fastighetstaxeringen åsätts eller bör åsättas särskilt
            maskinvärde. Sådana anläggningstillgångar har enligt riksskatte-
            nämndens uppfattning ansetts skola omfattas av reduceringsregeln.
            Denna uppfattning delas av departementschefen, och på denna punkt
            föreligger över huvud taget ingen skiljaktig mening. Med hänsyn
            till dylika investe- ringars kostnadsmässiga betydelse skulle
            det också te sig mycket egen- domligt om de inte skulle berättiga
            till skattereducering. Alltsedan tillkomsten av varuskatteförordningen
            har emellertid åtskill- nad gjorts mellan å ena sidan vad som
            skattemässigt är att betrakta som fastighet och å andra sidan
            vara, d.v.s. objekt av lös egendoms natur. Allt- sedan förordningens
            tillkomst har därmed också gällt att arbetsprestatio- ner på egendom
            som är att hänföra till fastighet inte varit underkastade varubeskattningen.
            Det är nämligen en bärande konstruktion i förordning- en att endast
            tjänsteprestationer på lös egendom, d.v.s. vad som är vara, kan
            bli föremål för varubeskattningen. Det sagda har inneburit att
            såväl arbetet med uppförandet av en fast maskin som tjänsteprestationer
            på maskinen sedan den väl har installerats, exempelvis reparations-
            och un- derhållsarbete, över huvud taget inte blivit föremål för
            beskattningen. Då reduceringsregeln infördes år 1965 var det aldrig
            tal om någon ändring i detta förhållande. För att inte vid 1965
            års skattesatshöjning fördyra just denna typ av investeringar
            — vilka dels beloppsmässigt är av stor bety- delse och dels sker
            företrädesvis inom den industri som i dagens läge har den hårdaste
            konkurrensen att möta från utländska företag — var det tvärtom
            nödvändigt både att regeln om skattefrihet för tjänsteprestatio-
            ner bibehölls oförändrad och att reduceringsregeln vid inköp av
            maskiner- na fick tillämpas. Det kan nämnas att departementschefen
            i samband med 1965 års lagstiftning uttalade sympati för att undanta
            även investeringar
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-008.pdf"/>
          <fw xml:id="i-CnbrytThsW1KLaBKMrTzTx">
            8 Motioner i Andra kammaren, nr 903 år 1967
          </fw>
          <p xml:id="i-8MUJYF4UB9ezCe6Ubtaz6o">
            i byggnader från skatteskärpningen men att detta avvisades under
            hänvis- ning till de praktiska svårigheterna att skilja mellan
            bostäder och indu- stribyggnader.
          </p>
          <p xml:id="i-LD4GPqXzczvyhHqguSvUqt">
            Då departementschefen nu uttalar att det är principellt oriktigt
            att man skall kunna erhålla en skattelindring utöver vad de allmänna
            reglerna ger har man glömt bort sin egen motivering för reduceringsregeln.
            Det är över huvud taget inte möjligt att följa departementschefens
            argumentering då han med utgångspunkt från reduceringsregeln —
            som beträffande fasta maskiner endast kan få tillämpning på materialleveranser
            — kommer fram till att de alltsedan varuskatteförordningens tillkomst
            skattefria tjänste- prestationerna avseende sådana maskiner skall
            bli föremål för beskatt- ning. Någon rimlig anledning varför just
            dessa särskilt betydelsefulla och särskilt kostbara maskiner skulle
            undantas från reduceringsregeln har han över huvud taget inte
            kunnat framleta. För att på något sätt få en ändring till stånd
            föreslår han i stället att arbetsprestationerna skall be- skattas.
            Det måste här med skärpa framhållas att det inte är fråga om en
            åtgärd i förenklingshänseende (regeln har utan särskilda svårigheter
            kun- nat tillämpas alltsedan 1960), och det är inte heller en
            åtgärd som påkal- las av införandet av reduceringsregeln, utan
            regelns enda syfte måste vara — vilket departementschefen dock
            nogsamt underlåter att omnämna — att belasta investeringar i fasta
            maskiner hårdare än tidigare. Det kan nämnas att arbetskostnaderna
            för denna typ av tillgångar ofta är mycket betydande, och det
            ges flerfaldiga exempel på att de uppgår till lika stort belopp
            som materialkostnaderna för en fast maskin. Den föreslagna ord-.
            ningen skulle med andra ord medföra en fördubbling av omsättningsskat-
            ten vid monteringen, vartill kommer den kostnadsfördyring som
            skulle in- träda för det löpande underhållet. Bland objekt av
            denna art kan nämnas pappersmaskiner, ett stort antal maskiner
            inom stålproduktionen, vissa ugnar, petro-kemiska anläggningar
            m. fl. Vissa beräkningar tyder på att värdet av de årligen installerade
            fasta maskinerna uppgår till åtminstone en miljard kronor, och
            sannolikt uppgår underhåll och reparationer av så- dana maskiner
            till ungefär lika stort belopp per år. Om dessa siffror är riktiga
            — vår statistik är inte så upplagd att den kan ge ett tillförlitligt
            material för bedömningen — skulle det innebära en merbeskattning
            på kanske 100 miljoner kronor per år eller mer. Saken blir inte
            bättre av att regeln föreslås skola gälla fr. o. m. den 1 september
            1967 utan hänsyns- tagande till redan kontrakterade arbeten. Med
            hänsyn till verkningarna. av den föreslagna regeln finner vi det
            uteslutet att godta densamma utan yrkar avslag på departementschefens
            förslag i denna del. Under åberopande av det anförda hemställer
            vi, att riksdagen måtte
          </p>
          <pb facs="riksdagen-motions-pdf/data/1967/mot_1967__ak__903/mot_1967__ak__903-009.pdf"/>
          <fw xml:id="i-3zHy1krbwB5KZSEa8tz395">
            Motioner i Andra kammaren, nr 903 år 1967 9
          </fw>
          <p xml:id="i-9qUY6WN52CX2fzFY2ZR3c5">
            a) avslå förslaget i proposition nr 47 till ändringar i 18 $
            3 mom. och anvisningarna till 18 $ förordningen om allmän varuskatt;
            och b) antaga följande förslag till ändring av 18 $ 1 mom. samma
            förordning.
          </p>
          <p xml:id="i-AXQiQbfYBTQLDQF9VbkX9h">
            18 $ 1. mom. Har skattskyldig — — — enligt 69 $. Vidare må skattskyldig,
            som vid inköp av sådana maskiner eller in- ventarier, varom förmäles
            i 18 $ 3 mom. andra stycket er- lagt full skatt, ehuru skattebeloppet
            jämlikt bestämmel- serna i nämnda stycke bort reduceras, vid beräkning
            av sin skattepliktiga omsättning göra avdrag med 40 procent av
            sålunda utgivet vederlag.
          </p>
          <p xml:id="i-WYv7swvxMnkZMPkLDuEfgU">
            Stockholm den 29 mars 1967
          </p>
          <p xml:id="i-KUe87TPBpccAbFxHPfkrMR">
            Tage Magnusson (h) Alf Wennerfors (h) Ingrid Sundberg (h) i Borås
          </p>
          <p xml:id="i-UfvSbhm8HufGrb5A3KPkAv">
            Kurt Söderström (hi) Hans Nordgren (hh)
          </p>
        </div>
      </div>
    </body>
  </text>
</TEI>
