<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__8/mot_1918__ak__8-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 8. 1
          </p>
          <p>
            Nr 8.
          </p>
          <p>
            Av herr Persson i Tofta, om skrivelse till Kungl. Maj:t angående
            lagstiftning mot samhällsskadlig handel med jordegendom.
          </p>
          <p>
            Det är många företeelser under nuvarande tider som förefalla
            rätt betänkliga och bland dessa är den under senare tid starkt
            stegrade han- deln med jordegendomar till sina verkningar av den
            allvarliga och efter mitt förmenande samhällsskadliga art, att
            någonting behöver åtgöras för att stävja sådant schackrande med
            jord som nu sker. Det har funnits och förefinnes fortfarande ett
            fullt legitimt behov av handel även med jordegendom, men vid sidan
            av detta naturliga och ändamålsenliga ombyte av ägare förekommer
            i allt större och större om- fattning en jobberiartad affärsverksamhet
            i jordegendom som är varken naturlig eller nyttig. Förr var det
            i regel så att den som köpte en jord- egendom, så var det i avsikt
            att där grunda ett hem för sig och sin fa- milj och att genom
            sitt arbete på egendomen och densammas avkastning erhålla bärgning
            för sig och de sina. De flesta försökte väl att genom nyodlingar
            och grundförbättringar samt förbättrad skötsel i övrigt höja jordens
            avkastning. Många leddes härvid inte enbart av omsorg för för-
            bättrad ekonomisk ställning utan även av kärlek till sitt hem
            och sitt yrke samt en känsla av förpliktelse att lämna den jord
            de brukat i bättre skick än den var då den övertogs. Det regelmässiga
            var väl också, att något av barnen tog vid och blev ägare till
            hemmet, då de gamla slutade. Härigenom uppkom och bibehölls en
            känsla för hemmet och en samhälls- anda, som säkert var av stor
            betydelse såväl för de enskilda familjerna som för samhället i
            sin helhet. Nu däremot har förhållandet blivit ett annat. Jorden
            har i stor utsträckning blivit en spekulationsvara. Till en början
            var det väl mest skogsegendomar, som lockade företagsamma job-
            barenaturer, men på senare tid har den rena jordbruksjorden på
            ett be- tänkligt sätt dragits in under spekulationen. Det gäller
            därvid inte att Bihang till riksdagens protokoll 1918. 4 saml.
            4 häft. (Nr 8—11.) 1
          </p>
          <pb facs="riksdagen-motions-pdf/data/1918/mot_1918__ak__8/mot_1918__ak__8-002.pdf"/>
          <p>
            2 Motioner Andra kammaren, Nr 8.
          </p>
          <p>
            köpa jord för att grunda sitt hem utan det gäller att köpa jord
            och sälja med förtjänst. Egendomarna skifta därför ägare i snabb
            följd. Sådant befordrar inte den värdefulla känslan för hemmet
            samt kärleken till jor- den och jordbrukets utövande som jag förut
            antytt utan tvärtom. Den som köper jord i spekulationssyfte har
            intet intresse av att öka eller ens vidmakthålla jordens avkastning.
            Nyodling, dränering eller andra grund- förbättringar komma aldrig
            i fråga. I regel är också varje sådan egen- dom vid varje försäljning
            i sämre skick än vid näst föregående försäljning. Jordens produktionsförmåga
            försämras och avkastningen går ned. Detta är ju under alla förhållanden
            betänkligt, men under nu rådande knapp- het, för att inte säga
            brist, på livsmedel kan det bliva rent av ödesdigert. Att söka
            råda bot på de angivna missförhållandena måste därför vara ett
            viktigt statsintresse. Jag tilltror mig inte att formulera något
            förslag till lagbestämmelser, men vill antyda några vägar, vilka
            kanske var för sig eller i någon mån kombinerade förtjäna tagas
            i betraktande vid den utredning härutinnan som jag hemställer
            om. Man kan sålunda tänka sig obligatorisk av- och tillträdessyn
            såsom vid arrende, då jordbruksfastighet byter ägare samt ersättningsskyldighet
            och eventuellt ansvar för försummad hävd o. d. Kanske man i den
            norrländska vanhävdslagen har bestämmelser, som vore förtjänta
            att tillämpas även i övriga delar av landet. Vidare kunde ju övervägas
            lämpligheten av att köpare av jordbruksfastighet vore skyl- dig
            att, om försäljning inom viss bestämd tid skedde till andra än
            nära anförvanter, avstå förtjänsten eller största delen därav
            o. s. v. Andra vär- gar kunna kanske visa sig lämpligare än de
            här antydda. Huvudsaken är emellertid att effektiva åtgärder vidtagas
            för att råda bot på de miss- förhållanden, som jag här berört,
            och vilka under senare tid på ett oroande sätt tilltagit i omfattning.
          </p>
          <p>
            Jag får alltså föreslå, att riksdagen måtte besluta atti skrivelse
            till Kungl. Maj:t hemställa, det Kungl. Maj:t måtte efter verkställd
            undersökning för riksdagen framlägga förslag till lag- bestämmelser,
            avsedda att förhindra samhällsskadlig han- del med jordegendom.
          </p>
          <p>
            Stockholm den 19 januari 1918. P. J. Persson,
          </p>
          <p>
            Tofta.
          </p>
        </div>
      </div>
    </body>
  </text>
</TEI>
