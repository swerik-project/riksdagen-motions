<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Första kammaren, nr 4538.
          </p>
          <p>
            Nr 438.
          </p>
          <p>
            Av herrar Holmbäck och Petrén, i anledning av Kungl. Maj:ts
          </p>
          <p>
            proposition med förslag till arbetarskyddslag m. m.
          </p>
          <p>
            Den gällande lagen om arbetarskydd utfärdades den 29 juni 1912
            och har alltså tillämpats i mer än ett tredjedels århundrade.
            Så snabbt som utveck- lingen skett, är det naturligt att den gamla
            lagen ersättes med en helt ny lagstiftning. Det förslag till arbetarskyddslag,
            vilket genom proposition nr 298 underställts riksdagen, har också
            betydande förtjänster. Arbetarskydds- kommittén, vars förslag
            ligger till grund för propositionen, har ägnat frå- gan en genomgripande
            behandling, och efter den omfattande remissbehand- lingen har
            socialministern, med ledning av de framställda anmärkningarna,
            underkastat kommittéförslaget en översyn, som medfört förbättringar
            i det av kommittén utarbetade förslaget. I mycket betydande mån
            har denna översyn resulterat i en beskärning av kommittéförslaget.
            Att så skett anse vi riktigt, och det sätt, på vilket beskärningen
            ägt rum, har enligt vår upp- fattning varit lyckligt. Över huvud
            taget anse vi att det i propositionen framlagda lagförslaget bör
            läggas till grund för ny lagstiftning om arbetar- skydd. På åtskilliga
            punkter, delvis av central natur, ha vi emellertid invänd- ningar.
          </p>
          <p>
            Lagförslaget och den ekonomiska situationen.
          </p>
          <p>
            Propositionens förslag till arbetarskyddslag innehåller betydande
            in- skränkningar i näringslivets möjligheter att anordna nattarbete
            (treskifts- arbete) och använda minderåriga i arbete. Mot dessa
            inskränkningar torde, på längre sikt och i stort sett, icke kunna
            göras några invändningar. Å andra sidan innebära inskränkningarna
            en beskärning av produktionen, och lämp- ligheten att genomföra
            dem under den nuvarande ekonomiska situationen kan därför sättas
            i fråga. I den programförklaring, som statsministern offentliggjorde
            den 28 oktober efter regeringens rekonstruktion, säges da- gens
            mest trängande uppgift vara att komma till rätta med de risker
            och svårigheter, som framkallas av rubbningarna i den yttre och
            inre balansen. I de riktlinjer för den ekonomiska politiken, som
            enligt regeringens me- ning måste följas, ingår en punkt, enligt
            vilken en fortsatt stegring och effektivisering av produktionen
            måste ske och produktionshämmande mo- ment i regleringssystemet
            undanröjas. En sammanställning av, å ena sidan, det i propositionen
            framlagda förslaget att i stor omfattning genomföra de
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-002.pdf"/>
          <p>
            Motioner i Första kammaren, nr 438. 3
          </p>
          <p>
            inskränkningar, som berörts i det föregående, redan under rådande
            ekono- miska situation och, å andra sidan, de uttalanden, som
            nyss ha citerats ur regeringsförklaringen den 28 oktober, gör
            intryck av en viss brist på enhet
          </p>
          <p>
            i regeringens ekonomiska politik.
          </p>
          <p>
            Nattarbetet (treskiftsarbetet).
          </p>
          <p>
            I fråga om nattarbetet innebär 19 $ i förslaget att i arbetstagares
            ledighet för nattvila skall ingå tiden mellan kl. 23 och kl. 5.
            Från denna regel får enligt samma paragraf utan dispens göras
            undantag (såvida icke natur- eller olyckshändelse eller annan
            oförutsebar omständighet vållat avbrott i driften eller medfört
            viss fara eller skada) blott där visst arbete med hän- syn till
            sin natur, allmänhetens behov eller annan särskild omständighet
            måste fortgå jämväl nattetid eller eljest bedrivas å tid före
            kl. 5 eller efter kl. 23. Av ett särskilt uttalande av socialministern
            (prop. s. 147) framgår att enbart driftsekonomiska skäl icke skola
            kunna motivera att en verk- samhet hänföres till sådant arbete,
            som måste fortgå jämväl nattetid. &gt;»Un- dantagsbestämmelsen bör
            sålunda icke anses omfatta fall, där på grund av att den maskinella
            utrustningen är mycket dyrbar treskiftsarbete utgör en förutsättning
            för att verksamheten skall bli lönande» (prop. s. 147). När sär-
            skilda omständigheter föranleda därtill må emellertid enligt:
            20 $ arbetar- skyddsstyrelsen medgiva att arbetstagare användes
            till arbete å tid mellan kl. 23 och 5 i vidare utsträckning än
            som följer av de bestämmelser, vilka nu refererats, och socialministern
            säger att för det fall att den maskinella utrustningen är mycket
            dyrbar »&gt;möjligen»&gt; dispens kan ifrågakomma efter prövning av
            de föreliggande omständigheterna. »Brådskande leveranser» böra
            dock, enligt socialministerns uttalande till statsrådsprotokollet,
            icke alltid utgöra tillräckliga skäl till dispens. &gt;En företagare,
            som åtagit sig så stora leveranser, att han på förhand bort inse
            att dessa icke skulle kunna fullgöras utan tillgripande av nattarbete,
            bör i allmänhet icke kunna på- räkna dispens, såvida icke sådan
            kan anses motiverad av andra skäl. Eljest skulle nattarbetsförbudet
            lätt kunna göras illusoriskt&gt; (prop. s. 148). Enligt övergångsbestämmelserna
            till den nya lagstiftningen skall emellertid gälla att arbete,
            som vid tiden för den nya lagens ikraftträdande bedrives å tid
            mellan kl. 23 och 5, fortfarande må utan hinder av 19 8 bedrivas
            mellan dessa klockslag under ett år efter lagens ikraftträdande.
            Skulle ytterligare anstånd behövas, föreligger, som socialministern
            även påpekar, möjlighe- ten att söka dispens (prop. s. 148). Under
            de närmaste åren och vid liknande kriser i framtiden torde man
            emellertid vara tvungen att låta arbete fortgå mellan kl. 23 och
            5 av en annan omständighet än arbetets natur, allmänhetens behov
            eller annan sär- skild omständighet. Det är nödvändigt för landet
            att i möjligaste mån ex- portera varor. Tag till exempel järnindustrien!
            I det svenska ekonomiska program, som regeringen avlämnat till
            organisationen för europeiskt eko-
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-003.pdf"/>
          <p>
            4 Motioner i Första kammaren, nr 4538.
          </p>
          <p>
            nomiskt samarbete och som för några dagar sedan utdelats till
            riksdagens ledamöter, intar gruppen »järn och stål» en betydande
            plats. Utbyggnaden av järn- och stålindustrien väntas komma att
            medföra en besparing av ut- ländsk valuta av cirka 100 miljoner
            dollars årligen, och 1952/1953 väntas importen av järn och stål
            hava minskat med två tredjedelar och exporten hava fördubblats.
            Inom gruppen »järn och stål» ingå valsverken, inom vilka nattarbete,
            i form av treskift, är vanligt. Om lagförslaget upphöjes till
            lag, torde olika valsverk komma under olika regler. Vissa valsverk
            stå i förbin- delse med martinugnar, så att järnet kan valsas
            innan det hunnit svalna och alltså utan att man behöver värma
            det på nytt, och där kommer arbe- tet att få fortgå även mellan
            kl. 23 och kl. 5, enär arbetet »&gt;måste»&gt; fortgå på grund av den
            industriella produktionens eget förlopp. Vid valsverk, som icke
            stå i förbindelse med martinugnar utan där järnet måste värmas
            på nytt, »måste&gt; icke arbetet fortgå jämväl nattetid, och där
            inträder alltså förbudet i 19 $. Vid dessa sistnämnda valsverk,
            som intaga en betydande plats i landets industriella produktion,
            sänker man alltså produktionen med en stor procentsats, samtidigt
            som man förklarar att landets produktion av järn och stål måste
            ökas. Särskilt i fråga om dessa valsverk vore det intres- sant
            att få kännedom om huruvida vid den ekonomiska planens utarbe-
            tande man även lagt förslaget om nattarbetets slopande till grund.
            Det rik- liga synes vara att man i 19 $ föreskreve att arbete
            finge bedrivas nattetid även då så erfordrades för att under ekonomisk
            kris främja landets export. Vi föreslå att paragrafen ändras i
            denna riktning. När socialministern icke i lagtexten föreslagit,
            att även driftsekonomiska skäl böra giva möjlighet att anordna
            nattarbete, och anger det som tvivel- aktigt, huruvida dispens
            kan erhållas på grund av dylika skäl — ty detta torde väl ligga
            i ordet »&gt;möjligen&gt;; i varje fall ligger däri ett angivande av
            att dispenser böra ges mycket sparsamt — så tar han enligt vår
            uppfattning för liten hänsyn till den ekonomiska situationen både
            nu och under normal tid. Det kan vara nationalekonomiskt slöseri
            att icke tillåta arbete i tre- skift, då det gäller att sköta
            en maskin, som kostar miljoner kronor och kan hållas i gång dygnet
            runt med ett fåtal arbetare. Här är att märka att Sveriges industri
            har att uthärda konkurrens med industrien i länder, där överhuvud
            icke finnes förbud mot nattarbete. Till dessa länder hör, om icke
            ny lagstiftning antagits sedan arbetarskyddskommittén framlade
            sitt be- tänkande, England. Denna konkurrens från utländsk sida
            har betonats av Kooperativa förbundet, då detta ifrågasätter lämpligheten
            av att man i nu- varande situation skrider till införandet av
            ett allmänt nattarbetsförbud i vårt land. För att ett svenskt
            industriföretag skall ha möjlighet att beställa en maskin, som
            ekonomiskt icke kan drivas annat än i treskiftsbruk, måste, såsom
            propositionen är avfattad, företaget först söka dispens för att
            kunna våga beställa maskinen, och denna dispens skall, om den
            linje skall följas, som ligger bakom socialministerns uttalande
            till statsrådsprotokollet, en-
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-004.pdf"/>
          <p>
            Motioner i Första kammaren, nr 438. 5
          </p>
          <p>
            dast ges i undantagsfall — om den nu skall kunna ges överhuvud.
            Vi kunna icke finna att detta är ägnat att främja den utveckling
            av vår industri till största möjliga effektivitet och högvärdighet,
            som nu framstår som en så bjudande nödvändighet. Enligt vår uppfattning
            bör därför i 19 $ inskrivas att avvikelse från paragrafens i första
            stycket uttryckta huvudregel även får ske, då av betydande driftsekonomiska
            skäl visst arbete bör äga rum mellan kl. 23 och 5. I varje fall
            bör från riksdagens sida till lagtexten fogas en kommentar, som
            utsäger att dispens skall givas då viktiga driftsekono- miska
            skäl tala därför. Ett bland de mest karakteristiska dragen i det
            läge, till vilket utveck- lingen fört oss, är att företagarna
            åtagit sig leveranser för åratal framåt. Själva ha de även kontrakterat
            om t. ex. inköp av maskiner att levereras först kanske om flera
            år. Varken då de uppträtt som säljare eller som kö- pare ha företagarna
            haft kännedom om att lagstiftningen skulle ändras: att deras rätt
            att använda nattarbetstid skulle inskränkas resp. att dispens
            skulle fordras för full användning av en dyrbar maskin, som vid
            färdigstäl- landet av den ekonomiska kalkylen beräknats för treskiftsbruk.
            Situationen är alltså i dessa fall en helt annan än den, för vilken
            socialministern uttalat att »brådskande leveranser» ingalunda
            alltid synas böra utgöra tillräck- liga skäl för dispens. På grund
            av de många faktiskt gällande kontrakten om leverans först efter
            mycket lång tid synes den ettårstid, om vilken över- gångsbestämmelserna
            tala, böra utsträckas, förslagsvis till tre år. Särskilt om de
            förslag till ändringar i 19 $ resp. i motiveringen till denna,
            vilka framförts i det föregående, icke vinna bifall, tala för
            en dylik lösning även hänsyn till önskvärdheten att främja produktionen
            vid övervinnandet av den nuvarande krisen. Regeringens ekonomiska
            program förutsätter att ekonomisk balans skall kunna uppnås på
            fyra år. På många håll anses denna beräkning vara alltför optimistisk.
            Utsträckes då icke den föreslagna ettåriga övergångsbestämmelsen
            till att gälla åtminstone tre år, alltså till en tidpunkt, då
            krisen tidigast kan anses i huvudsak övervunnen, blir följ- den
            att våra industriföretag i betydande omfattning måste söka dispens
            för att kunna vara i stånd att i full utsträckning spänna sina
            krafter för att lämna bidrag till den ekonomiska krisens övervinnande.
            Tydligt är då även att bestämmelsen bör bringas att omfatta det
            fall att visserligen icke tre- skiftsarbete bedrives å ett arbetsställe
            vid tiden för lagens ikraftträdande men å arbetsstället därefter
            installeras före lagens ikraftträdande kontrakte- rade maskiner,
            vilka av driftsekonomiska skäl böra användas dygnet runt. Innan
            vi lämna propositionens regler om nattarbete må ytterligare en
            synpunkt beröras. Reglerna om förbud mot nattarbete äro motiverade
            särskilt ur folkhäl- sans synpunkt. Vi anse att det skulle vara
            riktigt att tillgodose folkhälso- synpunkten även genom en bestämmelse
            med förbud mot att använda andra arbetstagare till nattarbete
            än som genom intyg av läkare förklarats dugliga
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-005.pdf"/>
          <p>
            6 Motioner i Första kammaren, nr 438.
          </p>
          <p>
            till sådant arbete. även om det i dagens situation är ogörligt
            att kräva så- dant intyg, så visar den omständigheten att antalet
            i treskiftsarbete syssel- satta är begränsat till omkring 50 900
            personer (jfr prop. s. 132; 1938 var antalet i treskift sysselsatta
            31 583), att man inom överskådlig tid skulle kunna införa krav
            därpå. Detta förhållande skulle måhända, i varje fall tills pågående
            undersökning av nattarbetets fysiologiska verkningar hunnit avslutas,
            kunna vara ett ytterligare skäl till att undvika så stora skärp-
            ningar av de nuvarande bestämmelserna som föreslagits i propositionen.
            I varje fall synes emellertid böra betonas att den möjlighet att
            medgiva undantag från förbudet mot nattarbete, vilken öppnas genom
            20 $ andra stycket, endast bör utnyttjas i den omfattning som
            i lagtexten direkt ut- säges, nämligen då ohälsa eller överansträngning
            ej skäligen kan befaras uppkomma därigenom. Socialministerns uttalande
            (prop. s. 146), att då ar- betstagarna anse den nuvarande skiftesindelningen
            lämpligare, dispens i all- mänhet synes böra beviljas, står enligt
            vår uppfattning icke fullt i enlighet med lagtextens krav att
            ohälsa och överansträngning skulle kunna befaras uppkomma.
          </p>
          <p>
            Minderårigas användande till arbete.
          </p>
          <p>
            I fråga om rätten att i arbete sysselsätta minderåriga innebär
            proposi- tionen betydande inskränkningar i de nu gällande rättsreglerna.
            Minderårig får nu principiellt användas till arbete från det att
            han fyllt 13 år. För framtiden skall han få användas till arbete
            först från det kalenderår, under vilket han fyller 14 år. I bergverks-,
            bruks-, fabriks-, hantverks- eller annat industriellt arbete eiler
            byggnadsarbete, ändock att det ej är att hänföra till industriellt
            arbete, eller skogsavverknings- eller kolningsarbete eller ar-
            bete med transport av personer eller gods får enligt gällande
            lag minder- årig användas först då han nått 14 år. Förslaget till
            arbetarskyddslag höjer denna gräns till 15 år samt fogar till
            den i den äldre lagen gjorda uppräk- ningen även bl. a. hotell-,
            restaurang- eller kaférörelse. Till arbete under jord i stenbrott
            eller gruva får enligt gällande rätt minderårig användas först
            då han nått 16 år. Till dylikt arbete får enligt lagförslaget
            minder- årig överhuvudtaget icke användas förrän efter dispens,
            vilket innebär att principiellt rätten för någon att taga arbete
            på sådana arbetsplatser icke inträder förrän han fyllt 18 år.
            Den av dessa inskränkningar i rätten att använda minderårig arbetskraft,
            mot vilken invändningar kunna göras, gäller höjningen av gränsen
            för rätt att få sysselsättning i industriellt arbete från 14 till
            15 år. Denna höjning betyder att en icke obetydlig del av en årskull
            tages bort från arbetet inom industri, hantverk och därmed jämställt
            arbete. Följden härav måste bliva att i motsvarande mån äldre
            fullvärdig arbetskraft måste användas för de sysslor, med vilka
            den yngsta arbetskraften hittills sysslat. Det ter sig tvek- samt
            att just nu, då man så väl behöver all arbetskraft, genomföra
            den nya
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-006.pdf"/>
          <p>
            Motioner i Första kammaren, nr 438. 7
          </p>
          <p>
            regeln, som icke mildras av annan övergångsbestämmelse än att
            minder- årig, som vid lagens ikraftträdande redan användes till
            arbete, får fortsätta med detta. Även andra skäl synas tala för
            att på förevarande punkt en ändring i lag- förslaget bör äga rum.
            Både gällande lag och det förslag, som nu förelagts riksdagen,
            stadga att minderårig oavsett sin ålder icke må användas till
            arbete innan han in- hämtat den för folkskolan bestämda lärokursen
            eller däremot svarande kunskaper och färdigheter eller ock erhållit
            behörigt tillstånd att lämna folkskolan. Då skolplikten förlänges,
            kommer alltså automatiskt en höj- ning att äga rum av den tidpunkt,
            då minderårig får sättas i arbete. Genom att nu emellertid förslaget
            redan innan skolplikten är förlängd höjer den ålder, då minderårig
            tidigast får sättas i industriellt eller därmed likställt arbete,
            uppkommer en avsevärd tidsintervall mellan det att den minder-
            årige slutar skolan och han får inträda i industrien eller annan
            därmed jämställd näring. Det kan icke antagas, att i regel den
            minderårige kom- mer att under denna tid gå sysslolös; både han
            själv och hans föräldrar torde i det stora flertalet fall önska
            att han skall få någon inkomst. Ofta är en dylik inkomst till
            betydande hjälp för föräldrarna. Då kommer det emellertid att
            finnas sannolikhet för att de minderåriga komma att gå till service-
            och småindustrier, och därigenom även sannolikhet för att de sedan
            i betydande mån komma att stanna i dessa. Andra industriers redan
            nu mycket stora svårigheter att få arbetskraft komma då att ökas.
            Det kan framhållas att i det svenska ekonomiska program, som redan
            berörts, direkt framhålles angelägenheten av »att arbetskraft,
            som kan komma att fristäl- las, icke suges upp av service- och
            småindustrier på hemmamarknaden, utan tillföres de industrier,
            vilkas produktion är av särskild betydelse för Sveriges ekonomiska
            balans&gt;. På grund av vad nu anförts få vi yrka att ändring företages
            i 24 $ av förslaget till arbetarskyddslag. Vi vilja emellertid
            icke gå så långt, att vi föreslå bibehållandet av den nuvarande
            regeln om fjorton år såsom minimi- ålder för anställning av minderåriga
            i verksamhet varom här är fråga. Vi anse att en lämplig bestämmelse
            skulle vinnas, om man vid bestämmande av den tidpunkt, då minderårig
            först får användas i industriellt och där- med i arbetarskyddslagen
            jämställt arbete, använder samma princip som socialministern tillämpat,
            då han föreslagit tidpunkten, då minderårig först får användas
            i arbete överhuvud, men skjuter denna tidpunkt ett år. 24 Y arbetarskyddslagen
            skulle då börja: »Minderårig, som ej fyllt eller under kalenderåret
            fyller femton år, må icke användas till hantverks- eller indu-
            striellt arbete, byggnadsarbete, — —.» Man får då även samma bestäm-
            ning av tidpunkten, vilken socialministern använt i 24 $ andra
            stycket. Detta stycke kan vid bifall till vårt förslag utgå. Genom
            en formulering efter den av oss föreslagna linjen skulle industrien
            tillföras vida mera ung-
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-007.pdf"/>
          <p>
            8 Motioner i Första kammaren, nr 438.
          </p>
          <p>
            dom än som skulle bli fallet enligt det i propositionen framlagda
            lagför- slaget, samtidigt med att man dock även i viss utsträckning
            tillgodosett de synpunkter, på vilka propositionen i förevarande
            hänseende är byggd. Även av ett skäl som icke är berört i det
            föregående skulle en formule- ring av den natur vi föreslagit
            vara lämplig. Det finnes stora industrier, vilka anordnat undervisning
            i allmänbildande ämnen för den ungdom, som är anställd därstädes.
            Det kan ofta vara lämpligt att denna undervisning, som tydligen
            har karaktär av en påbyggnad på folkskolekursen, börjar sam- tidigt
            som skolterminerna, och det är därför fördelaktigt, om de minder-
            åriga anställas i sitt arbete i industrien i fråga vid början
            av en skoltermin. Genom att rätten för ungdom att vinna anställning
            i industri i stor ut- sträckning räknas från ett årsskifte, underlättas
            att de unga börja sitt ar- bete ungefär samtidigt som undervisningen
            begynner. I fråga om gruvindustrien rör propositionen vid svårbemästrade
            förhål- landen. Gruvindustrien har redan nu stora svårigheter
            att rekrytera sin ar- betskraft. Som belägg härför behöver endast
            hänvisas till en artikel i Tiden, 1946 s. 52, av ombudsmannen
            i Gruvindustriarbetarförbundet Erik Gonäs, »Arbetskraftstillgång
            och arbetsförhållanden inom gruvindustrien&gt;. Det är att befara
            att dessa svårigheter komma att öka genom en höjning av minimi-
            åldern till 18 år för rätt att bli anställd i gruva. Någon ändring
            på denna punkt av Kungl. Maj:ts förslag anse vi oss icke böra
            föreslå, men vi anse att riksdagen bör uttrycka önskvärdheten
            av att dispens från förbudet — vilken alltid förutsätter att vid
            läkarbesiktning den dispenssökande befun- nits äga god hälsa och
            kroppsutveckling — meddelas efter liberala grund- satser.
          </p>
          <p>
            Kvinnors sysselsättande i hantverks- och industriellt nattarbete.
          </p>
          <p>
            De särskilda bestämmelser om kvinnors användande i industriellt
            arbete, som propositionen innehåller, medföra icke några mera
            betydande inskränk- ningar i den industriella produktionen, och
            över huvud taget anse vi dem fullt motiverade. På en punkt få
            vi emellertid yrka på en ändring i de regler, som föreslås i propositionen.
            Den gällande rätten stadgar att kvinnor, som användas till industriellt
            arbete å arbetsplats, å vilken i regel användas minst tio arbetare,
            skola för nattvila beredas oavbruten ledighet från arbetet under
            minst elva timmar varje dygn: I denna tid skall ingå tiden mellan
            kl. 22 och 5. 36 8 i förslaget till arbetarskyddslag vidgar bestämmelsen
            till då kvinna användes till hantverks- eller industriellt arbete
            över huvud. I ett hänseende torde emel- lertid den regel, Kungl.
            Maj:t alltså föreslagit, vara för stel. På åtskilliga orter är
            skiftarbetet för männen ordnat så att en grupp börjar kl. 6 och
            en annan grupp sedermera slutar kl. 23. För arbetets orga- nisation
            kan det vara önskvärt att män och kvinnor börja sitt arbete sam-
            tidigt, och även för kvinnorna kan det stundom vara önskvärt att
            få sitt
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-008.pdf"/>
          <p>
            Motioner i Första kammaren, nr 438. 9
          </p>
          <p>
            skiftarbete förlagt till samma begynnelse- och slutpunkter. Många
            kvinnor torde f. ö. föredraga att arbeta till kl. 23, för att
            därefter de dagar, då de skola börja sitt arbete på morgonen,
            behöva inställa sig först kl. 6. Vi föreslå därför att 36 $ får
            den lydelsen att kvinna, som användes i hant- verks- eller industriellt
            arbete, skall för nattvila hava elva timmars oav- bruten ledighet
            och att i denna tid skola ingå sju timmar mellan kl. 22 och kl.
            6. Ifrågasättas kan för övrigt om icke för vinnande av enhetliga
            arbetstidsförhållanden enahanda bestämmelser böra tillämpas för
            minder- åriga arbetstagare över 16 år. Det kan här antecknas att
            i andra artikeln av den konvention om kvin- nors nattarbete i
            industrien, vilken antogs vid sammanträde i San Fran- cisco i
            juli i år med Internationella arbetarorganisationens administrations-
            råd, stadgas att kvinnor, som arbeta i industrien, skola beredas
            oavbruten ledighet under elva timmar per dygn, av vilka sju skola
            vara förlagda mel- lan kl. 22 och kl. 7. Denna konvention har
            alltså gått in för en ännu större frihet att förlägga arbetsvilan
            för kvinnor än vi föreslå. I andra artikeln av den vid samma sammanträde
            antagna konventionen om minderårigas arbete i industrien förlägges
            likaledes den obligatoriska nattledigheten för minderåriga så,
            att sju timmar av ledigheten, som skall omfatta tolv sam- manhängande
            timmar, skola ligga mellan kl. 22 och 7.
          </p>
          <p>
            Veckovila.
          </p>
          <p>
            Den gällande lagen om arbetarskydd stadgar att för varje period
            av sju dagar arbetarna skola i regel åtnjuta sammanhängande ledighet
            av minst 24 timmars varaktighet. Förslaget till arbetarskyddslag
            stadgar åter (21 $), att för varje period om sju dagar arbetstagare
            skall, där ej särskilda för- hållanden tillfälligtvis påkalla
            undantag, åtnjuta 24 timmars samman- hängande ledighet. Mot den
            skärpning, som ligger i den nya bestämmelsen, ha vi ingen erinran.
            Genom att förslaget om arbetarskyddslag utsträcker reglerna om
            arbetarskyddet till jordbruket, komma emellertid reglerna om veckovila
            att omfatta även lantarbetarna, bl. a. djurskötarna, och då man
            avser att upphäva en övergångsbestämmelse till den lag den 12
            juni 1931, varigenom bl. a. 5 $ 1) arbetarskyddslagen fick ändrad
            lydelse, komma stadgandena om veckovila att gälla för även andra
            slag av sysselsättning än för vilka stadganden om sådan vila funnits
            förut. De nya reglerna om veckovila innebära alltså en betydande
            utsträckning i jämförelse med förut gällande rätt. Under remissbehandlingen
            av arbetarskyddskommitténs för- slag till arbetarskyddslag gjordes
            därför bl. a. gällande att djurskötarna, fastighetsarbetarna och
            flottningsarbetarna borde undantagas från de nya reglerna. Socialministern
            anser emellertid att frågor om veckovila för dessa kategorier
            arbetstagare böra ordnas genom ett dispensförfarande, därvid en
            dispens, som meddelas, skall kunna förklaras omfatta även andra
            än dem, som själva eller genom sina organisationer begärt den
            (prop. s. 172).
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-009.pdf"/>
          <p>
            10 Motioner i Första kammaren, nr 438.
          </p>
          <p>
            i detta hänseende ha vi annan uppfattning. Det kan naturligen
            utan vidare antagas att de arbetstagarkategorier, varom här är
            fråga, skola under avtalsförhandlingarna tillvarataga de intressen
            i fråga om veckovila, som äro möjliga att tillgodose. Då det dessutom,
            bl. a. beträffande djurskötarna, torde vara omöjligt att tillämpa
            stadganden, som ansluta sig till vad för- slaget till arbetarskyddslag
            innehåller beträffande veckovila, anse vi det bäst att dessa kategorier
            undantagas från den nya lagen. Genom ett dylikt undantag undgår
            man därjämte på en punkt dispensväsende och därmed följande mångskriveri.
          </p>
          <p>
            Centraliseringstendenserna i förslaget till arbetarskyddslag.
          </p>
          <p>
            Ett bland de mest karakteristiska dragen i förslaget till arbetarskyddslag
            är att det till arbetarskyddsstyrelsen centraliserar avgörandet
            av dispens- frågor. Styrelsen skall meddela dispenser från stadgandet
            att arbete icke skall bedrivas mellan kl. 23 och 5 (20 $), från
            reglerna om veckovila (21 8), från stadgandet att minderårig icke
            får anställas i arbete förrän det kalen- derår, under vilket han
            fyller 14 år (23 $), från stadgandet att minderårig icke får före
            15 års ålder användas till industriellt eller därmed av arbetar-
            skyddslagen likställt arbete (24 $), från regeln att minderårig
            icke får användas till arbete under jorden i gruva eller stenbrott
            (25 $), från årlig läkarbesiktning av minderåriga (29 $), från
            regeln att minderårig icke må användas i strid mot innehållet
            i läkarbetyg, som finnes infört i den minder- åriges arbetsbok
            (30 $) o. s. v. Endast då det gäller dispenser enligt 23 eller
            29 $$ äger arbetarskyddsstyrelsen överlämna åt yrkesinspektör
            att fatta beslut (72 $). Det är uppenbart att nu nämnda centralisering
            måste leda till byrå- kratisering och pappersexercis. Arbetarskyddsstyrelsen
            måste remittera in- kommande dispensansökningar till yrkesinspektören.
            Denne måste i ären- det avfatta ett skriftligt utförligt motiverat
            yttrande. Utarbetandet av detta måste taga avsevärd tid. Stundom
            kan det bliva fråga om skriftväxling. Centraliserandet till arbetarskyddsstyrelsen
            av frågorna om dispens enligt arbetarskyddslagen synes vara lika
            oriktigt som om man skulle i lant- mäteristyrelsen centralisera
            alla frågor om fastställelser av avstyckningar. Det strider också
            mot de tendenser till — eller i varje fall önskemål om — decentralisering,
            som på senare tid visat sig. Det riktiga synes vara att avgörandet
            av de tiotusentals ärenden årligen, varom det här kan komma att
            röra sig, anförtros åt yrkesinspektören. Han har den lokalkännedom,
            vilken saknas hos arbetarskyddsstyrelsen, som dessutom, i det
            stora fler- talet fall, måste avgöra ärendena på grundval av blott
            skriftligt material. Motivet till centraliseringen är givetvis
            önskan att få en fullt enhetlig lag- tillämpning. Tillräcklig
            garanti för en enhetlig tillämpning av arbetar- skyddslagen torde
            emellertid vinnas dels genom de anvisningar, som sty-
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-010.pdf"/>
          <p>
            Motioner i Första kammaren, nr 438. 11
          </p>
          <p>
            relsen äger utfärda, och dels genom att de enskilda äga att hos
            styrelsen överklaga yrkesinspektörernas avgöranden. På grundval
            av den motivering, som nu angivits, få vi yrka att riksdagen ville
            bestämma att beslutanderätten i fråga om dispens bör uppdragas
            åt yrkesinspektören, då det gäller tillämpning av 21, 24, 25,
            29 $$, 33 $, med undantag då det gäller dispens enligt regeln
            under a), 37 $ och 56 $. Då det gäller gruvförhållanden betyder
            det att beslutanderätten skulle upp- dragas åt bergmästaren i
            hans egenskap av specialinspektör (prop. s. 315). Övriga dispensfall
            torde kunna, av skäl, som här icke torde behöva angivas, gå direkt
            till beslut av arbetarskyddsstyrelsen.
          </p>
          <p>
            Arbetarskyddslagen och tillämpningsföreskrifterna därtill.
          </p>
          <p>
            Arbetarskyddskommittén föreslog att en omfattande arbetarskyddslag
            jämte därtill hörande ingående anvisningar skulle utfärdas såsom
            civillag. Kungl. Maj:ts förslag går på en annan linje. I arbetarskyddslagen,
            såsom den utformats i propositionen, upptagas endast de grundläggande
            före- skrifterna om arbetarskyddet. Till lagen skola därför fogas
            tillämpnings- föreskrifter, vilka skola utfärdas av Kungl. Maj:t
            i administrativ ordning. Såsom hittills skall det därjämte ankomma
            på det centrala tillsynsorganet att meddela erforderliga råd och
            anvisningar till ledning vid lagens till- lämpning (prop. s. 53).
            Den nya tillämpningskungörelsen skall enligt vad socialministern
            meddelar innehålla bestämmelser om anmälningsskyldighet då ny
            industriell anläggning startas i lokal, som tidigare varit upplåten
            till annat ändamål, och byggnadslov icke erfordras (prop. s. 114),
            och däri skola givas föreskrifter om prövningsrätt för yrkesinspektionens
            chefsmyndighet i fråga om arbetslokaler, som helt ligga under
            jord eller äro insprängda i berg (prop. s. 122). Även föreskrifter
            i fråga om utfärdandet för minderårig av arbetsbok med tillhörande
            läkarintyg, om skyldighet för arbetsgivare som använder minderårig
            arbetskraft att göra anmälan därom och föreskrifter om läkarbesiktningarnas
            anordnande skola finnas i tillämpningskungörel- sen (prop. s.
            213). Beträffande anvisningarna meddelar socialministern att det
            syfte, som ligger bakom yrkandena om tillskapande av en särskild
            arbetarskyddslag för jordbruket, synes bäst kunna tillgodoses
            genom ut- färdandet av praktiska anvisningar för lagens tillämpning
            på detta arbets- område och att det torde böra ankomma på arbetarskyddsstyrelsen
            att ut- arbeta en sådan vägledning (prop. s. 79). Härutöver meddelar
            socialminis- tern att yrkesinspektionens chefsmyndighet bör utfärda
            erforderliga an- visningar beträffande vissa slag av arbetslokaler,
            där speciella anvisningar för arbetarskyddet äro påkallade (prop.
            s. 121). Den i propositionen föreslagna uppdelningen av författningsstoffet
            i en del, som utfärdas i civilrättslig väg, och en del, som får
            administrativ karak- tär, anse vi vara riktig. En dylik uppdelning
            står i överensstämmelse med
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-011.pdf"/>
          <p>
            12 Motioner i Första kammaren, nr 438.
          </p>
          <p>
            det sätt, på vilket man förfarit på andra av lagstiftningens
            områden: bygg- nadslagen kompletteras av en byggnadsstadga, brandlagen
            av en brand- stadga, väglagen av en vägstadga o. s. v. Genomgående
            grundsats har där- vid varit att söka undvika att belasta den
            lagstiftning, som får civillags karaktär, med detaljbestämmelser,
            som ofta måste ändras. Givetvis ha vi ej heller erinran mot att
            arbetarskyddsstyrelsen utfärdar anvisningar. På vissa punkter
            kunna vi emellertid ej följa propositionens förslag. | De föreskrifter,
            som skola givas i fråga om tillämpningen av arbetar- skyddslagen
            å jordbruket, äro uppenbarligen av stor vikt, särskilt då där-
            igenom en helt ny lagstiftning skall introduceras för landets
            viktigaste näring. Enligt vår uppfattning böra icke dessa föreskrifter
            givas i form av anvisningar, som meddelas av arbetarskyddsstyrelsen,
            utan, efter veder- börlig utredning, av Kungl. Maj:t. De böra
            därvid helst vara del av den tillämpningskungörelse, som skall
            utfärdas. Detsamma gäller beträffande de föreskrifter, som behövas
            om anord- ningar i vissa lokaler för arbetarskyddet. Genom dylika
            föreskrifter kan t. ex. hantverks- och småindustri, som för närvarande
            bedrives i gamla lokaler, iklädas avsevärda kostnader. Det synes
            då som om även på detta område föreskrifterna böra meddelas i
            tillämpningskungörelsen. De böra i varje fall meddelas av Kungl.
            Maj:t, som har vida större möjlighet än arbetarskyddsstyrelsen
            att allsidigt bedöma de ekonomiska förhållanden, vilka här göra
            sig gällande. Vi tillåta oss påpeka, att dessa förhållanden enligt
            vår uppfattning för närvarande tala för återhållsamhet beträffande
            kraven på näringslivet, bl. a. beträffande kraven på omgestaltning
            av loka- ler, som nu begagnas av hantverk och småindustri. Tillämpningskungörelsen
            själv och de övriga centrala bestämmelser, Kungl. Maj:t kan utfärda
            för att bilda komplement till arbetarskyddslagen, böra emellertid,
            å sin sida, utfärdas först efter riksdagens hörande. Så har varit
            fallet med byggnadsstadgan, vägstadgan och åtskilliga andra författ-
            ningar, som utfärdats administrativt för att komplettera lagstiftning,
            som utfärdats såsom civillag. Att tillämpningskungörelsen underställes
            riks- dagen för yttrande är så mycket mera berättigat som arbetarskyddslag-
            stiftningens praktiska utformning kommer att på ett avgörande
            sätt be- stämmas av den administrativa lagstiftning, som står
            vid dess sida. Då arbetarskyddslagen icke skall träda i kraft
            förrän den 1 juli 1949 och då enligt vad socialministern upplyser
            i propositionen (s. 327), på grundval av arbetarskyddskommitténs
            betänkande och remissyttrandena utkast till en tillämpningskungörelse
            utarbetats inom socialdepartementet, finnes icke hinder att tillämpningskungörelsen
            underställes 1949 års riksdag. Vi hemställa, att riksdagen, samtidigt
            med att den för sin del antager ny arbetarskyddslag, ville i skrivelse
            till Kungl. Maj:t begära att den bli- vande tillämpningskungörelsen
            till arbetarskyddslagen måtte omfatta även frågorna om arbetarskyddslagens
            tillämpning å jordbruket och om de an-
          </p>
          <pb facs="riksdagen-motions-pdf/data/1948/mot_1948_höst_fk__438/mot_1948_höst_fk__438-012.pdf"/>
          <p>
            Motioner i Första kammaren, nr 4538. 13
          </p>
          <p>
            ordningar för arbetarskydd, som kunna behövas i vissa lokaler,
            och att tillämpningskungörelsen måtte underställas riksdagen för
            yttrande.
          </p>
          <p>
            Under anhållan att vederbörande lagutskott ville utarbeta de
            lagtexter, som erfordras vid ett bifall till de önskemål, vi i
            det föregående uttalat, få vi sammanfattningsvis hemställa,
          </p>
          <p>
            att riksdagen ville vid behandlingen av propositionen nr 298
            göra de ändringar i förslaget till arbetarskyddslag, varom ovan
            hemställts, samt göra de uttalanden och avlåta den skrivelse varå
            ävenledes i det föregående yrkats.
          </p>
          <p>
            Stockholm den 2 november 1948.
          </p>
          <p>
            Åke Holmbäck. Folke Petrén.
          </p>
        </div>
      </div>
    </body>
  </text>
</TEI>
