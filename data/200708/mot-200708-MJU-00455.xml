<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00455">
  <teiHeader>
    <fileDesc>
      <titleStmt>
        <title>Verkningsfulla åtgärder för ren luft</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Verkningsfulla åtgärder för ren luft</title>
          <idno type="rdwebb">GV02MJ455</idno>
          <rs type="number">MJ455</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ455/text</ref>
          <ref type="dokument_url_html">http://data.riksdagen.se/dokument/GV02MJ455</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ455</ref>
          <ref type="doc">http://data.riksdagen.se/fil/46C395DC-53E9-4667-AFBB-5FB579CC8897</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WvbwW7fL62cx9A8sx7sGQE" type="signed"/>
        <correspContext corresp="i-WvbwW7fL62cx9A8sx7sGQE">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-QJrLJvBVj7TQmxVMRKWRib" type="referral">
          <date when="2007-10-16"/>
        </correspAction>
        <correspAction xml:id="i-EAJMXWFii2Jzn7crMytdxF" type="dismissal">
          <date when="2007-10-16"/>
        </correspAction>
        <correspAction xml:id="i-WZAnBfy4t5sdoF1tHsM67M" type="numbering">
          <date when="2007-10-09"/>
        </correspAction>
        <correspAction xml:id="i-WKTRW3iixrGWNnBCobm7AA" type="submission">
          <date when="2007-10-05"/>
        </correspAction>
        <correspAction xml:id="i-EBPekG1pF5PAPxrxJLPpDL" type="transfer">
          <date when="2007-10-05"/>
        </correspAction>
        <correspAction xml:id="i-zjyEwLfVs9BUuGLoveRPw" type="assigned"/>
        <correspContext corresp="i-zjyEwLfVs9BUuGLoveRPw">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pdfijpt3ft2Jm9QQ3RuREN" type="motBody">
        <div xml:id="i-Qy38B6EpF8VwHrNS6WFD7m" type="motProposal" subtype="förslag">
          <head xml:id="i-jT3SWKUDga1ui4rE6bBxX">
            Förslag till riksdagsbeslut
          </head>
          <list xml:id="i-SyQvtk6MEwfTvphYXEwdiU" style="ol">
            <item xml:id="i-Q1TXLGrbfvf4aY6T95i1EY">
              Riksdagen tillkännager för regeringen som sin mening vad som
              anförs i motionen om att regeringen bör agera för att återupprätta
              Sveriges trovärdighet i det internationella arbetet för luftmiljön.
            </item>
            <item xml:id="i-VxQwpR9dQz1G8Fi2k6H1QL">
              Riksdagen tillkännager för regeringen som sin mening vad som
              anförs i motionen om att där andra åtgärder inte vidtas eller
              räcker ska regeringen och statliga myndigheter vidta de åtgärder
              de kan för att minska överskridande av miljö­kvalitetsnormer för
              luft.
            </item>
            <item xml:id="i-Xe8b4YuqnvWvzr4wqZDTsM">
              Riksdagen begär att regeringen återkommer till riksdagen med
              förslag om förbud mot användning av dubbdäck, med möjlighet till
              dispens om särskilda skäl föreligger. 1
            </item>
            <item xml:id="i-R1G3sSfjT6E1oNENxtzyvM">
              Riksdagen tillkännager för regeringen som sin mening vad som
              anförs i motionen om att säkerställa möjligheten för statliga
              myndigheter och kommuner att under extrema förhållanden införa
              tillfälliga inskränkningar av trafiken. 1
            </item>
            <item xml:id="i-ChajaZK4N6uPQfhB36HM5N">
              Riksdagen tillkännager för regeringen som sin mening vad som
              anförs i motionen om att införa bemyndigande för myndighet att
              förklara ett område där miljö­kvalitetsnormer överskrids för åtgärdsområde,
              med särskilda regler.
            </item>
            <item xml:id="i-5okKRcbAm9v95NDGC5iC9V">
              Riksdagen tillkännager för regeringen som sin mening vad som
              anförs i motionen om behovet av en ny typ av åtgärdsprogram med
              tydligare och skarpare föreskrifter.
            </item>
            <item xml:id="i-LHoYB9dP5VgYB5Df2jxufE">
              Riksdagen tillkännager för regeringen som sin mening vad som
              anförs i motionen om ökade möjligheter för enskilda och ideella
              miljöorganisationer att överklaga beslut eller initiera åtgärder
              vid underlåtelse att fatta beslut.
            </item>
          </list>
          <p xml:id="i-avD6yUPrWTzc4EqRM8y87">
            1 Yrkandena 3 och 4 hänvisade till TU.
          </p>
        </div>
        <div xml:id="i-3pNDN8E2mXUxt9rYPByCUv" type="motContent">
          <head xml:id="i-F3WQwrqQpPhCMfBwbaoKRU" type="h1">
            Motivering
          </head>
          <head xml:id="i-2Ph4w9CGuDWVRACZKdhSuK" type="h2">
            Ren luft ett delat ansvar
          </head>
          <p xml:id="i-YXmT23SiVYphJn1n3WyVJ9">
            Ansvaret för att den luft Sveriges invånare andas är ren är ett
            delat ansvar. Det påverkas av beslut som vi fattar som enskilda
            och företag, i kommuner, stat och internationellt. Beslut som
            fattas i andra länder påverkar också luften vi andas i Sverige
            luften har inga gränser.
          </p>
          <p xml:id="i-8VcCYef2Uv2QLBKoku3qLv">
            Ett delat ansvar riskerar att bli ingens ansvar. I värsta fall
            kan ansvaret bollas mellan olika parter, medan människor blir
            sjuka och dör.
          </p>
          <p xml:id="i-WsNRLw3S7KjbevR7WwJQKN">
            Så har varit fallet med luften i våra tätorter. I flera av våra
            städer har luften allt för ofta hälsovådliga halter av olika föroreningar.
          </p>
          <p xml:id="i-6hpfwWomZ7FcMBem4kMKMB">
            Enligt den senaste miljömålsuppföljningen (de Facto 2007) har
            den tidigare trenden mot förbättrad luftkvalitet i svenska tätorter
            avstannat. Halterna av partiklar (PM10), NO 2 och SO 2 i svenska
            tätorter steg mellan 2004/05 och 2005/06 och var då högre än 1999/2000.
            Inandningsbara partiklar bedöms vara den luftförorening som ger
            upphov till de största hälsoproblemen i de svenska tätorterna.
            Luftkvaliteten i våra städer påverkas av beslut som fattas i andra
            länder och på EU-nivå. Miljömålsrådet anger att ambitions­nivån
            måste höjas i både Sverige och EU.
          </p>
          <head xml:id="i-DZqYTc9F73WFtWDPjd6ox6" type="h2">
            Miljökvalitetsnormer
          </head>
          <p xml:id="i-KNys7YU8z2XNnU8SrvkTL7">
            Inom EU har man tagit fram direktiv om lägsta godtagbara miljökvaliteten
            på olika områden. Normer för kvävedioxid och partiklar (PM10)
            i utomhusluften regleras av direktiv 1999/30/EG. Utgångspunkten
            har varit en annan än vad som varit brukligt i Sverige. Nivåer
            har fastställts utifrån befintlig kunskap om vad människan och
            naturen tål, utan hänsyn till tekniska och ekonomiska förhållanden.
            På så sätt kringgår man avvägningar mellan olika intressen på
            kort sikt. En fördel med ett sådant angreppssätt torde vara att
            den tekniska utvecklingen påskyndas, liksom användningen av den
            nya tekniken. Lagstiftningstekniken utvecklades i USA på 1970-talet
            och har där visat sig vara framgångsrik.
          </p>
          <p xml:id="i-5Q82yBSkYsb3MZnkrzpn9E">
            Miniminivåer för luftföroreningar enligt direktivet skall klaras
            till viss tid. Det finns krav på åtgärdsprogram om nivån inte
            bedöms uppfyllas i tid. Om regeringen inte lyckas visa att Sverige
            i praktiken kan genomföra EG:s lagstiftning riskerar vi att hamna
            i EG-domstolen.
          </p>
          <p xml:id="i-4XLPGHZmWwBjoU7iTLp2AC">
            I Sverige har vi införlivat normer som följer av Sveriges medlemskap
            i EU genom miljöbalken. Miljökvalitetsnormer är rättsligt bindande
            nationella föreskrifter som syftar till att skydda människor mot
            höga halter av luftföroreningar. Tillstånd får enligt miljö­balken
            inte ges till ny verksamhet som medverkar till att en miljökvalitetsnorm
            överträds. Planläggning får inte medföra att en miljökvalitetsnorm
            överträds, enligt plan- och bygglagen.
          </p>
          <p xml:id="i-KBbkUHeCwxzbbVvhRhxVcx">
            Det yttersta ansvaret för att miljökvalitetsnormer inte överträds
            ligger på riksdag och regering. Också kommuner har ett direkt
            ansvar för att säkerställa att miljökvalitets­normer uppfylls
            i de beslut som kommunen fattar.
          </p>
          <p xml:id="i-D5WyP7KkqFur63YAmBS93i">
            Om normerna överskrids kan regeringen besluta om åtgärdsprogram.
            Åtgärdsprogram har införts som verktyg för att uppfylla normerna.
            Dessa program riktar sig till kommuner och myndigheter som ska
            genomföra åtgärderna. Programmen ska genom­föras med de verktyg
            som kommuner och myndigheter har till sitt förfogande.
          </p>
          <p xml:id="i-PjKhxhTj7TkGJhiQDEYAJb">
            Åtgärdsprogram har fastställts för olika ämnen i Stockholms län,
            Göteborgs stad, Norrköpings kommun, Uppsala kommun och Helsingborg.
            Program har diskuterats eller är på gång i flera andra städer,
            t.ex. Malmö, Umeå, Landskrona, Höganäs, Mariestad, Sundsvall,
            Skellefteå och Jönköping.
          </p>
          <p xml:id="i-JzJ4PDLuoJpJFGXvnUADzN">
            Åtgärdsprogrammen sägs vara bindande för kommuner och myndigheter.
            Verkligheten är dock en annan.
          </p>
          <head xml:id="i-AfvBzzLoKUo5yrnkBwMGTy" type="h2">
            Stockholm ett belysande exempel
          </head>
          <p xml:id="i-Cnu3Uc9VNNPU8wbPkqnkmF">
            Åtgärdsprogrammet för Stockholm är Sveriges äldsta och erbjuder
            värdefulla erfarenheter om hur det svenska systemet fungerar i
            praktiken.
          </p>
          <p xml:id="i-2RtjTbEUTFiBtA9opPDfm8">
            Miljökvalitetsnormen för PM10 skulle ha varit uppfyllt efter
            2004-12-31. Efter sedvanlig långbänkande fastställde staten åtgärdsprogrammet
            för Stockholm bara några dagar innan, 2004-12-09. Programmet hade
            fördröjts av flera års förberedelser och förhandlingar mellan
            olika parter. Fördelen var att åtgärderna skulle vara förankrade
            bland alla parter. Åtgärderna skulle vara genomförda senast 2005-12-31.
          </p>
          <p xml:id="i-NcXuigJZg5vPr4ipopvvA2">
            Det finns flera problem med programmet. Programmet är så allmänt
            hållet och vagt att det erbjuder goda möjligheter till olika tolkningar
            eller till klagomål om oklarhet. Ingen myndighet har utsetts för
            att följa upp programmet och rapportera ifall åtgärder vidtagits
            eller inte, eller föreslå andra åtgärder om så behövs för att
            klara normerna. Det finns inget sanktionssystem mot aktörer som
            inte följer programmet.
          </p>
          <p xml:id="i-L6dD1M6ib2EA139MJsQmqC">
            Stockholm klarar inte miljökvalitetsnormen för partiklar eller
            kväveoxider. Dygns­medelvärdet får överskridas 35 dygn per år.
            Enligt en färsk rapport från Stockholms stadsrevision överskreds
            dygnsmedelvärdet 3680 gånger vid ett 20-tal gator i Stockholms
            innerstad. Dygnsmedelvärdet för kväveoxider får överskridas 7
            dygn per år. Under 2006 överskreds dygnsmedelvärdet 2093 gånger
            vid Sveavägen, Norrlandsgatan och Hornsgatan.
          </p>
          <p xml:id="i-NBhfEYk8224MEiLGnqBinm">
            Stadsrevisionens rapport ger exempel på åtgärd som staden inte
            genomfört enligt åtgärdsprogrammet. Ett utlåtande från miljöförvaltningen
            konstaterar utförligare att flera av de åtgärder som ingick i
            regeringens fastställda åtgärdsprogram har inte genomförts i Stockholm
            (tjänsteutlåtande 2007-09-03). I stället för att genomföra åtgärderna
            från åtgärdsprogrammet har man valt att experimentera med andra
            tänkbara lösningar, experiment som emellertid inte fallit väl
            ut. Oavsett avsikten har effekten varit att förhala genomförandet
            av verksamma åtgärder.
          </p>
          <p xml:id="i-WeeCMUmPKBu7NTghobsJ7e">
            Andra källor ger vid handen att beslut fattas gång på gång i
            direkt strid med åtgärds­programmet. Vid bedömning av nya verksamheter
            händer det att man tillstyrker verksamheter som leder till ökade
            utsläpp där normerna överskrids, med hänvisning till att de tillkommande
            utsläppen är marginella.
          </p>
          <p xml:id="i-CodTbSrzFv3rvUSGQvBTSV">
            Stadsrevisionens rapport hänvisar dock till att nationella beslut
            försvårar det kommunala arbetet. Man skriver att otydligheten
            från den nationella nivån har med stor sannolikhet bidragit till
            fördröjningen med att vidta åtgärder. I andra sammanhang har staden
            påpekat att vissa åtgärder kostar pengar och argumenterat för
            att staten bör kompensera kommunen för merkostnaderna eftersom
            staten i EU har medverkat till att normerna blivit bindande för
            kommunen.
          </p>
          <p xml:id="i-UgjBLQ4KfiLnMnX2at45sD">
            Staten påpekar å sin sida att kommunen inte genomfört alla åtgärder
            som man kan och enligt åtgärdsprogrammet skall göra. Åtgärderna
            skickas således fram och tillbaka som en het potatis ingen till
            ta ansvar för. Under tiden drabbas invånarnas hälsa.
          </p>
          <head xml:id="i-QgEXWFy1hW8UL2iaGd6tVd" type="h2">
            Hälsorisker
          </head>
          <p xml:id="i-M6kchwyixKumkYuCMU1kqg">
            EU:s program Clean Air For Europe (CAFE) uppskattar att de minsta
            partiklarna (PM2.5, partiklar mindre är 2.5 mikrometer) årligen
            orsakar 350 000 förtida dödsfall i Europa (EU25). En motsvarande
            beräkning för Sverige pekar på ca 5 000 extra dödsfall årligen
            orsakade av partklar i luften.
          </p>
          <p xml:id="i-XmmqYjmtmfRv3pwhZNgz89">
            WHO har stått för expertisen när det gäller hälsoeffekterna.
            Forskningsresultaten, särskilt en omfattande epidemiologisk studie
            som tagits fram i USA, visar att hälso­risken till följd av partiklar
            är mycket allvarlig. Såväl avgaser från förbränning som däck är
            källa till de partiklar som i några svenska storstäder överstiger
            EU:s miljö­kvalitetsnorm för desamma. De nuvarande halterna behöver
            sänkas med 45 ggr för att komma under gränsvärdet.
          </p>
          <head xml:id="i-Acfng9SjAAjgcNJBXt9zGz" type="h2">
            Sveriges internationella trovärdighet
          </head>
          <p xml:id="i-5bkLRET4Cq2b6chnr8kcaN">
            Bristande genomförande av åtgärder för att klara miljökvalitetsnormer
            undergräver Sveriges trovärdighet i miljöfrågor internationellt.
            Det motarbetar den nya regeringens uttalade mål att vara aktivt
            pådrivande i det internationella miljöarbetet, särskilt på EU-nivå.
            Detta är inte förenligt med Sveriges arv eller intressen. Regeringen
            bör agera på luftområdet för att upprätthålla Sveriges trovärdighet
            i det internationella miljöarbetet.
          </p>
          <head xml:id="i-FYAyt3a4XCm9KTT12Hnom2" type="h2">
            Bättre instrument
          </head>
          <p xml:id="i-2T25vvJC9grtVqNzXBBFV6">
            Som medlemsland i EU måste Sverige se till att de miljökvalitetsnormer
            som följer av EG-rätten uppfylls i praktiken. Vi ska också se
            till att vi har en lagstiftning som fullt ut genomför normerna.
            Det har vi inte i dag. Här följer några förslag för ett mer ändamåls­enligt
            regelverk och genomförande.
          </p>
          <head xml:id="i-LYFjZtc6b5LNqg42N4nCdz" type="h2">
            Staten som yttersta garant
          </head>
          <p xml:id="i-LRw1rQxCbaS87DmzqUjGeA">
            Regeringen och myndigheter bör fatta beslut som ger kommunerna
            ökade möjligheter att vidta lokala åtgärder, t.ex. större frihet
            att använda parkeringsföreskrifter för att upp­nå miljökvalitetsnormer.
            Men om åtgärderna inte räcker, eller om kommunerna inte kan eller
            vill ta det ansvaret, bör staten agera som den yttersta garanten
            för att våra inter­nationella åtaganden klaras i Sverige. Risken
            för att staten skall agera torde stimulera det kommunala arbetet.
            Där andra åtgärder inte vidtas eller räcker måste dock regeringen
            och statliga myndigheter vidta de åtgärder som de kan för att
            klara luftkvaliteten.
          </p>
          <head xml:id="i-ANW4L9F1v37wVTx53n1mFp" type="h2">
            Förbud mot dubbdäck
          </head>
          <p xml:id="i-CG4JeiXwLErQFekmuaT5Cj">
            Vägverket har visat att mindre användning av dubbdäck är den
            bästa åtgärden om man vill få bättre luft i tätorter. Landshövdingen
            i Stockholms län har i ett brev till infrastrukturministern föreslagit
            en förlängning av det nuvarande dubbdäcksförbudet från den 1 maj
            till 30 september i Stockholmsregionen. Vägverket har dock avvisat
            förslaget. Det går inte att ha olika regler i olika kommuner,
            menar man. Dubbdäcks­användningen bör regleras centralt och vara
            lika över hela landet, enligt Vägverket. Verket vill, i likhet
            med Statens institut för kommunikationsanalys (Sika) och Naturvårdsverket
            i stället ha en speciell skatt i tätorter för bilar med dubbdäck.
            Detta avvisas i sin tur av Skatteverket, som menar att det inte
            är administrativt genomförbart.
          </p>
          <p xml:id="i-VQ67u6eQggdEFWPwjmYaeA">
            Eftersom den nuvarande situationen är ohållbar och myndigheterna
            dömer ut olika förslag till särlösningar för städerna återstår
            ett förbud mot användningen av dubbdäck. Förbudet kan behöva begränsas
            till bilar vars ägare bor i södra Sverige, åtminstone till en
            början.
          </p>
          <p xml:id="i-3cirUHuqHyM9n4mtz4qffk">
            Åtskilliga länder har förbud mot eller särskilda avgifter på
            dubbdäck. Våtstädning som praktiserats i Finland för att minska
            partikelexponeringen har inte lett till önskvärt resultat. Avgift
            på dubbdäcken som exempelvis i Norge har varit mera framgångsrikt.
          </p>
          <p xml:id="i-4USbUUsv7xjULyd68gabSp">
            Fortsatt användning av dubbdäck motiveras ibland med trafiksäkerhetsskäl.
            Dubbdäckens trafiksäkerhetseffekt är dock tveeggad. När de går
            på barmark (merparten av vintrarna i en stor del av landet) förlängs
            bromssträckan, vilket kan vara förödande vid höga hastigheter.
            På is har de en dokumenterat positiv effekt, men ett alternativ
            är lägre hastigheter eller kollektivtrafik om sådan finns tillgänglig.
            Trafiksäkerheten får också vägas mot annan säkerhet. Luftföroreningarna
            från trafiken tar livet av fler är de ca 450 personer som årligen
            dör i olyckor. Barn som växer upp i trafikförorenad luft får försämrad
            lungkapacitet för resten av livet. Olycks- och skadestatistiken
            visar inte på någon förändring till följd av minskad dubbdäcksanvändning.
            Att i stället använda dubbfria vinterdäck samt att hålla skyltade
            hastighetsgränser vore ett för både hälsa och miljö mer skonsamt
            sätt att minska olycksriskerna vid halt vägunderlag.
          </p>
          <p xml:id="i-NY8xWRkzUq9NkBukrFU6ff">
            Eftersom det kan finnas människor som bor eller arbetar så att
            det helt saknas acceptabla alternativ bör det finnas en möjlighet
            att få dispens från dubbdäcksförbudet om det finns speciella omständigheter.
          </p>
          <p xml:id="i-H11X1hG8S8KApD4CEivAZc">
            Regeringen bör återkomma till riksdagen med ett förslag om förbud
            mot användning av dubbdäck, med möjlighet till dispens om särskilda
            skäl föreligger.
          </p>
          <head xml:id="i-A9P4pUzQXKZcxykjerQzJb" type="h2">
            Möjlighet att reglera trafiken
          </head>
          <p xml:id="i-V41rxw9DGhHixqSqTYyEcd">
            Möjligheten måste säkerställas för både kommuner och statliga
            myndigheter att under extrema förhållanden tillfälligt starkt
            reglera eller helt stänga av trafiken genom tättbebyggda områden
            på de värsta dagarna på vägar som respektive nivå ansvarar för.
            För Stockholm kan det handla om två till sex dagar per år när
            miljökvalitetsnormerna överskrids mångfaldigt. Under sådana omständigheter
            och om det minskar luftutsläppen bör myndigheterna stänga av trafiken
            på statliga vägar även om kommunen inte agerar.
          </p>
          <head xml:id="i-KXiBH7wxMeH3YnjL55XYdJ" type="h2">
            Uppföljning av programmen
          </head>
          <p xml:id="i-SdYuk3jdBwvBLh5UL2Lmhg">
            Regeringen bör utse en myndighet som har uttryckligt ansvar för
            att följa upp åtgärds­programmen för miljökvalitetsnormerna. Myndigheten
            skall rapportera om parterna genomfört åtgärderna enligt åtgärdsprogram
            och om målen uppnåtts. Om målen inte uppnåtts bör myndigheten
            föreslå regeringen kompletteringar till åtgärdsprogrammet. Om
            målen inte uppnåtts på grund av att kommunerna inte vidtaget åtgärderna
            enligt åtgärdsprogrammet bör myndigheten redovisa vilka statliga
            åtgärder som kan vidtas som bidrar till måluppfyllelsen. Om det
            uppstår oklarheter om åtgärdsförslagens innebörd bör dessa förtydligas.
            Regeringen bör årligen rapportera till riksdagen vilka åtgärder
            som vidtagits, om normerna klarats, och vilka nya åtgärder som
            behövs.
          </p>
          <head xml:id="i-8CCpfgEFN1L4CrcFJ7bLRD" type="h2">
            Åtgärdsområden
          </head>
          <p xml:id="i-JLkJSw87v9fppoH6UmQsr2">
            Miljökvalitetsnormernas rättsverkan mot enskilda behöver förtydligas
            och skärpas. I situationer där miljökvalitetsnormer inte uppfylls
            eller det finns en risk för detta bör en myndighet kunna förklara
            ett område som åtgärdsområde. Inom åtgärdsområdet skall det förtydligas
            att det inte skall vara tillåtet att vidta åtgärder eller att
            förändra eller påbörja en verksamhet om det leder till ytterligare
            belastning med de ämnen vars normer överskrids. Det skall också
            förtydligas att myndigheter och kommuner inom sina respektive
            ansvarsområden är skyldiga att förebygga att miljökvalitetsnormer
            överskrids samt att vidta åtgärder för att normerna skall uppnås
            och bibehållas. Beslut får inte medverka till att normer överskrids
            eller åtgärdsprogram inte följs.
          </p>
          <head xml:id="i-ToFp1Zqy2ecdZDTmT5Luti" type="h2">
            Åtgärdsprogram
          </head>
          <p xml:id="i-LedqB2Ru9C6D1kNXy2YHhN">
            Sverige behöver en ny typ av åtgärdsprogram, en typ som används
            i flera andra länder och som har likheter med miljöbalkens regler
            om åtgärdsområde. Åtgärdsprogrammen skall t.ex. kunna innehålla
            föreskrifter om försiktighetsmått riktade mot enskilda som är
            direkt bindande och syftande till att uppfylla en miljökvalitetsnorm.
            Åtgärds­programmen skall även innehålla bestämmelser om åtgärder
            som myndigheter och kommuner skall vidta. Föreskrifter i ett åtgärdsprogram
            bör kunna bryta igenom tidigare meddelade tillstånd enligt miljöbalken.
          </p>
          <head xml:id="i-MVtBCZXdhWxUoMRpXevFSS" type="h2">
            Överklagande
          </head>
          <p xml:id="i-VESoATzod77fBScWvhSp6R">
            Det bör finnas större möjligheter för enskilda och ideella miljöorganisationer
            att överklaga beslut om dessa beslut kan bidra till att utsläppen
            av ämnen där normerna överskrids ökar, om beslut strider mot åtgärdsprogrammen.
            Vidare bör utredas hur enskilda och ideella miljöorganisationer
            skall kunna initiera rättsliga åtgärder om kommun eller myndigheter
            underlåter att fatta beslut i enlighet med fastställt åtgärdsprogram.
          </p>
        </div>
        <div xml:id="i-4UpGnMgVMUTVoPFTjVnSrH" type="motSignatures">
          <list xml:id="i-R3vSxDG371k46Raa4uLeaB">
            <item xml:id="i-MdxLMitaSqEwEkFz3HmeAy" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-Dine1sUeybsU5snjAs2q4r" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-FnfoLB6Ft4WTrZpAKhBqJb" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-W7VN3p9TVrv8YcgTKCY3XD" who="i-7YbH6oTUwG4Qn94QEVE6as">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
