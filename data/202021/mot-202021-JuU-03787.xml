<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03787">
  <teiHeader>
    <fileDesc>
      <titleStmt>
        <title>med anledning av prop. 2020/21:52 Tillträdesförbud till butik och förstärkt straffrättsligt skydd mot tillgreppsbrottslighet</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3787 av Linda Westerlund Snecker m.fl. (V)</title>
          <idno type="rdwebb">H8023787</idno>
          <rs type="number">3787</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023787/text</ref>
          <ref type="dokument_url_html">http://data.riksdagen.se/dokument/H8023787</ref>
          <ref type="dokumentstatus_url_xml">http://data.riksdagen.se/dokumentstatus/H8023787</ref>
          <ref type="docx">http://data.riksdagen.se/fil/447999D0-F9F1-4E4D-A3D4-818A483FF8F0</ref>
          <ref type="pdf">http://data.riksdagen.se/fil/02F5F412-EC60-4A17-886B-6FF238491CBC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-5JSA5yz3Yvmncw77GQuANK"/>
        <correspContext corresp="i-5JSA5yz3Yvmncw77GQuANK">
          <ref>Proposition 2020/21:52</ref>
        </correspContext>
        <correspAction xml:id="i-72FNg71vF2iJ7e2oWvcR49" type="signed"/>
        <correspContext corresp="i-72FNg71vF2iJ7e2oWvcR49">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-7CMkK9a1vUdZRJVCBCnnXp">
          <date when="2020-12-09"/>
          <time when="11:24:44"/>
        </correspAction>
        <correspAction type="dismissed" xml:id="i-EUvQ6d72gWebxvWWccimWS">
          <date when="2020-12-10"/>
        </correspAction>
        <correspAction type="reviewed" xml:id="i-3t6t7zCUBSEU6GDEvwPJ6z">
          <date when="2020-12-10"/>
          <time when="10:04:00"/>
        </correspAction>
        <correspAction type="referred" xml:id="i-RHET3ZbwPbnDwPtNGNMu6s">
          <date when="2020-12-11"/>
        </correspAction>
        <correspAction type="assigned" xml:id="i-7Sw7Q1o4pL8WSH4PQqY2LK">
          <date when="2021-01-27"/>
          <time when="16:30:28"/>
        </correspAction>
        <correspContext corresp="i-7Sw7Q1o4pL8WSH4PQqY2LK">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-RhPsKQwUDiMKswCKwjdQii"/>
        <correspContext corresp="i-RhPsKQwUDiMKswCKwjdQii">
          <ref type="uppgift">2020/21:JuU13</ref>
          <ref type="ref_dok_id">H801JuU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU13</ref>
          <ref type="ref_dok_titel">Tillträdesförbud till butik och förstärkt straffrättsligt skydd mot tillgreppsbrottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3787 av Linda Westerlund Snecker m.fl. (V) med anledning av prop. 2020/21:52 Tillträdesförbud till butik och förstärkt straffrättsligt skydd mot tillgreppsbrottslighet</div>
      </div>
      <div type="motBody">
        <div type="motProposal" subtype="förslag">
          <head xml:id="i-CcZmiro8jUTKnLVvYZ2VtQ">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-Fzz7tsxQeMUSnXa6YyE1aW">
              Riksdagen avslår proposition 2020/21:52 i den del som handlar
              om tillträdesförbud till butik.
            </item>
          </list>
        </div>
        <div type="motContent">
          <head type="h1" xml:id="i-BvsHLJAhS2s5SLS3EUYh1W">
            2 Inledning
          </head>
          <p xml:id="i-DybZxsD7WcZqtXxPjDkEJb">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndig­heternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att kriminalitet
            bekämpas på ett effektivt sätt med hjälp av lagstiftning som bygger
            på de grundläggande rättsliga principerna i en rättsstat. Förslag
            som innebär nykriminalisering eller straffskärpningar ska alltid
            vara väl under­byggda och ha analyserats utifrån nödvändighet,
            effektivitet och proportionalitet.
          </p>
          <head type="h1" xml:id="i-2dHcyUSYDV6q5cqRTrPH9Y">
            3 Regeringens förslag
          </head>
          <p xml:id="i-5sCBnxZNf6rxnqsosMoBXM">
            För att förstärka skyddet mot tillgreppsbrott och vissa andra
            brott föreslår regeringen i den aktuella propositionen en ny straffbestämmelse
            om inbrottsstöld. Brottet omfattar stöld som har skett efter intrång
            i bostad eller annat liknande boende. Straffet för den som gjort
            sig skyldig till inbrottsstöld föreslås bli fängelse i lägst ett
            och högst sex år. Om gärningen med hänsyn till integritetskränkningen
            eller omständigheterna i övrigt är av mindre allvarlig art, ska
            det inte dömas för inbrottsstöld utan för annat brott som gärningen
            innefattar, t.ex. grov stöld.
          </p>
          <p xml:id="i-QrvPB48ABm64dkB2gBpFnS">
            Vidare föreslås en ny kvalifikationsgrund i straffbestämmelserna
            om grov stöld och grovt häleri. Vid bedömningen av om brottet
            är grovt ska det särskilt beaktas om gärning­en har ingått som
            ett led i en brottslighet som utövats systematiskt.
          </p>
          <p xml:id="i-FBVerVKyjio1aNbErdyxDX">
            I propositionen föreslås även att försök, förberedelse och stämpling
            till häleri krimi­naliseras.
          </p>
          <p xml:id="i-KugsCvcT7oM7W6YDRfy2Wz">
            Regeringen föreslår också en ny lag om tillträdesförbud till
            butik. Lagen innebär att en person kan förbjudas att få tillträde
            till och vistas i en butik, om det på grund av särskilda omständigheter
            finns risk för att han eller hon kommer att begå brott i butiken
            eller allvarligt trakassera någon som befinner sig där. Tillträdesförbud
            får dock inte avse en person under 15 år. Frågan om tillträdesförbud
            tas upp på ansökan av en företrädare för butiken eller efter anmälan
            av Polismyndigheten. Allmän åklagare prövar frågor om tillträdesförbud.
            Åklagarens beslut kan prövas av allmän domstol. Den som bryter
            mot ett tillträdesförbud ska kunna dömas till böter eller fängelse
            i högst sex månader. I ringa fall ska det inte dömas till ansvar.
            Ett tillträdesförbud ska gälla för en viss tid, högst ett år,
            och får förlängas med högst ett år i taget. Förbudet gäller omedelbart,
            om inte något annat beslutas.
          </p>
          <head type="h1" xml:id="i-MJsLefYNpYFwJFubnbwAos">
            4 Vänsterpartiets ställningstagande
          </head>
          <head type="h2" xml:id="i-AFyZXg8yzKexHntKqwJtYd">
            4.1 Inbrottsstöld m.m.
          </head>
          <p xml:id="i-XRXTS929kfpc93CqbGY3Gs">
            Enligt nationella trygghetsundersökningen (NTU) uppgav 1,7 procent
            av hushållen att de utsatts för bostadsinbrott under 2019. Under
            2019 anmäldes omkring 14 700 bostads­inbrott vilket är en minskning
            med 14 procent jämfört med året innan. Andelen hushåll som blivit
            utsatta för bostadsinbrott varierade mellan 1,2 till 1,7 procent
            fram t.o.m. 2015, men har därefter legat på en relativt stabil
            nivå runt 1,8 procent.
          </p>
          <p xml:id="i-RV5G9Zut8e1MUemwaiuasS">
            Redan i dag kan stöld i någons bostad eller boende leda till
            att brottet bedöms som grov stöld vilket kan ge fängelse i lägst
            sex månader och högst sex år (8 kap. 4 § första stycket BrB).
            Att bostadsinbrotten minskat något samt det faktum att inbrott
            i bostad redan beaktas i lagstiftningen gör att Vänsterpartiet,
            i likhet med flera remissinstanser, ifrågasätter vilken betydelse
            regeringens förslag om ett nytt brott kommer att få i prak­tiken.
          </p>
          <p xml:id="i-2hij66ZK97yoBorv5aYdoD">
            Sveriges advokatsamfund har i sitt remissvar inte något att invända
            mot förslaget om att införa ett nytt brott och bedömer det som
            ett ändamålsenligt sätt att markera allvaret i denna typ av gärningar
            utan att generellt höja straffskalan för grov stöld. Advokatsam­fundet
            menar dock att det, mot bakgrund av att möjligheten att döma till
            strängare på­följd vid inbrottsstölder i hem än vid andra typer
            av tillgreppsbrott redan finns, i och för sig kan ifrågasättas
            om den nya straffbestämmelsen om inbrottsstöld verkligen behövs.
            Sveriges Domareförbund, som ställer sig avvisande till förslaget,
            anger att det redan finns tillräckliga möjligheter att beakta
            den integritetskränkning som ett bostadsinbrott typiskt sett medför.
            Hovrätten över Skåne och Blekinge, Jönköpings tingsrätt och Sveriges
            Domareförbund ifrågasätter bl.a. om det är lämpligt att bryta
            systematiken i brottsbalken genom att särreglera bostadsinbrotten.
            Remissinstanserna menar att för­slaget gör att straffbestämmelserna
            kan bli alltmer fragmentiserade och att riskerna för avgränsnings-
            och tillämpningssvårigheter ökar. Vi delar remissinstansernas
            synpunkter om att det inte direkt föreligger behov av den nya
            straffbestämmelsen men väljer ändå att ställa oss bakom regeringens
            förslag. Vi menar att det trots allt finns visst fog för regeringens
            bedömning att den integritetskränkning som stöld i en bostad innebär
            bör beaktas särskilt i lagstiftningen. Vi delar Advokatsamfundets
            bedömning att införandet av ett nytt brott är bättre än att generellt
            höja straffskalan för grov stöld. Vi står även bakom regeringens
            förslag om att stöld och häleribrott som utövas systematiskt,
            t.ex. av stöldligor, ska bedömas som grova brott.
          </p>
          <head type="h2" xml:id="i-WzwgWSDbQpAqhhKAeGiRDD">
            4.2 Tillträdesförbud till butik
          </head>
          <p xml:id="i-JxA6ffvrRrUAy9WyvJLKhF">
            Vänsterpartiet är kritiskt till regeringens förslag som innebär
            att enskilda individer ska kunna beläggas med tillträdesförbud
            till butiker. Vi har full förståelse för det obehag som personal
            och övriga kunder kan uppleva om en hotfull eller påverkad person
            kom­mer in i butiken. Vi är även medvetna om att butiksstölder
            är ett stort problem och kan absolut ha förståelse för en önskan
            från personal och butiksägare om att kunna port­förbjuda vissa
            personer. Rätten att röra sig fritt är dock grundlagsskyddad och
            för att begränsa en sådan rättighet krävs det mycket starka skäl.
            En begränsning måste även vara proportionell (RF 2 kap. 8§, RF
            2 kap. 20 och 21 §§). Vi bedömer att det ingrepp som ett tillträdesförbud
            innebär i den enskildes rätt att röra sig fritt, inte står i proportion
            till det problem som det avser att lösa. Regeringens lagförslag
            riskerar även att bli rätts­osäkert och kan få stora konsekvenser
            för den som portförbjuds, särskilt på mindre orter. Vidare är
            det oklart om tillträdesförbudet i praktiken verkligen kommer
            att för­bättra säkerheten och arbetsmiljön för butiksanställda.
            Vi kan se farhågor med förslaget eftersom personal riskerar att
            bli ännu mer utsatt för trakasserier och/eller hot och våld om
            de hävdar att en viss person inte är välkommen i butiken på grund
            av att hen belagts med tillträdesförbud. Ett avvisande av en motsträvig
            person kräver vidare att polis eller väktare tillkallas precis
            som i dag. Det kommer även fortsättningsvis att uppstå situatio­ner
            där dessa inte är omedelbart tillgängliga för att ingripa mot
            den aktuella personen. Redan i dag har näringsidkare dessutom
            möjligheter att neka vissa personer tillträde till platsen, t.ex.
            därför att de vid tidigare tillfällen har gjort sig skyldiga till
            stölder eller andra brott eller helt enkelt därför att personen
            inte är önskvärd som kund (se prop. 2020/21:52, s. 17). Det är
            dock enligt vår mening inte rimligt att anställda ska behöva konfrontera
            och upplysa personer om att de är belagda med tillträdesförbud
            till butiken. Det minst riskfyllda i en utsatt situation med en
            hotfull eller påverkad person är om personalen agerar på ett lågaffektivt
            sätt och kallar på polis eller väktare.
          </p>
          <p xml:id="i-9YXNTtR3ZuWUNxARJaupiT">
            Sammantaget anser vi att de skäl som regeringen anför inte är
            tillräckligt starka för att införa ett straffsanktionerat förbud
            för enskilda att vistas i en butik. I stället bör andra alternativ
            tillgripas, som att tillkalla polis eller väktare om någon stör
            ordningen, stjäl varor eller agerar hotfullt. Forskning
            <ref target="i-WFYf28WzWBswdbUgtfhWwu">
              [1]
            </ref>
            visar att det finns ett samband mellan nedskärning­ar i personalstyrka
            och att anställda utsätts för hot och våld på arbetsplatsen. Det
            gäller framför allt arbetsplatser där man jobbar med och möter
            människor, såsom vård, skola, omsorg och inom handeln. En bättre
            brottsförebyggande åtgärd för anställda i handeln än regeringens
            förslag skulle därför vara att begränsa ensamarbetet i butiker.
            Vi redogör för detta förslag nedan.
          </p>
          <p xml:id="i-M4P8YsxxhYiv1nr8xAYpBs">
            Flera tunga remissinstanser, däribland Hovrätten över Skåne och
            Blekinge, Jönköpings tingsrätt, Stockholms tingsrätt, Brottsförebyggande
            rådet, Kriminalvården, Åklagarmyndigheten, Sveriges advokatsamfund
            och Sveriges Domareförbund, avstyr­ker förslaget om tillträdesförbud
            till butik. Enligt Stockholms tingsrätt, Sveriges advokatsamfund
            och Sveriges Domareförbund är det föreslagna förbudet, som innebär
            inskränkningar i rörelsefriheten, inte en proportionerlig åtgärd
            mot den upplevda proble­matiken. Åklagarmyndigheten anser att
            det är ytterst tveksamt om den föreslagna lag­stiftningen skulle
            leda till en reell minskning av de brott och andra problem som
            man vill komma åt. Åklagarmyndigheten framför även att lagstiftningen
            kan förväntas bli resurskrävande. Myndigheten anser att man kan
            fråga sig om det är önskvärt att polisen prioriterar sina resurser
            på detta sätt och att det är svårt att se att ett tillträdesförbud
            skulle få särskilt mycket större effekt än ett förbud som en butik
            själv kan meddela.
          </p>
          <p xml:id="i-6uegn9dJXBN2Rh1g1JUYEZ">
            Riksdagen bör därför avslå regeringens förslag om tillträdesförbud
            till butik. Detta bör riksdagen besluta.
          </p>
          <head type="h1" xml:id="i-64hbw4oL5d4xPJNf3MJueA">
            5 Vänsterpartiets förslag
          </head>
          <head type="h2" xml:id="i-QE6LW25qeziBnrCcfwmfPh">
            5.1 Fasa ut farligt och riskfyllt ensamarbete i brottsförebyggande
            syfte
          </head>
          <p xml:id="i-49txgmBqmr4YPSpF9FKXaF">
            Utvecklingen mot det s.k. 24-timmarssamhället innebär ökad belastning
            på arbetstagare socialt, psykiskt och fysiskt. De som ofta arbetar
            på kvällar och nätter arbetar också ofta ensamma och löper risk
            att utsättas för våld och hot. Det är inom omsorgsarbete och servicejobb
            de största riskerna finns. Allra mest utsatta för riskfyllt ensamarbete
            är arbetarkvinnor. Mer än var femte kvinna i ett LO-yrke uppgav
            i LO:s stora arbetsmiljö­undersökning från 2012 att de jobbar
            ensamma och utsätts för risker varje vecka. 2018 infördes förbud
            mot ensamarbete i värdetransportbranschen. Men i handeln kvarstår
            problematiken.
          </p>
          <p xml:id="i-247gQUPxoyqJvahceE7bJw">
            Enligt Handels rapport Ensam på jobbet, Utbredning och konsekvenser
            av ensam­arbete i handeln (2019) är de största problemen vid ensamarbete
            att det inte går att ta korta pauser, stress på grund av hög arbetsbelastning
            och oro för att bli rånad eller trakasserad. Många av dem som
            svarat på Handels enkät berättar om strategier de har för att
            bemästra situationen. Det kan handla om att ha något till hands
            som kan fungera som ”vapen” eller att se till att vänner möter
            upp utanför butiken vid stängningsdags.
          </p>
          <p xml:id="i-7SNEPNudxUX7AM1QLSRjXY">
            I rapporten Obekväm arbetstid som Handels tog fram i samband
            med butiksbransch­ens metoo-upprop 2017, uppmärksammas utsattheten
            för trakasserier i branschen. Just ensamarbete pekas ut som en
            särskild riskfaktor och en stor del av de vittnesmål som samlats
            in handlar om sexuella trakasserier från kunder i sådana situationer.
          </p>
          <p xml:id="i-FtN4L5W4j9wAahna1Hx3zr">
            Arbetsmiljöverkets föreskrifter som reglerar ensamarbete skrevs
            1982. När de for­mulerades höll butiker öppet kortare tider och
            ensamarbete var inte alls så vanligt före­kommande som i dag.
            Vänsterpartiet anser att föreskrifterna om ensamarbete måste moderniseras
            och anpassas till den nu rådande situationen på arbetsmarknaden.
            Det gäller i synnerhet inom butiksbranschen.
          </p>
          <p xml:id="i-M99oq7PuPVdL4MXVFFwDJ5">
            Regeringen bör ge Arbetsmiljöverket i uppdrag att uppdatera föreskrifterna
            om ensamarbete i syfte att anpassa dem till de faktiska förhållandena
            på arbetsmarknaden. Vänsterpartiet har tidigare lagt fram en motion
            till riksdagen om att det ökande risk­fyllda ensamarbetet ska
            fasas ut (mot. 2013/14:A202). Det är ohållbart att stora yrkes­grupper
            lever med ständig oro för att utsättas för hotfulla eller våldsamma
            situationer på sitt jobb. Att begränsa ensamarbetet i handeln
            är ett bra sätt att förebygga brott som riktas mot de anställda.
            Detta eftersom en ensam person i en butik sannolikt löper högre
            risk att bli utsatt för olika former av trakasserier eller hot
            än om två personer arbetar i butiken samtidigt. Vidare torde risken
            för butiksstölder öka om en anställd arbetar ensam. Vi anser att
            det krävs en strategi och målinriktade insatser inom flera områden
            för att fasa ut det riskfyllda ensamarbetet. Det är t.ex. av största
            vikt att sanktionssystem­et görs effektivare och att Arbetsmiljöverkets
            inspektionsverksamhet ökar i syfte att upptäcka och åtgärda brister
            i utsatt ensamarbete.
          </p>
          <p xml:id="i-MpogFeccAB3RLVmJ645f63">
            Regeringen bör ta initiativ till att inleda ett forsknings- och
            utvecklingsarbete i syfte att ta fram en samlad strategi för att
            fasa ut allt farligt och riskfyllt ensamarbete. Särskild uppmärksamhet
            ska ägnas åt ungas utsatthet.
          </p>
        </div>
        <div type="motSignatures">
          <list>
            <item xml:id="i-pehAdVa11WM1XzzmSk5Wh">
              Linda Westerlund Snecker (V)
            </item>
            <item xml:id="i-S8ekmjLPvDUcSVKorJgUXM">
              Christina Höj Larsen (V)
            </item>
            <item xml:id="i-BbQiFBtuGssSMwhwJb1gdJ">
              Gudrun Nordborg (V)
            </item>
            <item xml:id="i-T1tLBdHm5UegfKcNerPGyB">
              Mia Sydow Mölleby (V)
            </item>
            <item xml:id="i-MC7XbsxtNhhBvSHnMAYE3S">
              Jon Thorbjörnson (V)
            </item>
            <item xml:id="i-GTyw5hcqgbKAGcDoNJUZhH">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-WFYf28WzWBswdbUgtfhWwu">
              [1] Sofia Wikman, Universitetslektor kriminologi, Högskolan i
              Gävle.
            </note>
          </noteGrp>
        </div>
      </div>
    </body>
  </text>
</TEI>
