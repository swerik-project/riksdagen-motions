<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-02504">
  <teiHeader>
    <fileDesc>
      <titleStmt>
        <title>Utgiftsområde 1 Rikets styrelse</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2504 av Andreas Norlén m.fl. (M)</title>
          <idno type="rdwebb">H3022504</idno>
          <rs type="number">2504</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H3022504/text</ref>
          <ref type="dokument_url_html">http://data.riksdagen.se/dokument/H3022504</ref>
          <ref type="dokumentstatus_url_xml">http://data.riksdagen.se/dokumentstatus/H3022504</ref>
          <ref type="docx">http://data.riksdagen.se/fil/8D60108C-40E4-442E-9441-E1D4C348FDF6</ref>
          <ref type="pdf">http://data.riksdagen.se/fil/A60F8C4F-8B27-4BC3-B443-DABCBCC67D6C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JCS9FvXpNcVi8B6Cuz3PPV" type="signed"/>
        <correspContext corresp="i-JCS9FvXpNcVi8B6Cuz3PPV">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-Cd1KL55s1P4VpgkZMge4ns"/>
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-VEKE9hbwHzJ9v6XcrGqGy7" type="submitted">
          <date when="2015-10-06"/>
          <time when="13:21:39"/>
        </correspAction>
        <correspAction xml:id="i-7RgwUsAuzsYZKcY3xd1Dne" type="referred">
          <date when="2015-10-13"/>
        </correspAction>
        <correspAction xml:id="i-CxHokmCjg4qpCiMsCy292t" type="assigned">
          <date when="2016-06-10"/>
          <time when="09:01:50"/>
        </correspAction>
        <correspContext corresp="i-CxHokmCjg4qpCiMsCy292t">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-LLcNkn6Dbi73fR1XmF9WAi" type="behandlas_i"/>
        <correspContext corresp="i-LLcNkn6Dbi73fR1XmF9WAi">
          <ref type="uppgift">2015/16:KU1</ref>
          <ref type="ref_dok_id">H301KU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2504 av Andreas Norlén m.fl. (M)
          Utgiftsområde 1 Rikets styrelse
        </div>
      </div>
      <div type="motBody">
        <div type="motSummary">
          <head xml:id="i-7VhMMcAhMTHVXuRLhk5QJW">
            Sammanfattning
          </head>
          <p xml:id="i-EKw7vZ5ZXaids13qKGvfGq">
            Under utgiftsområde 1 Rikets styrelse finansieras den centrala
            statsledningen samt flera viktiga myndigheter, statsbidrag och
            uppdrag. Moderaterna föreslår utöver regeringens satsningar ytterligare
            resurser för åtgärder i arbetet för att värna demokratin mot radikalisering
            och våldsbejakande extremism. Vidare föreslås att Datainspektionens
            arbete med tillsyn, informationsspridning och utbildning för att
            förebygga och motverka integritetskränkningar och näthat ska förstärkas.
            Fler kommuner bör tillåtas bli del av förvaltningsområdena för
            meänkieli, samiska och finska och ett arbete inledas med att inrätta
            ett romskt språkcentrum. Riksdagens utredningstjänst bör förstärkas
            och ett nytt mål för politiken för mänskliga rättigheter föreslås.
          </p>
        </div>
        <div type="motProposal" subtype="förslag">
          <head xml:id="i-GrVnJpqVLFbmR9P7BQXzeU">
            Förslag till riksdagsbeslut
          </head>
          <list style="ol">
            <item xml:id="i-7YVTBeHmiWU2qYkZeGavF5">
              Riksdagen anvisar anslagen för 2016 inom utgiftsområde 1 Rikets
              styrelse enligt förslaget i tabell 1 i motionen.
            </item>
            <item xml:id="i-4WHPgreHEa9kH6bkVdtW1V">
              Riksdagen ställer sig bakom det som anförs i motionen om en förstärkning
              av riksdagens utredningstjänst och tillkännager detta för regeringen.
            </item>
            <item xml:id="i-J23rKDJ8FZfAy4GUEnbfqz">
              Riksdagen ställer sig bakom det som anförs i motionen om ytterligare
              åtgärder i arbetet för att värna demokratin mot radikalisering
              och våldsbejakande extremism och tillkännager detta för regeringen.
            </item>
            <item xml:id="i-5uvzVJTfRAtC3ewPa47KXe">
              Riksdagen ställer sig bakom det som anförs i motionen om att
              stärka Datainspektionens arbete med tillsyn, informationsspridning
              och utbildning för att förebygga och motverka integritetskränkningar,
              inklusive näthat, och tillkännager detta för regeringen.
            </item>
            <item xml:id="i-PSfpNJJZmKBAGSvE9uKRDU">
              Riksdagen ställer sig bakom det som anförs i motionen om att
              fortsätta arbetet med att säkerställa de nationella minoriteternas
              rättigheter genom att ansluta fler kommuner till förvaltningsområdena
              för meänkieli, samiska och finska och tillkännager detta för regeringen.
            </item>
            <item xml:id="i-Vunjb2E1yd8km5cu81js8z">
              Riksdagen ställer sig bakom det som anförs i motionen om att
              inleda arbetet med att inrätta ett romskt språkcentrum och tillkännager
              detta för regeringen.
            </item>
            <item xml:id="i-BU1HCgo9XHVycyo67tUqx2">
              Riksdagen avslår förslaget till mål för politiken för mänskliga
              rättigheter under punkt 6 i propositionen.
            </item>
            <item xml:id="i-8PKZMyBGAMVPwpmPdFqq2U">
              Riksdagen godkänner målet för politiken för mänskliga rättigheter
              enligt vad som föreslås i motionen.
            </item>
          </list>
        </div>
        <div type="motContent">
          <head xml:id="i-Qj8kco1PySmqCaKfSGUyFS" type="h1">
            Anslagsanvisning
          </head>
          <p xml:id="i-6e6nyq8AE2AT4NPzEQ4A7e">
            Tabell 1. Moderaternas förslag till anslag för 2016 uttryckt
            som differens gentemot regeringens förslag (tusental kronor).
          </p>
          <table>
            <row xml:id="i-Lc5FJtbEBExnthfoQPwy9V" style="label">
              <cell>
                Tusental kronor
              </cell>
            </row>
            <row xml:id="i-JszEUxGvjaAf8dkipY9cK9">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (M)
              </cell>
            </row>
            <row xml:id="i-Y8khzw9R6Q3rwmwXk7ftq8">
              <cell>
                1:1
              </cell>
              <cell>
                Kungliga hov- och slottsstaten
              </cell>
              <cell>
                135 378
              </cell>
            </row>
            <row xml:id="i-Xm7X9dH5B7NyyXxAR1LJ5D">
              <cell>
                2:1
              </cell>
              <cell>
                Riksdagens ledamöter och partier m.m.
              </cell>
              <cell>
                867 133
              </cell>
            </row>
            <row xml:id="i-Vj2ka54D16XXbBQZTNLmdQ">
              <cell>
                2:2
              </cell>
              <cell>
                Riksdagens förvaltningsanslag
              </cell>
              <cell>
                715 382
              </cell>
              <cell>
                +5 000
              </cell>
            </row>
            <row xml:id="i-VQf64Ay58er9fTDjcRGQxt">
              <cell>
                2:3
              </cell>
              <cell>
                Riksdagens fastighetsanslag
              </cell>
              <cell>
                100 000
              </cell>
            </row>
            <row xml:id="i-Unk9SNJnHGnJixtYRY4UyE">
              <cell>
                2:4
              </cell>
              <cell>
                Riksdagens ombudsmän (JO)
              </cell>
              <cell>
                89 041
              </cell>
            </row>
            <row xml:id="i-3Sbxn4jTZEAmWFebLsXLoe">
              <cell>
                3:1
              </cell>
              <cell>
                Sametinget
              </cell>
              <cell>
                40 897
              </cell>
            </row>
            <row xml:id="i-YLzQTTRpTj7yufnaHUAq8B">
              <cell>
                4:1
              </cell>
              <cell>
                Regeringskansliet m.m.
              </cell>
              <cell>
                7 098 798
              </cell>
              <cell>
                −104 000
              </cell>
            </row>
            <row xml:id="i-AdU5v1p6GCsWwYxamdweUf">
              <cell>
                5:1
              </cell>
              <cell>
                Länsstyrelserna m.m.
              </cell>
              <cell>
                2 595 248
              </cell>
              <cell>
                −25 000
              </cell>
            </row>
            <row xml:id="i-GiynvZ5E76WXqGKWznUd2i">
              <cell>
                6:1
              </cell>
              <cell>
                Allmänna val och demokrati
              </cell>
              <cell>
                58 340
              </cell>
              <cell>
                +5 000
              </cell>
            </row>
            <row xml:id="i-8H9oY1st826gdrcunEghNM">
              <cell>
                6:2
              </cell>
              <cell>
                Justitiekanslern
              </cell>
              <cell>
                40 505
              </cell>
            </row>
            <row xml:id="i-2Htu7zrrACZao7wFnv6Uc8">
              <cell>
                6:3
              </cell>
              <cell>
                Datainspektionen
              </cell>
              <cell>
                48 689
              </cell>
              <cell>
                +1 000
              </cell>
            </row>
            <row xml:id="i-2rNFE4PCs3esg1puyjspSx">
              <cell>
                6:4
              </cell>
              <cell>
                Svensk författningssamling
              </cell>
              <cell>
                1 300
              </cell>
            </row>
            <row xml:id="i-KCPb3JtVPwphxETE5m3cWB">
              <cell>
                6:5
              </cell>
              <cell>
                Valmyndigheten
              </cell>
              <cell>
                19 285
              </cell>
            </row>
            <row xml:id="i-GSjDgcXVxuoikVqi7oXMPk">
              <cell>
                6:6
              </cell>
              <cell>
                Stöd till politiska partier
              </cell>
              <cell>
                171 200
              </cell>
            </row>
            <row xml:id="i-TxhcPwnCoJJvPDSBAsgBWf">
              <cell>
                7:1
              </cell>
              <cell>
                Åtgärder för nationella minoriteter
              </cell>
              <cell>
                102 917
              </cell>
              <cell>
                +1 000
              </cell>
            </row>
            <row xml:id="i-5whyKFJj3cN8BLuk8yGKuQ">
              <cell>
                7:2
              </cell>
              <cell>
                Åtgärder för den nationella minoriteten romer
              </cell>
              <cell>
                14 500
              </cell>
            </row>
            <row xml:id="i-4nYBNNWjxFdxmW4vXv6deP">
              <cell>
                8:1
              </cell>
              <cell>
                Presstöd
              </cell>
              <cell>
                567 119
              </cell>
            </row>
            <row xml:id="i-Lzemxn3jcUm3cAnj6uBPNq">
              <cell>
                8:2
              </cell>
              <cell>
                Myndigheten för press, radio och tv
              </cell>
              <cell>
                33 893
              </cell>
            </row>
            <row xml:id="i-F46wLFW7iMatiEQ8iY1f1m">
              <cell>
                9:1
              </cell>
              <cell>
                Svenska institutet för europapolitiska studier samt EU-information
              </cell>
              <cell>
                17 619
              </cell>
            </row>
            <row xml:id="i-DpE7xbSC3h9NjbbVufEW1p">
              <cell>
                Summa
              </cell>
              <cell>
                12 717 244
              </cell>
              <cell>
                −117 000
              </cell>
            </row>
            <row xml:id="i-JUUuE3knvDVmLtYQ7kmj73"/>
          </table>
          <head xml:id="i-L11ftEtX6b6RETqcdQjEN6" type="h1">
            Politikens inriktning
          </head>
          <head xml:id="i-FgupsdR9sjWmSgYEndHAqC" type="h1">
            Förstärkning av riksdagens utredningsresurser
          </head>
          <p xml:id="i-XfD9p34oJrULGFezWwLmCe">
            Alliansregeringen brukade i sina budgetpropositioner ha med siffror
            som visade effekten av politiken på antalet årsarbetskrafter,
            sysselsättning, arbetslöshet och BNP. Att regeringen Löfven i
            sina budgetpropositioner valt att ta bort denna redovisning är
            ett av flera tecken på steg som regeringen tagit för minskad öppenhet
            och transparens. När siffror tas bort från budgeten och förväntade
            effekter av förslag inte längre redovisas försvåras granskningen
            av regeringens politik. Det har hittills inte varit riksdagens
            uppgift att genomföra omfattande beräkningar och analyser av huruvida
            det faktaunderlag som regeringen presenterar är korrekt och fullständigt
            eller inte. Denna rollfördelning har dock byggt på förutsättningen
            att regeringen på ett öppet sätt har redovisat kompletta underlag.
          </p>
          <p xml:id="i-V93i3iAEoAYFj5AiyUQKfp">
            Det främsta redskap som riksdagen och dess ledamöter idag har,
            vid sidan av utskottskanslierna, för granskning av uppgifter och
            underlag från regeringen är riksdagens utredningstjänst. Utredningstjänsten
            har en budget om cirka 30 miljoner kronor och knappt 40 anställda.
            Under perioder råder redan idag ett mycket högt tryck på verksamheten.
            Så länge regeringen inte lever upp till rimliga krav på transparens
            är det angeläget att utredningstjänsten får ökade resurser, så
            att riksdagens partier får större möjligheter att granska och
            analysera regeringens förslag. Därför föreslås att RUT förstärks
            genom att riksdagens förvaltningsanslag ökas med 5 miljoner kronor
            från och med 2016. Detta finansieras genom en motsvarande neddragning
            av Regeringskansliets förvaltningsanslag. När riksdagens resurser
            för utredning och granskning behöver öka på grund av regeringens
            agerande är det rimligt att det sker genom att regeringens utredningsresurser
            minskas.
          </p>
          <head xml:id="i-CaFa5f4fJHHxL8PBafTXao" type="h1">
            Åtgärder för att värna demokratin mot våldsbejakande extremism
          </head>
          <p xml:id="i-SwYYdHVxtqE4AS1z1CaoXo">
            Sverige är ett fritt, öppet och demokratiskt samhälle. Men det
            finns krafter som utmanar öppenheten och trotsar demokratins spelregler.
            Det handlar om såväl vänsterextremister och högerextremister som
            islamistiska extremister. Inte minst ser vi idag hur radikaliserade
            personer reser för att strida med terroriststämplade organisationer
            i Irak och Syrien. Unga som bara månader tidigare haft en vardag
            med skola och läxor begår plötsligt grova brott i våldsbejakande
            ideologiers namn. Återvändare riskerar att ha förlorat tidigare
            spärrar mot våld och förstörelse. Dessa företeelser kan aldrig
            tolereras. En ökad radikalisering utmanar tryggheten i vårt samhälle.
            Våldsyttringar måste mötas med lagens fulla kraft men radikaliseringen
            måste också bekämpas med ett omfattande förebyggande arbete. Särskilt
            måste arbetet med unga prioriteras. De unga som är på väg att
            bli radikaliserade ska upptäckas innan skolbänken står tom och
            det innebär att myndigheter på alla nivåer behöver vässa sitt
            arbete.
          </p>
          <p xml:id="i-65Njen2Zysu7K3PPqf7diK">
            Alliansregeringen fattade i december 2011 beslut om en handlingsplan
            för att värna demokratin mot våldsbejakande extremism. Handlingsplanen,
            som sträckte sig över åren 2012–2014, innehöll flera åtgärder
            för att öka kunskapen om våldsbejakande extremism och minska det
            ideologiskt motiverade våldet. Den nationella samordnare som tillsattes
            under 2014 arbetar nu med att bland annat ta fram en sammanhållen
            strategi för att värna demokratin mot våldsbejakande extremism.
          </p>
          <p xml:id="i-FSDhoVXbnCX57r3XiD4TNs">
            Under anslag 6:1 finansieras ett antal uppdrag till bland annat
            nationella myndigheter med koppling till arbetet mot våldsbejakande
            extremism. Förslag till ytterligare åtgärder kommer också att
            behandlas av riksdagen under detta riksmöte. För att fortsätta
            och utveckla arbetet för att värna demokratin mot radikalisering
            och våldsbejakande extremism tillförs 15 miljoner kronor till
            anslaget, vilket i förhållande till regeringens satsning innebär
            ytterligare 5 miljoner kronor från och med 2016.
          </p>
          <head xml:id="i-Mxkkj3BV9zREo7Px7Anc4a" type="h1">
            Förebyggande arbete mot integritetskränkningar
          </head>
          <p xml:id="i-Wt2y6gToLXoVb1Li1kGq7D">
            Den snabba utvecklingen av digitala produkter, tjänster och kommunikationsmedel
            innebär både möjligheter och utmaningar. Omfattande och detaljerade
            personuppgifter behandlas idag av både myndigheter och privata
            aktörer och under förhållandevis kort tid har allt mer information
            som tidigare förutsatt manuell hantering digitaliserats. Riskerna
            för att människors personliga integritet kränks ökar när all denna
            information behandlas. Det är mot den bakgrunden relevant att
            tillse att arbetet mot integritetskränkningar i den digitala miljön
            har tillräckliga resurser.
          </p>
          <p xml:id="i-R6drBx8PkVwL9mpkUHNrMK">
            Det är också angeläget att utveckla arbetet för att förebygga
            och motverka olika former av så kallat näthat, som blivit ett
            allt större problem, inte minst för barn och ungdomar men även
            för till exempel offentliga personer. Polis och åklagare har en
            roll att spela när det gäller att beivra brott såsom förtal och
            olaga hot i den digitala miljön, men det är även betydelsefullt
            att Datainspektionen, inom ramen för sitt uppdrag att motverka
            integritetskränkningar – varav näthat är ett särskilt allvarligt
            exempel – kan arbeta för att motverka näthat och olika möjligheter
            att sprida näthat.
          </p>
          <p xml:id="i-BcwzFPopDnEH9Pg8T3g9Qz">
            Det är angeläget att medborgare, företag och organisationer har
            god information om rättigheter, skyldigheter och ansvar i den
            digitala miljön och att eventuella överträdelser av gällande regelverk
            följs upp genom noggrann tillsyn.
          </p>
          <p xml:id="i-Sb27AR3wzHTsx9hmGC5BRE">
            Datainspektionens arbete med tillsyn, informationsspridning och
            utbildning för att förebygga och motverka integritetskränkningar,
            inklusive näthat, är prioriterat. Myndigheten tillförs därför
            5 miljoner kronor, vilket i förhållande till regeringens förstärkning
            av myndighetens anslag innebär en ökad satsning med ytterligare
            1 miljon kronor från och med 2016.
          </p>
          <head xml:id="i-FN5pn6Z9NxRUn5avnw7Gcd" type="h1">
            Åtgärder för de nationella minoriteterna
          </head>
          <p xml:id="i-V17iW2G2UfE8eLTiwBWGhx">
            Den möjlighet som finns enligt lagen om nationella minoriteter
            och minoritetsspråk att utöka förvaltningsområdena för meänkieli,
            samiska och finska genom att ytterligare kommuner ansluts till
            dessa områden efter ansökan hos regeringen har bidragit till att
            stärka de nationella minoriteternas rättigheter och förutsättningar,
            i takt med att allt fler kommuner anslutits. Idag är det 75 kommuner
            och 14 landsting/regioner som ingår i förvaltningsområdena. Det
            har därtill inkommit ansökningar från ytterligare åtta kommuner
            om att få ingå i förvaltningsområden.
          </p>
          <p xml:id="i-MXVy2PFrbkRn6yHao1SxAS">
            Regeringen har enligt uttalanden i media för avsikt att inte
            bevilja dessa ansökningar i väntan på en översyn av minoritetslagstiftningen.
            Detta har lett till stor besvikelse och upprördhet hos minoriteterna
            i de berörda kommunerna och hos minoritetsorganisationerna. De
            åtta kommunernas ansökningar är i flera fall resultatet av flerårigt
            förberedande och opinionsbildande arbete och regeringens besked
            kom helt oväntat och hade inte föregåtts av samråd med eller information
            till de berörda. Vår uppfattning är att det är bra med en utvärdering
            och översyn av lagstiftningen, men det bör inte utgöra ett hinder
            för att ansluta fler kommuner till förvaltningsområdena. Det kan
            dröja flera år innan en sådan utvärdering och översyn leder till
            att ny lagstiftning kan träda i kraft och det är svårt att se
            varför en förstärkning av minoriteternas rättigheter i dessa kommuner
            skulle behöva anstå till dess.
          </p>
          <p xml:id="i-AvrLXcWegiD3ufgZej2DgL">
            Regeringen anslår inte några ytterligare medel för att utöka
            antalet kommuner som ingår i förvaltningsområdena under de kommande
            åren. Det är viktigt att arbetet med att säkerställa de nationella
            minoriteternas rättigheter inte avstannar. Medel bör därför anvisas
            så att även de nu föreliggande ansökningarna kan godkännas. Om
            de tillkommande kommunerna ska få ersättning på samma nivå som
            de hittillsvarande kan det bedömas handla om ungefär sex miljoner
            kronor. Anslaget tillförs 1 miljon kronor. Härutöver bör resurser
            frigöras inom befintliga ramar. Enligt 2015 års regleringsbrev
            för anslag 7:1 Åtgärder för nationella minoriteter disponerar
            Kammarkollegiet 1 164 000 kronor för åtgärder. Medlen får användas
            efter beslut av regeringen. Dessa medel skulle kunna tas i anspråk
            för att finansiera delar av statsbidraget till de nya förvaltningskommunerna.
            Härutöver bör finansiering ske genom att statsbidraget till befintliga
            och tillkommande kommuner och landsting/regioner minskas proportionellt.
            Vår bedömning är att denna minskning, som blir tämligen begränsad,
            visserligen är beklaglig, men samtidigt mindre negativ för det
            minoritetspolitiska arbetet än att i flera år utestänga åtta kommuner
            från förvaltningsområdena.
          </p>
          <p xml:id="i-XHxA2zcNf7EMZ4F8TFdRv7">
            Därutöver bör uppföljningen av hur kommuner som ingår i förvaltningsområdena
            för meänkieli, samiska och finska skärpas och kommuner som inte
            lever upp till sina åtaganden drabbas av sanktioner. Förslag från
            oss i denna riktning kommer att behandlas under riksmötet.
          </p>
          <head xml:id="i-EcbWHEY9hNEokdLmg8PEdy" type="h1">
            Åtgärder för den nationella minoriteten romer
          </head>
          <p xml:id="i-WHG5pwYPjdbg2nLaYNX9Pm">
            Romernas språk och kultur ingår i vårt gemensamma kulturarv.
            Arbetet med att stärka romernas och Sveriges andra nationella
            minoriteters egenmakt och inflytande och insatser för att deras
            språk och kultur ska hållas levande är prioriterat. Det samiska
            språkcentrum som etablerades 2010 fyller en viktig funktion för
            att bland annat revitalisera samiskan och främja utökad användning
            av samiska i samhället. Ett språkcentrum kan bidra till att bättre
            tillvarata befintliga språkkunskaper och att öka antalet aktiva
            talare. Det är rimligt att liknande språkcentra byggs upp även
            för andra minoritetsspråk. Regeringen föreslår att anslaget för
            åtgärder för den nationella minoriteten romer tillförs 13 miljoner
            kronor för att fortsätta arbetet med strategin för romsk inkludering.
            En del av dessa medel bör utnyttjas för att inleda ett arbete
            med att inrätta ett romskt språkcentrum.
          </p>
          <head xml:id="i-PJhREpqrtEUGm3oiNVVVHb" type="h1">
            Mål för mänskliga rättigheter
          </head>
          <p xml:id="i-QFoS5HTNXc9mrpUMyM8fJ5">
            Regeringen föreslår att målet för politiken för mänskliga rättigheter
            inte längre ska ingå som en del av målet för demokratipolitiken.
            Det nuvarande målet för demokratipolitiken lyder ”Målet för demokratipolitiken
            och mänskliga rättigheter är en levande demokrati där individens
            möjligheter till inflytande förstärks och de mänskliga rättigheterna
            respekteras”. Regeringens förslag till nytt mål för politiken
            för mänskliga rättigheter lyder ”Målet för politiken för mänskliga
            rättigheter är att säkerställa full respekt för Sveriges internationella
            åtaganden om mänskliga rättigheter”. Förslaget ska enligt regeringen
            omfatta alla slags förpliktelser som de internationella åtagandena
            medför för Sverige som konventionsstat. Tyvärr begränsar sig också
            målet till just dessa förpliktelser. Genom den föreslagna ordalydelsen
            exkluderar målet den svenska rättsliga dimensionen av de mänskliga
            rättigheterna och den långa tradition som har föregått dessa.
            Vi syftar främst på regleringen om mänskliga rättigheter i regeringsformens
            andra kapitel, men även till exempel bestämmelserna om tryck-
            och yttrandefrihet i tryckfrihetsförordningen och yttrandefrihetsgrundlagen
            hör hit. Tryck- och yttrandefrihet är grundläggande mänskliga
            rättigheter och Sverige har en lång och unik tradition när det
            gäller att värna dem. Sverige fick sin första tryckfrihetsförordning
            redan 1766.
          </p>
          <p xml:id="i-AnFefrEjaga6TsPWqF9ZRF">
            Målet kan jämföras med regeringens långsiktiga mål som angivits
            i de tidigare nationella handlingsplanerna för de mänskliga rättigheterna
            som handlade om att säkerställa full respekt för de mänskliga
            rättigheterna i Sverige. Denna formulering inrymmer väl intentionerna
            vad avser de mänskliga rättigheterna i det hittills gällande målet
            för demokratipolitiken samtidigt som det inte på samma sätt begränsar
            sig till internationella åtaganden. Mot den bakgrunden föreslås
            att regeringens förslag till nytt mål avslås och att nytt mål
            för politiken för mänskliga rättigheter istället antas enligt
            följande lydelse: ”Målet för politiken för mänskliga rättigheter
            är att säkerställa full respekt för de mänskliga rättigheterna
            i Sverige”.
          </p>
          <head xml:id="i-VyS3PTMi7D1ZX8gLBExJUt" type="h1">
            Regeringskansliet m.m.
          </head>
          <p xml:id="i-9ofCmzoZo4LK5ZDryvTmyP">
            Regeringen avser inte att under 2016 eller 2017 ge något uppdrag
            till Världsbanken om en fortsatt studie över företagsklimatet
            i Sverige, i motsats till det beslut som fattades vid beredningen
            av 2015 års budgetproposition. Detta motiveras med att en utvärdering
            av Sveriges företagsklimat enligt regeringen kommer att vara mer
            angelägen vid en senare tidpunkt. Att regeringen helst skulle
            undslippa granskning i detta avseende kan i och för sig te sig
            förklarligt och det ligger i linje med den minskade transparens
            om den ekonomiska politikens effekter som blivit ett signum för
            regeringen. Några positiva röster om regeringens näringspolitik
            har inte heller hörts. Granskningar och studier av detta slag
            bidrar dock på ett positivt sätt till förutsättningarna att utveckla
            och förbättra politiken. Studien bör därför genomföras och finansieras
            inom de till Regeringskansliet anvisade ramarna.
          </p>
          <p xml:id="i-2WyKr2igMLQ5YWq24hjFTa">
            Moderaterna avvisar regeringens förslag om tillskott till anslaget
            Regeringskansliet m.m.
          </p>
          <head xml:id="i-Q4uZPboqucqoArsuLe6xLW" type="h1">
            Länsstyrelserna m.m.
          </head>
          <p xml:id="i-JJm6ieagK7ed2zkbNDEnQf">
            Moderaterna avvisar regeringens förslag om tillskott om 25 miljoner
            kronor till anslaget Länsstyrelserna m.m.
          </p>
          <head xml:id="i-KGtP5Kk5GLJk5ARMNWVKgB" type="h1">
            Minskad uppräkning av förvaltningsanslag
          </head>
          <p xml:id="i-GgNNkGzS1CeS22zXHdqsmx">
            För att finansiera prioriterade satsningar görs en justering
            av de anslag som berörs av PLO-uppräkning från och med 2017. Effekten
            blir att uppräkningen av vissa anslag blir något lägre jämfört
            med regeringens förslag.
          </p>
        </div>
        <div type="motSignatures">
          <list>
            <item xml:id="i-3qe2MWhQCXNYih1CFkGkp9" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-X9xtVHCBMk69eLShmmz4fP" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-De2VGCThEbnwkAyoVfq4gc" who="i-Cd1KL55s1P4VpgkZMge4ns">
              Maria Abrahamsson (M)
            </item>
            <item xml:id="i-LyHmzKFo59hPi3j6oNZdYt" who="i-7HvCHEwjbKSjsnRP39c1s9">
              Patrick Reslow (M)
            </item>
            <item xml:id="i-EK2QKQXy5nBzqqmwSjn2zC" who="i-BrKX6vUWqciKjmxtTB9GBV">
              Lisbeth Sundén Andersson (M)
            </item>
            <item xml:id="i-XF2a3MYGpKustGr1oZTURC" who="i-9YKB8rsGppqRutMkVzzGbk">
              Marta Obminska (M)
            </item>
          </list>
        </div>
      </div>
    </body>
  </text>
</TEI>
