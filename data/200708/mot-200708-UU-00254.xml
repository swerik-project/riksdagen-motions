<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00254">
  <teiHeader>
    <fileDesc>
      <titleStmt>
        <title>Sveriges roll i Colombia</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges roll i Colombia</title>
          <idno type="rdwebb">GV02U254</idno>
          <rs type="number">U254</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U254/text</ref>
          <ref type="dokument_url_html">http://data.riksdagen.se/dokument/GV02U254</ref>
          <ref type="dokumentstatus_url_xml">http://data.riksdagen.se/dokumentstatus/GV02U254</ref>
          <ref type="doc">http://data.riksdagen.se/fil/23099D53-68BE-4497-B91C-CEFAE7703B77</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SNZCifWVJATjgmfkdZ8rcQ" type="signed"/>
        <correspContext corresp="i-SNZCifWVJATjgmfkdZ8rcQ">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction xml:id="i-EXfn3duAnwx8nKrfk3pQCx" type="referral">
          <date when="2007-10-16"/>
        </correspAction>
        <correspAction xml:id="i-DBatBcWE2DBK36EypG8CJE" type="dismissal">
          <date when="2007-10-16"/>
        </correspAction>
        <correspAction xml:id="i-6nba5vAV5ok56xUrek4awi" type="numbering">
          <date when="2007-10-04"/>
        </correspAction>
        <correspAction xml:id="i-WyrDDdWMyqKySaC8vyAhfR" type="submission">
          <date when="2007-10-03"/>
        </correspAction>
        <correspAction xml:id="i-CEQ8vqhcjgwnhTsgsxvpRD" type="transfer">
          <date when="2007-10-02"/>
        </correspAction>
        <correspAction xml:id="i-UoGPJS99Ah6eNQy4mA4znw" type="assigned"/>
        <correspContext corresp="i-UoGPJS99Ah6eNQy4mA4znw">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FhKXqFzsjzCh26qpGwbmmT" type="motBody">
        <div xml:id="i-FEKyYz5NK6fHDAK8MkPhrL" type="motProposal" subtype="förslag">
          <head xml:id="i-QLrcUuLXZYK9iqKfKAsfRM">
            Förslag till riksdagsbeslut
          </head>
          <list xml:id="i-YAboQBYBaaPcHDej5CoHhJ" style="ol">
            <item xml:id="i-5D3jr1PQcsfJjvBMWBkfod">
              Riksdagen tillkännager för regeringen som sin mening vad som
              anförs i motionen om att Sverige bör ha en tydlig och konsekvent
              strategi för att verka för en förhandlad politisk lösning på den
              colombianska interna väpnade konflikten samt bidra till en ökad
              respekt för de mänskliga rättigheterna i landet.
            </item>
            <item xml:id="i-5zhPJM4kQN8wirT1uAqMdm">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU:s bistånd
              till Colombia på ett tydligt sätt inriktas på att garantera det
              paramilitära våldets offers rätt till sanning, rättvisa och gottgörelse
              samt att EU:s biståndsmedel inte används till att framtvinga försoningsprocesser
              som saknar en stabil grund i dessa rättigheter.
            </item>
            <item xml:id="i-F8XowdHkVqJFrKLr2oULFG">
              Riksdagen tillkännager för regeringen som sin mening vad som
              anförs i motionen om att Sverige inom EU-kretsen ska verka för
              att en oberoende utredning av avmobiliseringsprocessen kommer
              till stånd innan beslut om nya rådsslutsatser fattas.
            </item>
            <item xml:id="i-BeubgjPPAXT7dQUU7WVtHi">
              Riksdagen tillkännager för regeringen som sin mening vad som
              anförs i motionen om att Sverige ska verka för att frågan om MR-övergrepp
              och de fackligt aktivas situation i Colombia på ett adekvat sätt
              tas upp i de nu pågående associationsavtalsförhandlingarna mellan
              EU och CAN-länderna.
            </item>
            <item xml:id="i-L9NoKsWHdw75KptXpeDUTg">
              Riksdagen tillkännager för regeringen som sin mening vad som
              anförs i motionen om att Sverige under sin ordförandeperiod i
              G 24-kretsen bör verka för att ytterligare förstärka och fördjupa
              sina strävanden att få till stånd konstruktiva och inkluderande
              processer som förmår belysa såväl konfliktens orsaker som möjliga
              politiska lösningar på densamma.
            </item>
          </list>
        </div>
        <div xml:id="i-NZynBK83qhtXZWNWApK2x3" type="motContent">
          <head xml:id="i-Rejo56qF6DirVoaAYFb4Lt" type="h1">
            Motivering
          </head>
          <p xml:id="i-78fti1dXF7TwciCJXS8MgQ">
            Den colombianska interna väpnade konflikten har pågått i över
            40 år. I dess fotspår har det vuxit fram en humanitär kris av
            enorma proportioner. Med sina dryga 3 miljoner internflyktingar
            uppvisar landet den näst värsta internflyktingsituationen i världen.
            Bara i Sudan finns fler internflyktingar än i Colombia. Över 550
            000 colombianer har korsat Colombias gränser för att fly undan
            krigets terror. Av dessa befinner sig minst 200 000 bara i grannlandet
            Venezuela.
          </p>
          <head xml:id="i-31UJUo1GNbRoHMWR65R3VK" type="h2">
            Demokratisk säkerhetspolitik?
          </head>
          <p xml:id="i-EA2xyNM3PfWYDh4PenCxTn">
            Colombias nuvarande regering under ledning av Alváro Uribe Vélez
            har under de senaste fem åren satsat på att få slut på konflikten
            genom att militärt utplåna de två gerillagrupperingar som fortfarande
            är aktiva i Colombia: FARC-EP och ELN. En kraftig militär offensiv
            har satts in i framförallt Colombias södra djungelområden. I spåren
            av denna offensiv, som hittills inte tycks ha lett till ett substantiellt
            försvagande av den största av gerillagrupperna, FARC, uppstår
            ständigt nya flyktingströmmar. Bara mellan 1 januari 2007 och
            25 september samma år har över 10 000 personer som tillhör den
            etniska gruppen Awá flytt sina hem p.g.a. situationen i det kanske
            mest krigsdrabbade området i Colombia Nariño. (Källa: UNHCR, Förenta
            nationernas högkommissariat för flyktingar.) Då Awá-indianerna
            består av 21 000 personer som lever i Colombia och Ecuador innebär
            detta att nästan halva den etniska gruppen som sådan har tvångsförflyttats
            på mindre än ett år.
          </p>
          <p xml:id="i-2HzTtog9ckg28LfgxzL2X6">
            Utöver den rent militära komponenten i Colombias s.k. demokratiska
            säkerhetspolitik (Seguridad Democrática) har ett antal åtgärder
            implementerats de senaste åren vars syfte har varit att öka säkerheten
            för medborgarna i landet. Denna politik har lett till vissa framsteg,
            huvudsakligen i landets storstadsområden, men samtidigt kritiserats
            av det colombianska och internationella civila samhället för att
            bl.a. ha lett till en ännu större polarisering av det colombianska
            samhället. Massarresteringar av påstådda gerillasympatisörer,
            summariska avrättningar av civila och andra systematiska MR-övergrepp
            tillhör dessvärre vardagen i Colombia Se även UNHCHR:s (Förenta
            nationernas högkommissariat för de mänskliga rättigheterna) landrapport
            för Colombia 2006, http://www.hchr.org.co/documentoseinformes/informes/altoco-misionado/Informe2006_eng.pdf.
            Offentliga utspel av höga regeringstjänstemän riktade mot internationella
            MR-organisationer såsom Amnesty International och Human Rights
            Watch som syftar till att deligitimera dessa organisationer, deras
            rapportering av MR-situationen och begreppet mänskliga rättigheter
            som sådant bidrar också till polariseringen och utsätter MR-aktivister
            i Colombia för stora säkerhetsrisker. Enligt den colombianska
            juristkommissionen, CCJ, har minst 52 MR-försvarare mördats mellan
            åren 2002 och 2006.
          </p>
          <p xml:id="i-BGifQx5xCp7BwpSvH3K8yU">
            I ett samhälle som är så pass polariserat som det colombianska
            är det viktigt att inte låta sig kidnappas av någon av parterna
            i konflikten. Att söka förmå parterna att nå en förhandlad politisk
            lösning på konflikten bör vara en prioritet i såväl Sveriges som
            EU:s politiska relationer till Colombia.
          </p>
          <head xml:id="i-U4UwairGPR8fA3PVaDfYqr" type="h2">
            EU-CAN-förhandlingarna
          </head>
          <p xml:id="i-G17gXhqfU1z2C5xGeyxo7s">
            Amnesty International har i en rapport från juli i år som rör
            Colombia beskrivit den verklighet som fackföreningsaktiva i Colombia
            lever i. Colombia är, enligt Amnesty, ett av världens farligaste
            länder för aktiva inom fackföreningar. Bara under åren 2005 och
            2006 har minst 150 fackligt aktiva mördats i Colombia. Majoriteten
            av dessa mord har utförts av antingen paramilitärer eller statliga
            säkerhetsstyrkor. (Källa: Amnesty International; Colombia Killings,
            arbitrary detentions, and death threats the reality of trade unionism
            in Colombia, juli 2007.)
          </p>
          <p xml:id="i-6QxMD9SyAMNPMM1Bp3Hbgc">
            När nu associationsavtalsförhandlingar nyligen har inletts mellan
            Europeiska unionen och de andinska länderna (EU-CAN), är det av
            yttersta vikt att denna realitet tas i beaktande. Det är absolut
            nödvändigt att man kan säkerställa att handeln med Colombia inte
            ytterligare undergräver demokratiska grundvalar såsom rätten till
            facklig organisering, yttrandefrihet, respekt för nationell och
            internationell lagstiftning samt transparens i de demokratiska
            processerna.
          </p>
          <p xml:id="i-2mHHzC9rmRZ6i7YNAFbt3W">
            EU-CAN-förhandlingarna kan bli ett viktigt instrument för att
            motivera länderna i CAN-regionen och däribland Colombia att respektera
            mänskliga fri- och rättigheter men detta kräver en medvetenhet
            från medlemsstaternas sida om problematiken samt politisk vilja
            att exempelvis inkludera MR-klausuler i avtalen.
          </p>
          <head xml:id="i-Roe7nsj8sxuwFiivJkc7tK" type="h2">
            Avmobiliseringsprocessen
          </head>
          <p xml:id="i-DQRPCvpfPYTK2or9UdRevK">
            I många delar av Colombia har avmobiliseringen av de paramilitära
            grupperingarna inte lett till en verklig nedmontering av dessa
            gruppers kriminella strukturer. Detta faktum lyfts t.ex. upp i
            MAPP-OAS, en verifikationsmission tillsatt av Organisationen för
            Amerikas Stater och delfinansierad av bl.a. svenskt bistånd, senaste
            rapport och bevisas också av det stora antalet hot mot MR-försvarare
            som dessa grupperingar på sistone har gjort sig skyldiga till.
            Flertalet av dessa hot är direkt kopplade till de inom ramen för
            lagen om rättvisa och fred, Ley de Justicia y Paz, 975 de 2005,
            pågående rättsprocesserna mot de f.d. paramilitära ledarna. Ett
            antal representanter för paramilitarismens offer som har krävt
            tillbaka mark som paramilitärerna har tillskansat sig genom hot
            och våld har också blivit mördade eller hotade under det senaste
            året. Enligt den colombianska juristkommissionen (CCJ) , har inte
            mindre än 3 000 personer fallit offer för det paramilitära våldet
            sedan AUC Autodefensas Unidas de Colombia deklarerade det unilaterala
            vapenstilleståndet i december 2002. Det bör understrykas att den
            stora majoriteten av dessa brott fortfarande inte har klarats
            upp samt att brotten utgör ett tydligt brott mot det eldupphörsavtal
            som möjliggjorde förhandlingarna mellan den colombianska regeringen
            och AUC.
          </p>
          <p xml:id="i-9qucmA41fvxAZmCcqq3hD2">
            Ett 30-tal nuvarande och före detta kongressledamöter från partier
            som står den colombianska regeringen nära är just nu under utredning
            för misstänkt samröre med paramilitära grupperingar. Av dessa
            har ett 20-tal gripits. Ett antal f.d. regeringsföreträdare och
            höga tjänstemän inom den colombianska statsapparaten är under
            utredning eller på flykt undan rättvisan för samma typer av brott.
            Interamerikanska människorättsdomstolen har i tidigare domar som
            fallit funnit den colombianska staten skyldig till strukturella
            och historiska länkar mellan dess militär och paramilitära grupperingar.
            I ljuset av detta torde en omfattande utredning av statens ansvar
            för paramilitarismens uppkomst och expansion vara en naturlig
            del i den pågående avmobiliseringsprocessen, vilket i nuläget
            inte är fallet. En sådan utredning skulle också utgöra ett viktigt
            steg på vägen till att garantera offrens rätt till sanning.
          </p>
          <p xml:id="i-CdegV71iLDeZtmw9mRyttF">
            Enligt officiella uppgifter kommer lagen om rättvisa och fred
            endast att kunna appliceras på 2 695 av de 31 671 paramilitärer
            som till dags dato har avmobiliserats. Detta innebär att 28 976
            paramilitärer kommer att omfattas av de facto- amnestier. Den
            colombianska Konstitutionsdomstolen reviderade den 18 maj 2006
            lagen om rättvisa och fred för att denna skulle harmoniera med
            såväl konstitutionen som internationella fördrag underskrivna
            av Colombia. Dessvärre annullerades vissa delar av Konstitutionsdomstolens
            dom av ett dekret som den colombianska regeringen senare utfärdade.
            Det colombianska rättssystemet har heller inte emottagit tillräckliga
            resurser för att på ett effektivt och rättssäkert sätt kunna ta
            hand om det stora antal brott som måste bli utredda och straffade
            för att rättvisa ska anses vara skipad. Som tidigare nämnts, lever
            det paramilitära våldets offer samt deras anhöriga och advokater
            under ständiga hot från nyorganiserade eller aldrig i praktiken
            avmobiliserade paramilitära grupperingar.
          </p>
          <p xml:id="i-EJ8cYmLuDp5ECiGLq4YPsB">
            Colombias drygt tre miljoner internflyktingar har blivit av med
            mellan 2,6 och 6,8 miljoner hektar mark. Merparten av dessa människor
            har blivit tvångsförflyttade som ett led i den paramilitära strategin.
            För närvarande utformas två lagstiftningsprojekt i den colombianska
            kongressen som befaras göra det lättare för förövarna att legalisera
            dessa landegendomar, varav endast ett par tusen hektar hittills
            har återlämnats. Med terrorn som vapen har den paramilitära strategin,
            genom kontroll av såväl legala som illegala ekonomier, lett till
            att enorma rikedomar har kunnat ansamlas. Dessa ekonomiska tillgångar
            befinner sig till stor del kvar under paramilitärernas kontroll,
            och den colombianska regeringen har hittills inte lyckats säkerställa
            att dessa tillgångar används som ett led i gottgörelsen till paramilitarismens
            offer.
          </p>
          <p xml:id="i-FG9m73dvYVccd9ztk7c811">
            Framtiden kommer att döma de skyldiga till de brutala övergrepp
            på såväl människorna i Colombia som mänskligheten som sådan som
            begåtts i krigets namn. Det är därför viktigt att omvärlden och
            därmed Sverige inte ger politiskt stöd till de krafter som söker
            begrava sanningen och ytterligare spä på den redan så utbredda
            straffriheten i Colombia.
          </p>
          <p xml:id="i-G95EySsq6G3U9XGoqxsK49">
            Då EU under hösten sannolikt kommer att revidera sina rådsslutsatser
            angående Colombia, är det av yttersta vikt att ovanstående tas
            i beaktande. Ett konkret sätt att göra detta vore att få till
            stånd en oberoende utvärdering av avmobiliseringsprocessen som
            kan ligga till grund för EU:s position visavi avmobiliseringen.
          </p>
          <head xml:id="i-28Ph7yYKj7Qe16tHxLPksC" type="h2">
            Colombia ett viktigt biståndsland
          </head>
          <p xml:id="i-ED8F8ysZceWciQWhP1FR7K">
            Under de senaste åren har Colombia kommit att bli ett av Sveriges
            viktigaste samarbetsländer i Latinamerika. Under 2006 uppgick
            Sidas bistånd till Colombia till c:a 130 miljoner kronor. Som
            en effekt av den landfokuseringsprocess den svenska regeringen
            nyligen har avslutat, har Colombia blivit ett av tre prioriterade
            länder för utvecklingssamarbetet i Latinamerika. Detta torde innebära
            att Sidas bistånd till landet även fortsättningsvis kommer att
            öka. Det svenska stödet har hittills inriktats på att bidra till
            att skapa förutsättningar för en fredlig utveckling, respekt för
            mänskliga rättigheter och internationell humanitär rätt samt lindra
            konfliktens effekter. (Källa: Sida, http://www. sida.se/sida/jsp/sida.jsp?d=500&amp;a=1533&amp;searchWords=colombia
            +.)
          </p>
          <p xml:id="i-778HKPnFSotooBxCwhWU7z">
            När nu en ny landstrategi skall tas fram för det svenska utvecklingssamarbetet
            med Colombia, är det viktigt att denna tas fram i en inkluderande
            och transparent process som säkerställer att alla aktörer som
            påverkas av Sidas insatser kan komma till tals inom ramen för
            landstrategiarbetet. En särskilt viktig grupp att beakta i detta
            arbete är det colombianska civila samhället. Under den senare
            delen av hösten 2007 kommer det att anordnas en konferens i Bogotá
            där givarländerna i den s.k. G 24-kretsen samt Colombias regering
            och det colombianska civila samhället kommer att diskutera situationen
            i landet. Att frågan om respekten för de mänskliga rättigheterna
            och internationell humanitär rätt samt en förhandlad politisk
            lösning på den colombianska interna väpnade konflikten bör stå
            i centrum på denna konferens torde utgöra ett självklart mål för
            Sverige. Sverige kommer dessutom inom en snar framtid att ta över
            det roterande ordförandeskapet i G 24-kretsen, varför Sveriges
            möjlighet att påverka Bogotákonferensens agenda just nu är stor.
          </p>
          <head xml:id="i-A8J7bqmo6daYKoCKtztsQW" type="h2">
            Svensk stöd till UNHCHR:s kontor i Colombia
          </head>
          <p xml:id="i-MF8BT3hx4p4x2Vm3eaPAfD">
            Sverige har under de senaste åren gett betydande ekonomiskt stöd
            till UNHCHR:s kontor i Colombia. MR-kontorets mandat har nyligen
            omförhandlats med resultatet att det nuvarande mandatet förlängs
            i ytterligare tre år. UNHCHR:s roll som oberoende observatör av
            situationen för de mänskliga rättigheterna i landet är ovärderligt
            och till stor del beroende av omvärldens såväl ekonomiska som
            politiska stöd. Sverige bör även fortsättningsvis stödja MR-kontoret.
          </p>
        </div>
        <div xml:id="i-7gedv5uy6FyBWne87RLwSn" type="motSignatures">
          <list xml:id="i-2Nbu2EDYz1EGLFLwB4QMjS">
            <item xml:id="i-C1Z7HJ5unCNEpm5n9kCM3D" who="i-8WXKfVC5CVWBiV2pVhvraQ">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
