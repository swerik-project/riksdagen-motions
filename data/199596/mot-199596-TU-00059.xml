<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-TU-00059">
  <teiHeader>
    <fileDesc>
      <titleStmt>
        <title>med anledning av prop. 1995/96:125 Åtgärder för att bredda och utveckla användningen av informationsteknik</title>
        <author corresp="i-VG4CpX8R3VTMhQCny6GDjZ i-VG4CpX8R3VTMhQCny6GDjZ">av Elisa Abascal Reyes m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:125 Åtgärder för att bredda och utveckla användningen av informationsteknik</title>
          <idno type="rdwebb">GJ02T59</idno>
          <rs type="number">T59</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GJ02T59/text</ref>
          <ref type="dokument_url_html">http://data.riksdagen.se/dokument/GJ02T59</ref>
          <ref type="dokumentstatus_url_xml">http://data.riksdagen.se/dokumentstatus/GJ02T59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VG4CpX8R3VTMhQCny6GDjZ</idno>
            <name>Elisa Abascal Reyes</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-LQkHPw9HasEs3KVdtLozXh</idno>
            <name>Ewa Larsson</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-FJ3qAMd2ReYtDiK92hL27W</idno>
            <name>Barbro Johansson</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-VG4CpX8R3VTMhQCny6GDjZ</idno>
            <name>Elisa Abascal Reyes </name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FJ3qAMd2ReYtDiK92hL27W</idno>
            <name>Barbro Johansson </name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LQkHPw9HasEs3KVdtLozXh</idno>
            <name>Ewa Larsson </name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall </name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-BZLSqnQ9R4LYVSPYwCQpSW"/>
        <correspContext corresp="i-BZLSqnQ9R4LYVSPYwCQpSW">
          <ref>Proposition 1995/96:125</ref>
        </correspContext>
        <correspAction xml:id="i-aSjKmouUWpHmuwQen3aFx" type="signed"/>
        <correspContext corresp="i-aSjKmouUWpHmuwQen3aFx">
          <note type="signatory" corresp="i-VG4CpX8R3VTMhQCny6GDjZ"/>
          <note type="signatory" corresp="i-LQkHPw9HasEs3KVdtLozXh"/>
          <note type="signatory" corresp="i-PvJTHCyJiaxUeJhG5osdHg"/>
          <note type="signatory" corresp="i-FJ3qAMd2ReYtDiK92hL27W"/>
          <note type="signatory" corresp="i-VG4CpX8R3VTMhQCny6GDjZ"/>
          <note type="signatory" corresp="i-FJ3qAMd2ReYtDiK92hL27W"/>
          <note type="signatory" corresp="i-LQkHPw9HasEs3KVdtLozXh"/>
          <note type="signatory" corresp="i-PvJTHCyJiaxUeJhG5osdHg"/>
        </correspContext>
        <correspAction type="referral" xml:id="i-BZ8nxVuVegnuuyWLU2EFhj">
          <date when="1996-04-15"/>
        </correspAction>
        <correspAction type="dismissal" xml:id="i-7fsmKryRxvRha2xaQQWw2H">
          <date when="1996-03-29"/>
        </correspAction>
        <correspAction type="submission" xml:id="i-AKXRGPxBvthBEJXUJdrZA1">
          <date when="1996-03-28"/>
        </correspAction>
        <correspAction type="referral" xml:id="i-NyRLsGh2o5vuL9siNDNeU4">
          <date when="1996-04-15"/>
        </correspAction>
        <correspAction type="dismissal" xml:id="i-59UdDom3pKfBYS33smUTST">
          <date when="1996-03-29"/>
        </correspAction>
        <correspAction type="submission" xml:id="i-HSxhwXot6cfL9Y3uvmsMay">
          <date when="1996-03-28"/>
        </correspAction>
        <correspAction type="assigned" xml:id="i-TpK1xjHFtYWPsgUwqTiQPD"/>
        <correspContext corresp="i-TpK1xjHFtYWPsgUwqTiQPD">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_T_0059/mot_199596_T_0059-0001.pdf"/>
      <div type="motHeader" xml:id="i-D89CrXfiEV1RVDZwLcQei">
        <div type="motTitle" xml:id="i-QP5vGDxofNb2dYXcuMx89Z"/>
        <div type="motSubmissionInfo" xml:id="i-KMh6mUeGwgWQStvBg3Dbwu"/>
      </div>
      <div type="motBody">
        <div>
          <p>1995/96 'T59 T56-59</p>
          <p>Motion till riksdagen</p>
          <p>1995/96:T59</p>
          <p>av Elisa Abascal Reyes m.fl. (mp)</p>
          <p>med anledning av prop. 1995/96:125 Åtgärder för att bredda och utveckla användningen av informationsteknik</p>
          <p>Informationstekniken är en teknik som har kommit för att stanna och utvecklas i vårt samhälle för lång tid framöver. IT har gjort oerhört snabba landvinningar av ”egen kraft” på många områden i samhället. Den spänner över så många områden och blir allt betydelsefullare för var dag som går. De elektroniska kommunikationerna är ett tacksamt alternativ till resursslösande, mer tidsödande och dyrbara kommunikationer. Säkerhetsfrågorna inom transportsektorn utvecklas snabbt med den nya tekniken. IT kan utvecklas långt ännu och förhoppningsvis kommer utvecklingen att leda till att IT bli mera användarvänligt för alltmer avancerade operationer. Denna relativt resurs- och energisnåla högteknologi kommer att kunna vara till stor hjälp för att omvandla samhället i grön riktning med småskalighet, frihet och ökad livskvalité. Men IT-samhället är och förblir alltid en spegling av det verkliga samhället och att försöka idealisera IT-samhället är i längden ofruktbart. Exempel på detta är att IT inte bara ger möjlighet för samhället att utvecklas i positiv riktning; tekniken som självklart är neutral står även till förfogande för destruktiva krafter vilket redan uppmärksammats i samhället exempelvis genom upptäckten av spridning av barnpornografi på nätet. IT:s utveckling skapar många frågeställningar om integritet, ”intelligensklyftor”, brottslighet m.m. Liksom IT:s användande skapar frihet för individer och stora rationaliseringspotentialer hos företag och organisationer skapar den också längre avstånd mellan människor då den direkta mänskliga kontakten kan gå förlorad som stor känslighet för systemens hållfasthet. Vi välkomnar regeringens proposition och finner den övergripande och genomträngande. Dock vill vi framföra några åsikter som förbättrar den framtida IT-politiken.</p>
          <p>IT och miljön</p>
          <p>Regeringen nämner i sin proposition flera användningsområden för IT som skulle kunna underlätta miljöarbetet. Liksom propositionen beskriver kan IT bidra till ett effektivare miljöarbete genom effektivare insamling och överblick av miljöpåverkan i form av databaser, effektivare övervakningssystem, etc. Vi menar dock att miljö måste vara ett delmål för den övergripande IT-politiken. Inom IT finns stora rationaliseringspotentialer inom naturresurs- och energiförbrukning. Ska Sverige på allvar beträda vägen till ett ekologiskt långsiktigt hållbart samhälle så blir IT definitivt ett av många sätt att finna nya lösningar för att spara på naturresurser och energi. På så sätt menar vi att IT dels ska genomsyra miljöarbetet, dels att Sveriges nationella IT-strategi även ska genomsyras av miljötänkande i den riktning som angetts ovan.</p>
          <pb facs="riksdagen-motions-pdf/data/199596/mot_199596_T_0059/mot_199596_T_0059-0002.pdf"/>
          <p>Det är tveksamt om forskning i denna riktning ger kommersiellt gångbara resultat redan från början och det finns därför en risk för att den kan sacka efter övrig utveckling på IT-området. Därför bör regeringen återkomma till riksdagen med förslag på hur ekologiskt långsiktigt hållbart tänkande kommer att märkas inom IT-utvecklingen.</p>
          <p>IT och näringen</p>
          <p>I vissa avseenden liknar programvaruföretagens villkor tidningsföretagens villkor. Kostnaderna för att framställa en tidning är framför allt fasta. Det är kostnader för lokaler, journalister och andra anställda. Detta gynnar stora tidningar avsevärt på små konkurrenters bekostnad. För att motverka en monopoliserad tidningsstruktur i Sverige har vi presstöd. Situationen för programvaruföretagen är att de fasta kostnaderna helt dominerar. För varje programvaruföretag gäller det därför att hitta en nisch där man mer eller mindre kan skapa sig en monopolställning eller en oligopolställning. Eftersom programkomponenter kan återanvändas gynnas stora företag ytterligare. Ett exempel på ett företag som tack vare dessa marknadsförutsättningar växt till en koloss är Microsoft. Det handlar alltså inte enbart om inhemska frågor, men Sverige är ändå ett land med betydande programvarutillverkning. Regeringen bör ges i uppdrag att utreda problemen med strukturer på programvarumarknaden som skapar monopol och oligopol.</p>
          <p>IT och kulturen</p>
          <p>Kultur är sällan en lönsam sysselsättning, och det finns risk för att kulturen inom offentlig förvaltning såsom exempelvis museerna halkar efter i sina möjligheter att tillämpa IT inom sin verksamhet. Regeringen har anslagit medel till projektet SESAM som dels var ett sysselsättningsprojekt, dels ett projekt för att rationalisera katalogiseringen av utställningsobjekt genom elektronisk registrering. Tyvärr glömde regeringen bort att det krävs hårdvaror (utrustning) för att genomföra sådant arbete. Eftersom många museer inte haft tillgång till datorer för att utföra uppdraget har det dragit ut på tiden onödigt mycket och i vissa fall inte genomförts alls. För framtiden bör det därför understrykas att ny teknik, oavsett hur goda avsikter som ligger bakom, kommer museer och andra kulturinstitutioner till del i den omfattning som de reellt kan tillgodogöra sig den. I detta hänseende har det tydligen saknats en helhetssyn då IT introducerades mer offensivt inom statlig kulturvård. Socialdemokraterna och Miljöpartiet de gröna enades den 19 maj 1995 om att public service-radio och TV bör vara kvalitetsledande i alla avseenden, även tekniskt. Den möjlighet som den nya tekniken för med sig bör utnyttjas för att förstärka radio- och TV-verksamhet i allmänhetens tjänst. De båda partierna anser att tiden nu är mogen för att ta i bruk digital teknik i större skala. Digitaltekniken kommer att på sikt leda till avsevärda kostnads- besparingar för programföretagen. Under pionjärtiden, när sändningar måste ske parallellt med både analog och digital teknik, kommer emellertid kostnaderna att bli högre. De besparingar som regeringen föreslagit beräknas kunna medföra ett positivt sammanlagt resultat på rundradiokontot om cirka 400 miljoner kronor fram t.o.m. år 1998. Socialdemokraterna och</p>
          <p>Mot. 1995/96T583</p>
          <pb facs="riksdagen-motions-pdf/data/199596/mot_199596_T_0059/mot_199596_T_0059-0003.pdf"/>
          <p>Mot. 1995/96T58'</p>
          <p>Miljöpartiet är överens om att dessa medel bör användas för att hjälpa public service-företagen att utnyttja den nya tekniken.</p>
          <p>IT, skolan och rättvisan</p>
          <p>Regeringen redovisar sina ambitioner att bredda användandet av IT inom utbildningsväsendet. Inom tre år vill regeringen att IT-undervisning förekommer på alla utbildningsnivåer. Dock saknas från regeringens sida en större precision av vad som menas med IT-undervisning i grundskolans olika etapper. En sådan bör redovisas till riksdagen. I dag är det i stor utsträckning upp till en själv hur man kan tillgodogöra sig IT genom informationssökning m.m., men om man inte har utrustning, kan träna eller alls introduceras i användandet så halkar man ohjälpligt efter. Här föreligger en klyfta som med rättvisetänkande kan åtgärdas. Till exempel så har de barn som bor med ensamstående mödrar sämst tillgång till datorer och andra media. Även om IT ska finnas för alla i skolan så kommer grundkunskaperna vara diametralt olika i en klass, något som man borde tänka igenom när man för in IT i undervisningen. Detta gäller även för olika yrkesgrupper, sociala grupper etc. IT-samhället får inte leda till att vissa människor stängs ute från en hel rad funktioner i samhället på grund av att utvecklingen går i riktningen att användare med stark köpkraft och konsumentinflytande dominerar inriktningen. Självklart menas inte att utveckling av IT inom till exempel bankväsende och trafik ska bromsas, men ”intelligensklyftor” (dvs skillnader i möjligheter att tillgodogöra sig informationsteknik på grund av skillnader i materiella resurser och utbildning) bör förebyggas i undervisningen genom att särskilt stöd ges åt de elever i grundskolan som inte har en naturlig användning av IT i sin hemmiljö. Likaså bör en samlad IT-strategi inte bara syfta till att topptrimma Sverige ur konkurrenssynpunkt och skapa en IT-elit utan satsa på en bred och folklig användning. På detta sätt kan IT användas för att på sikt öka människors livskvalité. Skolorna har redan en ansträngd budget och även om antalet datorer etc. ökat mycket de senaste åren inom skolvärlden så måste vi påminna om att utrustning snabbt förlorar i värde och måste bytas ut. Med regeringens signaler om ökad tyngd på IT-frågor så bör det klarläggas om skolorna har ekonomiska möjligheter att leva upp till regeringens handlingsprogram eller om det kommer att ske på bekostnad av annan undervisning eller andra resurser, till exempel specialundervisning för elever med svårigheter.</p>
          <p>Integritetsfrågor</p>
          <p>Det är oerhört viktigt att hänsyn till integritet får väga tyngre än ekonomiska hänsyn, särskilt när det gäller statliga myndigheters register med personuppgifter. I dag drivs utifrån dem en omfattande kommersiell verksamhet vilket vi anser vara fel då en människa för det mesta varken kan stryka sig ur ett myndighetsregister eller välja att stå utanför. Medborgarna i samhället måste kunna vara säkra på att de förtroenden de ger staten att</p>
          <pb facs="riksdagen-motions-pdf/data/199596/mot_199596_T_0059/mot_199596_T_0059-0004.pdf"/>
          <p>förvalta deras uppgifter och registrera dem inte ger obehagliga överraskningar eller konsekvenser för den enskilde. Offentliga myndigheters register med personuppgifter bör inte kommersialiseras utan endast spridas i den omfattning som offentlighetsprincipen tillåter. Det är sant att IT erbjuder helt nya möjligheter till effektivitet såväl för en myndighetsutövning som för ett företag att fokusera sina insatser på ”rätt” kunder. Dock måste rätten till integritet för medborgarna i det längsta vara oantastlig. IT ger bland annat säkerhetspolisen kraftigt ökade möjligheter att kontrollera medborgare genom att låta datorer söka information i digitaliserat spaningsmaterial. Det är olyckligt att säkerhetspolisens kontroll av medborgarna på så vis ökar utan att något politiskt beslut om ökad kontroll har fattats. Regeringen bör ges i uppdrag att tillsätta en utredning om vad IT innebär för polisens spaningsmetoder och i vilken omfattning kontrollen av</p>
          <p>medborgarna ökar.</p>
          <p>EU</p>
          <p>Inom EU pågår för närvarande ett samarbete för de europeiska poliskårerna kallat EUROPOL. Med anledning av de förslag som diskuterats i förberedelserna bör man uppmärksamma att man inom EU inte alltid har samma = integritetsskydd som i Sverige. Exempelvis föreslås att polissamarbetet ska ha tillgång till register där människor registrerats efter ”ras” (människan är en ras enl. biologisk definition) eller livsstil. Dessa typer av registrering är inte bara tvivelaktiga ur etisk synpunkt utan strider även mot det svenska förbudet mot åsiktsregistrering. Sverige bör inom EU verka för att inga personuppgifter sprids eller registreras som strider mot svensk lagstiftning. Även fortsättningsvis bör det gälla att personuppgifter ur offentliga myndigheters register inte ska få säljas till något annat land.</p>
          <p>Telenätet</p>
          <p>I Sverige är telemarknaden avreglerad. För företagen har flera alternativ till Telia uppstått men för privatpersoner är utbudet av olika alternativ begränsat. För att kunna använda sig av IT måste valfrihet finnas mellan olika teleoperatörer så att även privatpersoner kan utnyttja olika alternativ för att få lägre priser. Staten bör aktivt verka för att informera om tillgängliga alternativ på marknaden för privatpersoner så att marknaden breddas. Telenätet måste givetvis ha samma standard över hela landet och ISDN-nätet måste byggas ut över hela landet snarast möjligt.</p>
          <p>Hemställan</p>
          <p>Med hänvisning till det anförda hemställs 1. att riksdagen som sin mening ger regeringen till känna vad i motionen anförts om IT och miljön, 2. att riksdagen hos regeringen begär en utredning av problemen med monopol- och oligopolstrukturer på programvarumarknaden, 3. att riksdagen som sin mening ger regeringen till känna vad i motionen anförts om introduktion av IT inom den statliga kulturvården, 4. att riksdagen som sin mening ger regeringen till känna vad i motionen anförts om public service-företagen och den nya tekniken</p>
          <p>Mot. 1995/96T58</p>
          <pb facs="riksdagen-motions-pdf/data/199596/mot_199596_T_0059/mot_199596_T_0059-0005.pdf"/>
          <p>Mot. 1995/96T53$5</p>
          <p>5. att riksdagen som sin mening ger regeringen till känna vad i motionen anförts om IT i skolan, 6. att riksdagen som sin mening ger regeringen till känna vad i motionen anförts om IT och integritetsfrågor, 7. att riksdagen hos regeringen begär en utredning av säkerhetspolisens ökade kontroll av medborgarna genom den nya tekniken, 8. att riksdagen som sin mening ger regeringen till känna vad i motionen anförts om Europol och kommersialisering av personuppgifter från myndigheters register till utlandet.</p>
          <p>Stockholm den 28 mars 1996</p>
          <p>Elisa Abascal Reyes (mp)</p>
          <p>Ewa Larsson (mp) Barbro Johansson (mp)</p>
          <p>Gudrun</p>
          <p>Lindvall (mp)</p>
          <p>'Gotab, Stockholm 1996</p>
        </div>
      </div>
    </body>
  </text>
</TEI>
