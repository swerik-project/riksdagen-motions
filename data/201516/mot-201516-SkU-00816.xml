<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-00816">
  <teiHeader>
    <fileDesc>
      <titleStmt>
        <title>F-skatt</title>
        <author corresp="i-SA8UxFhjAuPobYWN8Y2Qep">av Annelie Karlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:816 av Annelie Karlsson (S)</title>
          <idno type="rdwebb">H302816</idno>
          <rs type="number">816</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H302816/text</ref>
          <ref type="dokument_url_html">http://data.riksdagen.se/dokument/H302816</ref>
          <ref type="dokumentstatus_url_xml">http://data.riksdagen.se/dokumentstatus/H302816</ref>
          <ref type="docx">http://data.riksdagen.se/fil/DE091AFE-AEB3-47D1-920C-F0986ADA83D7</ref>
          <ref type="pdf">http://data.riksdagen.se/fil/5F1E8ABF-DE9F-4C78-8D82-254F08AF9EAD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DYPiTcPctrmmCjfyNoFox7" type="signed"/>
        <correspContext corresp="i-DYPiTcPctrmmCjfyNoFox7">
          <note type="signatory" corresp="i-SA8UxFhjAuPobYWN8Y2Qep"/>
        </correspContext>
        <correspAction type="submitted" xml:id="i-44oUfAGkTGpXJXPVhzSmyp">
          <date when="2015-10-02"/>
          <time when="14:17:14"/>
        </correspAction>
        <correspAction type="referred" xml:id="i-25YoLFaXd1MGKDKmByn4aL">
          <date when="2015-10-13"/>
        </correspAction>
        <correspAction type="assigned" xml:id="i-GxMpG72M7UrbgcZirLdQEj">
          <date when="2016-09-07"/>
          <time when="20:56:50"/>
        </correspAction>
        <correspContext corresp="i-GxMpG72M7UrbgcZirLdQEj">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-PQgt9LpLrG7rVo25EHzv3L"/>
        <correspContext corresp="i-PQgt9LpLrG7rVo25EHzv3L">
          <ref type="uppgift">2015/16:SkU20</ref>
          <ref type="ref_dok_id">H301SkU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:816 av Annelie Karlsson (S) F-skatt</div>
      </div>
      <div type="motBody">
        <div type="motProposal" subtype="förslag">
          <head xml:id="i-XvirVGLQNX7Xh3u6sMFiN1">
            Förslag till riksdagsbeslut
          </head>
          <list style="ol">
            <item xml:id="i-Nw58aiR4RCkvhwT82iccAK">
              Riksdagen ställer sig bakom det som anförs i motionen om att
              se över effekterna av F-skatteförändringen 2009 ur både ett arbetsmarknads-
              och skatteuppbördsperspektiv och tillkännager detta för regeringen.
            </item>
            <item xml:id="i-YBhFNPoAhDBdSfeMo18Vau">
              Riksdagen ställer sig bakom det som anförs i motionen om att
              denna översyn ska inbegripa kontakter med fackliga organisationer
              i branscher där uppdragstagare markant konkurrerar med arbetstagare
              och tillkännager detta för regeringen.
            </item>
            <item xml:id="i-Ns6FDkUBuJRgzZtk7Fgnyy">
              Riksdagen ställer sig bakom det som anförs i motionen om en översyn
              gällande åtgärder för att försvåra användningen av F-skattsedel
              i kriminell verksamhet och tillkännager detta för regeringen.
            </item>
            <item xml:id="i-H7hgVXfhJC394ZtTZUAT5G">
              Riksdagen ställer sig bakom det som anförs i motionen om att
              frågan om registrering av utländska företag och företagare verksamma
              i Sverige måste lösas och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VcmDJ62BYsgA3tS4sv5Q6k">
            Motivering
          </head>
          <p xml:id="i-4pgN2qAov9TKCqaRV2tLfY">
            Det är tveksamt om de nya regler för F-skattsedel som trädde
            i kraft den 1 januari 2009 behövdes, i varje fall så var dessa
            nya regler ogenomtänkta. Innan förändringen nekades bara 1,5 procent
            F-skatt, varför några ”lättnader” knappast framstod som sakligt
            motiverade. Förändringen var snarare ett politiskt beställningsarbete.
          </p>
          <p xml:id="i-8MB6UT3GwsURKNks8Ek7o7">
            Enligt F-skattereglerna är en uppdragsgivare varken skyldig att
            göra skatteavdrag eller betala arbetsgivaravgifter på ersättning
            för arbete om uppdragstagaren har en F-skattsedel. Om ett uppenbart
            anställningsförhållande föreligger är dock uppdragsgivaren skyldig
            att anmäla det till Skatteverket. Annars riskerar uppdragsgivaren
            att bli solidariskt ansvarig med uppdragstagaren om denne inte
            betalar skatt och socialavgifter på mottagen ersättning.
          </p>
          <p xml:id="i-FxZHAwbEezCRsJcBzxQotR">
            Denna undantagsregel har införts för att förhindra missbruk av
            F-skattsedel. Tillämpningen av denna undantagsregel är dock förenad
            med en komplicerad rättsprocess och bevisprövning som knappast
            underlättas av att uppdragstagaren/den anställde inte har något
            större intresse till fällande dom, även om vederbörande utifrån
            sin beroendeställning tvingats eller lockats till att medverka.
          </p>
          <p xml:id="i-8nfzL5dEBvdqXNTz3MMYX7">
            Det är tydligt att den borgerliga regeringens ambition 2009,
            att underlätta för personer att starta företag och att få F-skattsedel,
            överskuggade problemen med skatteundandragande och de arbetsrättsliga
            aspekterna på F-skatt. Den lösning som den borgerliga regeringen
            valde för att uppnå sina politiska mål var att ansvaret för att
            bedöma vem som var företagare helt lades över på Skatteverket.
            Verket fick i uppgift att efter ansökan av en företagare göra
            en schablonmässig bedömning av dennes verksamhet och genom ett
            registreringsförfarande förhandsbesked om att företagaren själv
            ska betala sin preliminära skatt och sina socialavgifter. Uppdragsgivaren
            skulle alltså kunna förlita sig på den skattsedel som en uppdragstagare
            tilldelats av Skatteverket. Att hela bedömningen lades på Skatteverket
            innebar givetvis att arbetsrättsliga aspekter ställdes helt åt
            sidan.
          </p>
          <p xml:id="i-X3ZHCehJpKhC2Fv7ZQSdpb">
            Sedan förändringarna genomfördes så har uppgifter från olika
            branscher kommit om att löntagare tvingats till att bli ”företagare”
            för att behålla eller få jobb. Skatteverkets prövning är idag
            obefintlig och tar enbart sin utgångspunkt i skattelagstiftningen.
            Arbetsrättslagstiftningen lämnas helt därhän.
          </p>
          <p xml:id="i-XHqyvLD9gxCawKhSRDckQH">
            Riksdagen tillkännagav våren 2012 för regeringen att det finns
            skäl att göra en förutsättningslös utvärdering av effekten av
            det förändrade näringsbegreppet.
          </p>
          <p xml:id="i-MNE7Fh56cCukdUVaccaMe3">
            Skatteverket har sedan på uppdrag av regeringen redovisat en
            uppföljning men i denna menat att effekterna på skatteuppbörden,
            skattefelet, arbetstagarnas ställning, företagandets villkor och
            arbetsmarknaden varit små – en kontroversiell uppfattning som
            många andra inte delar, bland annat berörda fackförbund som inte
            konsulterats. I utvärderingen redovisas dock att det finns en
            tendens inom näringslivet och på arbetsmarknaden att företag i
            högre grad ger uppdrag till personer med F-skatt i stället för
            att låta anställda utföra arbetet, och att denna utveckling i
            förlängningen kan få mätbara konsekvenser för skatteinkomsterna.
          </p>
          <p xml:id="i-Bcj8JxKfSPAUJ7P5bq1CtC">
            Ett enhälligt skatteutskott har ändå oroats av utvecklingen och
            beslutat att regeringen måste se över effekterna av det nya systemet
            för F-skatt inte bara ur ett arbetsmarknadsperspektiv utan också
            ur ett skatteuppbördsperspektiv. Effekterna på arbetsmarknaden,
            arbetstagarens ställning och företagandets villkor bör också ingå
            i en sådan utvärdering. Utskottsmajoriteten ansåg att det tidigare
            systemet med att se på antalet uppdragsgivare i de flesta fall
            är ett ganska bra mått på det som i lagstiftningen kallas ”beroende
            av uppdragsgivaren” och ”inordning i dennes verksamhet”. Antalet
            uppdragsgivare bör därför åter ha betydelse när Skatteverket bedömer
            om en person ska betraktas som självständig företagare eller anställd.
          </p>
          <p xml:id="i-AiL9irbGj3VXSPQQnqBHH">
            En viktig åtgärd måste också vara att försvåra användningen av
            F-skattsedeln i kriminell verksamhet.
          </p>
          <p xml:id="i-XZX9AoUCbtamgC5gurmwiK">
            Idag har Skatteverket ringa möjligheter att avslå en ansökan
            om F-skatt då sökanden har varit inblandad i ekonomisk brottslighet
            och skattefusk. Avslag kan endast ske om det finns skatteskulder.
            Bokföringsbrott utgör exempelvis inte grund för att avslå F-skatteansökan.
            Med dagens lagstiftning har Skatteverket ingen möjlighet att stoppa
            vare sig bulvanförhållanden eller uppenbart grovt oseriösa ansökningar.
          </p>
          <p xml:id="i-NfvTeCb2nb4tnSFJZtWyQe">
            Ett problem är att målvakterna/bulvanerna idag kan sättas in
            vid omstart av ett företag där den tidigare ägaren misskött sig
            och därför inte har rätt till F-skatt. Man startar nytt men nu
            med makan, sonen eller annan släkting som officiell företrädare.
            En regel mot detta skulle kunna vara att nystart av företag där
            officiella ägaren/ansvarig är närstående till en företagare som
            tidigare misskött sig (och därför inte har rätt till F-skatt i
            ett nytt företag) inte har rätt till F-skatt såvida inte det framförs
            särskilda skäl.
          </p>
          <p xml:id="i-AQeg2ocy1h4ZQAZ3MFaVHo">
            Det bör övervägas insatser för att underlätta och förbättra uppföljningen
            av företag som tilldelats F-skattsedel. En väg kan vara att tidsbegränsa
            giltigheten av en F-skattsedel när det inte är klarlagt att en
            seriös verksamhet redan bedrivs. För att motverka att s.k. målvakter
            sätts in i bolagsstyrelser bör vidare uppgifter i näringslivsregistret
            utnyttjas på ett bättre sätt.
          </p>
          <p xml:id="i-HXuxTaGKTLhFNpmMehMe12">
            Idag finns det inte något krav på att utländska företag ska registrera
            sig i Sverige för att få bedriva näringsverksamhet här. Vi socialdemokrater
            vill att utländska företags verksamhet i Sverige ska vara synlig
            för våra myndigheter. Utländska företag och privatpersoner som
            är verksamma i Sverige kan idag ansöka om och godkännas för svensk
            F-skatt. En översyn av F-skatten måste därför lösa frågan om registrering
            av utländska företag, genom till exempel obligatorisk svensk F-skattsedel
            eller på annat sätt.
          </p>
        </div>
        <div type="motSignatures">
          <list>
            <item xml:id="i-9ESJJPyoo7TKde2Hjyap97" who="i-SA8UxFhjAuPobYWN8Y2Qep">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
