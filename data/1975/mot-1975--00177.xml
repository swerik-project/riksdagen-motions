<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00177">
  <teiHeader>
    <fileDesc>
      <titleStmt>
        <title>angående statens övertagande av det belgiska bolaget Vieille Montagnes verksamhet i södra Närke.</title>
        <author>av herr Israelsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående statens övertagande av det belgiska bolaget Vieille Montagnes verksamhet i södra Närke.</title>
          <idno type="rdwebb">FY02177</idno>
          <rs type="number">177</rs>
          <ref type="dokument_url_text">http://data.riksdagen.se/dokument/FY02177/text</ref>
          <ref type="dokument_url_html">http://data.riksdagen.se/dokument/FY02177</ref>
          <ref type="dokumentstatus_url_xml">http://data.riksdagen.se/dokumentstatus/FY02177</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QZYU3D5NhXZ9WDSFcyngAo</idno>
            <name>RUNE PETTERSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2JT6sf9HmTpXi6tBRaNXYL" type="signed"/>
        <correspContext corresp="i-2JT6sf9HmTpXi6tBRaNXYL">
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-QZYU3D5NhXZ9WDSFcyngAo"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__177/mot_1975__177-001.pdf"/>
      <fw xml:id="i-FgsFhox2isGrTdJ4KfDVma">
        Mot. 1975:177 5
      </fw>
      <div xml:id="i-CELhp3NdRWdjYP2aKVCmuK" type="motHeader">
        <div xml:id="i-Ebri3sJSrcJRP14JYmkKDL" type="motTitle"/>
        <div xml:id="i-6iw3iVJNdnXF1V4YtoWxsG" type="motSubmissionInfo"/>
      </div>
      <div xml:id="i-9brxTRBvVrtP3RngxQh8iQ" type="motBody">
        <div xml:id="i-FDbDuRx55ejJEdvF8zXRec">
          <p xml:id="i-P5o1mw5vM9eqp5Emy4FwBD">
            Nr 177
          </p>
          <p xml:id="i-NeduQPNkkmfEZW6YUYuMit">
            av herr Israelsson m. fl. angående statens övertagande av det
            belgiska bolaget Vieille Mon- tagnes verksamhet i södra Närke.
          </p>
          <p xml:id="i-5a17Z3qt3mrCYSvrd58kNA">
            Vänsterpartiet kommunisterna anser att Sveriges naturresurser
            skall ligga i folkets händer och under folklig kontroll. Ett genomförande
            av denna princip förutsätter övergång från den nuvarande kapitalistiska
            marknads- hushållningen till en socialistisk planhushållning.
            Men redan under kapi- talismen kan det, från det arbetande folkets
            synpunkt, vara en fördel att viktiga naturresurser överförs från
            enskilda ägare till statens ägo. Skälen för ett sådant övertagande
            blir än mer vägande då de ifrågavarande na- turresurserna kontrolleras
            av utländska multinationella bolag. I södra Närke, nära norra
            ändan av sjön Vättern, finns en naturresurs som inom en nära framtid
            kan bli en bristråvara. Naturresursen utgörs av malm med förhållandevis
            hög halt av metallen zink. Kontrollen av denna malmfyndighet har
            sedan lång tid legat i utländska händer. Brytning och anrikning
            av malmen sker under svensk arbetsledning av svensk arbetskraft,
            men den högsta företagsledningen finns utomlands, i Belgien. Vidareför-
            ädlingen av den anrikade malmen sker också i detta land. Kontrollen
            över zinkmalmfyndigheten i södra Närke kom redan tidigt att ligga
            i utländska händer. Den svenska avdelningen av det belgiska bolaget
            Vieille Montagne driver sedan mitten av 1800-talet gruvor vid
            Zinkgruvan och anrikningsverk i Åmmeberg. Kungl. Maj:ts tillstånd
            för det belgiska bolaget att äga och besitta ÅMmmeberg med underlydande
            gruvor och verk beviljades den 9 oktober 1857. Bolaget har enligt
            bestämmelserna i lagen om rätt för utländska bolag och föreningar
            att idka näring här i riket, (SFS 1955:383), numera ersatt av
            lagen den 29 november 1968 om rätt för ut- länning och utländskt
            företag att idka näring här i riket gjort anmälan om att bolaget
            bedriver rörelse i Sverige genom ett avdelningskontor med själv-
            ständig förvaltning (filial). I skrivelse den 27 januari 1956
            har handelsde- partementet meddelat tillstånd för filialen att
            fortsätta sin verksamhet i Sverige. Kvantiteten av den svenska
            avdelningen bruten malm uppgick år 1865 till 31 000 ton, 1885
            till 57 000 ton, 1915 till 79 000 och år 1945 till 128 000 ton.
            År 1973 uppgick malmuppfordringen till 325 037 ton. Av denna kvan-
            titet utvanns 8 000 ton blyslig och 45 000 ton zinkslig innehållande
            6 500 ton bly och 26 000 ton zink. Hela sligproduktionen utförs
            ur landet. Enligt senast tillgängliga uppgifter år 1971 beträffande
            bly- och zinkinnehållet i den totala svenska årsproduktionen av
            bly- respektive zinkmalm uppgick
          </p>
          <pb facs="riksdagen-motions-pdf/data/1975/mot_1975__177/mot_1975__177-002.pdf"/>
          <fw xml:id="i-FUh7HC5QvAD9AcNmD1mDQz">
            Mot. 1975:177 6
          </fw>
          <p xml:id="i-DUcwqUzd6m9kNExpxGTXSM">
            denna till 80 000 ton bly och 99 000 ton zink. Vieille Montagnes
            andel av den svenska produktionen av bly- respektive zinkmalm
            år 1971, beräknad efter bly- och zinkinnehåll, var 4,75 procent
            respektive 24,1 procent. Efter ansökan från Vieille Montagnes
            svenska avdelning har koncessions- nämnden för miljöskydd i beslut
            1974-01-31 bl. a. meddelat filialen tillstånd dels att fortsätta
            och öka produktionen till uppfordring av 400 000 ton malm per
            år vid anläggningarna i Zinkgruvan och i Åmmeberg, dels att flytta
            den i Åmmeberg bedrivna verksamheten till Zinkgruvan och efter
            erforderlig om- och tillbyggnad av anläggningarna därstädes öka
            malmuppfordringen till 700 000 ton per år. De nya anläggningarna
            beräknas i ansökan kunna tas i drift vid utgången av år 1976.
            Enligt koncessionsnämndens bedömning i beslutet är Vieille Montagnes
            gruvbrytning och malmbearbetning i Zink- gruvan och Åmmeberg av
            stor betydelse för sysselsättningen och näringslivet i orten.
            År 1972 var antalet anställda vid Vieille Montagnes svenska avdelning
            327. Den fördubbling av bolagets brytning som är under genomförande
            och som närmare redovisats ovan beräknas leda till mycket marginella
            per- sonalökningar. En ökning av personalen med 30-35 personer
            har nämnts. Detta måste rimligen leda till att en industri som
            förut är lönsam blir ännu mycket lönsammare. Den ökade brytningen
            betyder att den tid som gruv- brytningen kan pågå halveras samtidigt
            som tillskottet i sysselsättning blir mycket obetydligt. Bolagets
            omsättning var 27 769 000 kr. år 1972, det re- dovisade en förlust
            av 82000 kr. och betalade skatt i Sverige med 72 000 kr. Som jämförelse
            kan tas det svenska bolaget Boliden AB, som sysslar med liknande
            verksamhet. Detta bolag hade år 1972 en omsättning på 859 700
            000 kr., en vinst på 30 000 000 kr. och betalade skatt i Sverige
            med 5 600 000 kr. Som ovan nämnts har koncessionsnämnden för miljöskydd
            den uppfatt- ningen att malmbearbetningen i Zinkgruvan och Åmmeberg
            har stor be- tydelse för sysselsättningen och näringslivet på
            orten. Detta påstående skall inte bestridas i denna motion, men
            det räcker inte att bara konstatera ett sakförhållande, man måste
            också söka dra mera långsiktiga slutsatser. Söker man göra detta,
            måste det i sammanhanget tas hänsyn till en rad faktorer, vilkas
            verkningar inte är så uttalade i dag men som kan bli det i en
            för- hållandevis nära framtid. Hänsyn måste härvid tas till att
            många av våra naturresurser inte förnyas utan är till sin mängd
            begränsade. Skall vi inte överlämna ett plundrat Sverige till
            kommande generationer, måste vi lära oss att hushålla med icke
            förnyelsebara naturresurser här i landet. En sådan hushållning
            lär inte enskilda bolag vara i stånd till och än mindre utländska
            multinationella bolag, som med säkerhet endast har ett kortsiktigt
            exploa- terings- och vinstintresse. När man ser på en verksamhets
            betydelse för dagens sysselsättning på en viss plats måste man
            enligt vår mening också ta hänsyn till att denna sysselsättning
            skall kunna bli varaktig och att landets försörjning med viktiga
            råvaror också kan bli varaktig. Det är mot denna
          </p>
          <pb facs="riksdagen-motions-pdf/data/1975/mot_1975__177/mot_1975__177-003.pdf"/>
          <fw xml:id="i-LYXjqVAxu6NoNboEEuHW9p">
            Mot. 1975:177 7
          </fw>
          <p xml:id="i-LcFUzbJRnjvtYK8nV8b3pR">
            bakgrund som man måste se den ökade brytningen av zinkmalmen
            i södra Närke. Det är inte heller i fortsättningen meningen att
            malmsligen skall förädlas i Sverige, utan den skall även fortsättningsvis
            utföras ur landet men i fördubblad mängd. Som vi ser det, så borde
            det från svensk synpunkt vara mer angeläget att öka sysselsättningen
            genom vidareförädling än att öka utbrytningen. Det skulle innebära
            en bättre hushållning och en för- längning av den tidsrymd som
            råvarubasen räcker. Men den redan pågående utbyggnaden som leder
            till fördubbling av brytningen, vilken godkänts av svensk myndighet,
            är snart ett faktum. Vad som kan göras i det läget är två saker:
            dels, och det yrkar vi på i denna motion, kan staten gå in och
            ta över den ifrågavarande gruvdriften, dels måste regeringen vid
            det beslut som den inom kort skall fatta se till att deponeringen
            av avfallssanden får en från både miljö- och resurssynpunkt tillfredsställande
            lösning. I 1975 års budgetpropositions bilaga 15 industridepartementet
            redovisas ett kort avsnitt om Sveriges mineralförsörjning. Det
            sägs där att råvaru- frågorna under senare år uppmärksammats allt
            mer. Man pekar på att pro- duktionen av och handeln med råvaror
            som härrör från naturresurser genom- går stora förändringar. Man
            konstaterar att i allt fler industriländer pågår försök att formulera
            en samlad politik på naturresursområdet och att en sådan politik
            syftar till att tillgodose industrins råvaruförsörjning. Det sägs
            att mot bakgrund av den internationella utvecklingen på råvaruområdet
            under senare år så har i Sverige råvarufrågorna ägnats ökad uppmärksamhet.
            Det påpekas att mot bakgrund av kraftiga prisvariationer, motsättningar
            mellan producent- och konsumentländer etc., framstår det som angeläget
            att dessa frågor ägnas fortsatt stor uppmärksamhet i samband med
            den långsiktiga planeringen av industripolitiken. I skrivningen
            sägs också att genom inrättandet av statens industriverk, nämnden
            för statens gruvegen- dom och omorganisationen av SGU samt moderniseringen
            av lagarna på mineralområdet så har grunden lagts för en aktiv
            mineralpolitik. Det sägs vidare att möjligheterna att driva en
            sådan aktiv politik är be- roende av tillgången på långsiktiga
            bedömningar av mineralresursernas ut- nyttjande i Sverige och
            i världen. Det nämns också att det i april 1974 tillsattes en
            mineralpolitisk utredning som bl. a. har till uppgift att utarbeta
            långsiktiga prognoser över Sveriges försörjning med mineraliska
            råvaror. Utredningen skall vidare på grundval av de gjorda prognoserna
            överväga om en ändrad inriktning eller utformning av mineralpolitiken
            är motiverad med hänsyn till samhällets långsiktiga behov. Mot
            bakgrund av vad som tidigare här anförts och vad som sägs i årets
            budgetproposition finner vi att det finns grundad anledning att
            redan nu överväga statens övertagande av den zinkgruva i södra
            Närke som sedan många år exploaterats av det belgiska multinationella
            bolaget Vieille Mon- tagne och vars kortsiktiga exploatering inom
            kort kommer att fördubblas. Det kan också hållas för sannolikt
            att ytterligare mineralfyndigheter förefinns inom närområdet till
            gruvan. Ett dylikt övertagande torde stå i god över-
          </p>
          <pb facs="riksdagen-motions-pdf/data/1975/mot_1975__177/mot_1975__177-004.pdf"/>
          <fw xml:id="i-9KZFu3sqtRSgUnpYDvesPC">
            Mot. 1975:177 8
          </fw>
          <p xml:id="i-TcSByoa71hGZupeunvxJ1J">
            ensstämmelse med det svenska samhällets långsiktiga behov. Med
            hänvisning till det anförda hemställs att riksdagen hos regeringen
            begär utredning och förslag beträf- fande statens övertagande
            av det belgiska bolaget Vieille Mon- tagnes verksamhet i södra
            Närke.
          </p>
          <p xml:id="i-LkSBg6i4SH8XwbzSs5Q6Hw" type="date">
            Stockholm den 16 januari 1975
          </p>
          <div type="signatureBlock" id="i-MfAXa4Jiwx5Kt1Yz3ZwZfS">
            <p who="i-BiXbgRR8YzdywCma6BzTez" type="signature">
              PER ISRAELSSON (vpk)
            </p>
          </div>
          <p xml:id="i-A9oTmRhfiEmKLU2iK6Nz71">
            NILS BERNDTSON (vpk) GUSTAV LORENTZON (vpk) JOHN MAGNUSSON (vpk)
            RUNE PETTERSSON (vpk) i Kristinehamn i Västerås
          </p>
          <p xml:id="i-WVjyt6aFsi3g1pDWqPCLn3">
            LARS-OVE HAGBERG (vpk) i Borlänge
          </p>
        </div>
      </div>
    </body>
  </text>
</TEI>
