<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0338/mot_200203_MJ_0338-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ338 pnr: s36020
          </p>
          <p>
            Motion till riksdagen 2002/03:MJ338
          </p>
          <p>
            av Hillevi Larsson (s)
          </p>
          <p>
            EU:s jordbrukspolitik
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om reformering av EU:s jordbrukspolitik.
          </p>
          <p>
            Motivering
          </p>
          <p>
            EU:s jordbrukspolitik bygger idag framför allt på att gynna producenterna.
            Konsumentperspektivet saknas nästan helt. Detta har fått negativa
            konsekvenser i form av massproduktion med kemiska tillsatser,
            konstgödsel och oetisk djurhållning. Så mycket som möjligt, så
            snabbt som möjligt till så låg kostnad som möjligt är målet. Effektivitetsvinsterna
            äts emellertid upp av överskottet i produktionen. Detta överskott
            dumpas på världsmarknaden med enorma förluster och slår ut tredje
            världens egen jordbruksproduktion. Samtidigt som EU är den viktigaste
            biståndsgivaren till u-länderna bidrar EU till att undergräva
            deras möjligheter att bli självförsörjande och därmed mindre beroende
            av u-hjälp. Detta är självklart mycket destruktivt och något som
            såväl tredje världen som EU örlorar på. Även EU:s befolkning förlorar
            på den bedrivna politiken. Priserna på jordbruksprodukter hålls
            uppe inom EU genom tullmurar mot resten av världen. Allt för att
            garantera EU:s bönder avsättning för sina produkter. Vidare lider
            djuren svårt i dagens system. Det är inte lönsamt för bönderna
            att ta särskild hänsyn till djuren. Därför fortsätter djurplågeriet.
            Om bönderna tjänar på att föda upp djuren i ett land och sedan
            frakta dem till ett annat land för slakt, då fortsätter de att
            göra så. Tjänar transportörerna på att inte göra några pauser
            under transporten, då kommer de att fortsätta med det. Detsamma
            gäller vissa framavlade husdjursraser, som exempelvis Belgian
            blue. Det är lönsamt att kalven växer snabbt så att den ger maximalt
            med kött. Att kalven föds så stor att den måste tas fram med kejsarsnitt
            påverkar kons
          </p>
          <p>
            19
          </p>
          <pb facs="riksdagen-motions-pdf/data/200203/mot_200203_MJ_0338/mot_200203_MJ_0338-0002.pdf"/>
          <p>
            2002/03:MJ338
          </p>
          <p>
            20
          </p>
          <p>
            livskvalitet, inte bondens. Detsamma gäller de gäss som tvångsmatas
            med rör i halsen för att levern ska svälla upp och därmed väga
            mer. Miljön tar stor skada av bekämpningsmedel och konstgödsel
            som sprids över åkrarna för att skördarna ska bli maximala. Alla
            dessa gifter tränger ner i grundvattnet och bidrar till att störa
            den ekologiska balansen. Folkhälsan är i fara med dagens jordbrukspolitik.
            Av ekonomiska skäl har man under lång tid utfodrat djur med kadavermjöl
            och antibiotika. Kadavermjölet har visat sig överföra BSE och
            antibiotikabehandlade djur gör bakterier resistenta, vilket kan
            medföra att människor därmed blir försvarslösa mot infektioner.
            Ytterligare en negativ aspekt av dagens jordbrukspolitik i EU
            är att den utgör en bromskloss i utvidgningsprocessen. Nära hälften
            av EU:s budget går till jordbrukspolitiken, trots att bara 5 procent
            av EU:s arbetsföra befolkning utgörs av jordbrukare. I ansökarländerna
            är det en långt större andel av arbetskraften som utgörs av jordbrukare
            — i vissa av ansökarländerna så många som en tredjedel. Dagens
            subventionssystem till jordbruket kommer inte att fungera om dessa
            ansökarländer blir medlemmar i EU utan att jordbrukspolitiken
            förändras radikalt. EU:s jordbrukspolitik gynnar inte bara producenterna
            på konsumenternas bekostnad. Den gynnar också de storskaliga producenterna
            på de mindre producenternas bekostnad. Småbönderna tjänar betydligt
            sämre på sitt jordbruk och tvingas ändå ägna sig lika mycket åt
            administration som de stora. Om EU:s jordbrukspolitik anpassas
            efter konsumenternas intressen istället för producenternas skulle
            det kunna få en rad positiva effekter: . Vi får lägre priser på
            jordbruksprodukter för EU:s konsumenter när tullmurarna mot omvärlden
            rivs. e Produktionsöverskottet försvinner när subventionerna upphör
            och jordbrukarnas inkomstkälla från överproduktion försvinner.
            « Miljön och djuren vinner på småskalig produktion i harmoni med
            naturen. e Spridningen av gifter för att maximera skördarna kan
            minska när producenten ändå inte kan sälja det överskott som produceras.
            « Både djur och människor mår bättre när djurhanteringen är etiskt
            försvarbar och avarter som foder av kadavermjöl och antibiotika
            förbjuds. + Som bonus får man ett rättvisare system där stordrift
            förlorar sitt försprång framför ekologisk och småskalig produktion.
          </p>
          <p>
            Stockholm den 18 oktober 2002
          </p>
          <p>
            Hillevi Larsson (s)
          </p>
        </div>
      </div>
    </body>
  </text>
</TEI>
