<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00364">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__364/mot_1948__ak__364-001.pdf"/>
      <fw xml:id="i-2UUvyZ9pnundy25GsDaiyV">
        2 Motioner i Andra kammaren, nr 364.
      </fw>
      <div xml:id="i-2W28wYQtcwEmL6ZuqHgL4b" type="motHeader">
        <div xml:id="i-DXLxg29gFyodfWZ5zMZUzm" type="motTitle"/>
        <div xml:id="i-D8A3TbHennRCj3A1rS58Gn" type="motSubmissionInfo"/>
      </div>
      <div xml:id="i-QXCxc3BttQqfGVZDpA5gHV" type="motBody">
        <div xml:id="i-WnErXvRMKT7og5Xjshajtq">
          <p xml:id="i-5PEBHvCXiLQvrzynbDDYJv">
            Nr 364.
          </p>
          <p xml:id="i-7XXtcmwSxouHxLqG24acxq">
            Av herr Wiberg m. fl., angående upphävande av restriktionerna
            i fråga om utskänkning å restauranger med sprit- rättigheter.
          </p>
          <p xml:id="i-Ks4SE3vfKJSC4BuiZgZFhP">
            1943 års riksdag anhöll i skrivelse till Kungl. Maj:t om en förutsätt-
            ningslös och allsidig utredning angående den svenska nykterhetslagstift-
            ningens framtida innehåll och utformning. Med stöd av Kungl. Maj:ts
            bemyndigande den 17 november påföljande år tillkallade chefen
            för finansdepartementet i anledning därav sakkunniga för verkställande
            av sådan utredning, vilka antagit namnet 1944 års nykterhetskommitté.
            Det har signalerats, att något resultat av denna kommittés verksamhet
            ej är att vänta förrän i början av 1950-talet på grund av uppdragets
            mycket stora omfattning. Det är med beklagande man måste notera
            detta, även om anledningen till dröjsmålet med lösningen av problemkomplexet
            måhända kan vara förståelig. Detta betyder, att icke ens de mest
            angelägna detaljspörsmålen skulle kunna lösas förrän i samband
            med hela frågan någon gång på 1950- talet. Då i stort sett enighet
            numera torde råda om lösningen av vissa detaljfrågor inom nykterhetslagstiftningens
            område och då dessa otvivel- aktigt äro av den art, att de utan
            men skulle kunna utbrytas ur problem- komplexet och göras till
            föremål för särskilda beslut, torde intet skäl av avgörande karaktär
            kunna anföras mot ett dylikt förfaringssätt. Detta borde vara
            desto angelägnare, som en allt starkare opinion i lan- det riktar
            sig mot vissa bestämmelser och förhållanden i nykterhetslag- stiftningen,
            vilka uppenbarligen sakna grund i det allmänna rättsmed- vetandet.
            Allmänheten har kännedom om att en utredning tillsatts, vars resultat
            väntas komma att innebära en av alla önskad revolution av nykter-
            hetslagstiftningen, och i avvaktan på detta anser man, att det
            icke gör något, om man redan nu börjar tillämpa ett liberalare
            förfarande inom rusdryckshanteringen, även om detta innebär överträdelser
            av den gällande lagstiftningen. Tyvärr kan man nog inte bortse
            ifrån att den alltmera bris- tande laglydnaden på detta område
            — vilken av kända skäl ej behöver komma till synes i den officiella
            statistiken — redan i sig utgör en mycket allvarlig fara för laglydnaden
            också på andra områden, även om där någon direkt grund för en
            allmän reaktion icke föreligger. Desutom torde man kunna påstå,
            att känslan för och behovet av ett större mått av personlig frihet
            gör sig allt starkare gällande över hela vårt
          </p>
          <pb facs="riksdagen-motions-pdf/data/1948/mot_1948__ak__364/mot_1948__ak__364-002.pdf"/>
          <fw xml:id="i-CXqRVoLZq1Sc4zNDB9ociw">
            Motioner i Andra kammaren, nr 364. 3
          </fw>
          <p xml:id="i-MLKGetf1BCBJTD4dDjxjV1">
            land. Denna företeelse utgör ett fullvärdigt uttryck för vårt
            folks sundhet och är fullt förklarlig såsom reagens mot den allmänna
            utvecklingen under de senaste åren med allt kraftigare statliga
            inskränkningar av den enskil- des frihetssfär. Detta ökar givetvis
            faran för att allmänhetens reaktion mot en lagstiftning — rusdryckslagarna
            — skall vända sig även mot andra sådana, vilkas intakta bevarande
            och helgd är ett viktigare samhälls- intresse. Därför torde det
            också ligga i samhällets intresse, att de partiella refor- mer
            inom nykterhetslagstiftningen, som stödas och påyrkas av den all-
            männa opinionen, ofördröjligen och utan att avvakta nykterhetskommit-
            téns definitiva slutförande av hela sitt uppdrag få sin lösning.
            De frågor, som därvid äro mest aktuella, kunna lätt utpekas såsom
            de som stå i sam- band med utskänkningen. Såsom kvantitetsbegränsningen
            vid spritutskänk- ning nu är anordnad, torde den i praktiken helt
            sakna betydelse. även om en restauranggäst icke skulle vilja försöka
            övertala vederbörande restau- rangpersonal till överservering,
            föreligger ju intet hinder för honom att tillfredsställa hela
            sitt alkoholbehov genom besök å flera restauranger. Vidare kan
            ju en restauranggäst samtidigt med förtäringen av sina 15 cl sprit
            beställa starkvin utan restriktioner i egentlig bemärkelse. Dessutom
            måste påpekas, att den nuvarande kvantitetsbegränsningen är uppenbart
            odemokratisk, då de tillåtna spritkvantiteterna för män variera
            från 8 cl på tredjeklassrestauranger till 15 cl på förstaklassrestaurangerna.
            Det före- faller nästan otroligt, att en dylik klasskillnad mellan
            olika folkgrupper fortfarande kan existera i vårt samhälle av
            i dag och att denna klasskill- nad dessutom upprätthålls med lagens
            hjälp. Redan ur denna synpunkt är ett avskaffande av begränsningen
            motiverad. Det kan väl näppeligen göras gällande, att förmågan
            att tåla alkohol är beroende av vederböran- des inkomst eller
            klädsel. Erfarenheterna torde även bekräfta, att kvanti- tetsbegränsningen
            ej minskat spritkonsumtionen å restaurangerna. Rättig- heten till
            ett visst antal centiliter spritdrycker betraktas i gemen mera
            som en skyldighet att uttaga hela ransonen, varigenom konsumtionen
            snarare ökats än minskats. I samband därmed bör även det s. k.
            måltidstvänget avskaffas. Syftet med detta var vid dess införande
            dels att förhindra onödiga restaurang- besök genom fördyring av
            summakostnaderna, dels ock att minska den inmundigade alkoholens
            verkningsgrad genom samtidig förtäring av lagad mat. I praktiken
            har emellertid även denna bestämmelse visat sig ineffek- tiv.
            Här behöver bara hänvisas till den s. k. restriktionsrättens,
            »sprit- ärtornas» eller dylikt, vandring mellan restaurangköket
            och borden i mat- salen, vilken företeelse torde vara allmänt
            bekant. [ dessa tider av allmän knapphet måste det anses moraliskt
            förkastligt, att stora kvantiteter livs- medel på detta sätt förstöras.
            Slutligen tillkommer, att det nuvarande mat- tvånget föranleder
            en vidlyftig, kostsam och tidsödande kontroll, som i
          </p>
          <pb facs="riksdagen-motions-pdf/data/1948/mot_1948__ak__364/mot_1948__ak__364-003.pdf"/>
          <fw xml:id="i-DuHUacLYUW5L8cjux1aW9j">
            4 Motioner i Andra kammaren, nr 364.
          </fw>
          <p xml:id="i-CNho38LMqgbJZ8irMCsCpo">
            händelse av mattvångets avskaffande skulle kunna inbesparas.
            I samband med avskaffandet av måltidstvånget måste givetvis samtidigt
            upptagas frågan om restaurangernas vinstmarginaler å utskänkta
            spritdrycker. De böra därvidlag garanteras en normal handelsvinst
            på utskänkningen, som ersätter deras förluster på utebliven matförtäring,
            varför det nuvarande vinstavskrivningssystemet beträffande utskänkt
            alkohol också måste av- skaffas. När det gäller dessa båda detaljfrågor
            inom nykterhetslagstiftningen kan man sålunda konstatera, att
            de nuvarande bestämmelserna ej tjäna sitt syfte. Dessutom är att
            märka, att de en gång genomfördes såsom ett alter- nativ till
            det s. k. danska systemet med prohibitiva priser. På grund av
            den under tidernas lopp ständigt ökade rusdrycksbeskattningen
            ha vi i dag kommit i det läge, när det gäller utskänkningen, att
            såväl restriktions- systemet som det principiella danska systemet
            i praktiken existerar sida vid sida. Ännu en fördel skulle kunna
            vinnas genom ovan föreslagna åtgärder, i det att man i samband
            därmed skulle kunna avveckla det hemliga spionagesystem, som florerar
            på spritrestaurangerna och som alla rätt- tänkande personer skarpt
            måste reagera mot. Denna hemliga spritkontroll är en skamfläck
            för vår rättskultur och bör redan i sig omedelbart upp- hävas.
            Serveringspersonalen bör åtnjuta samma rätt och samma lagskydd
            som övriga medborgargrupper. Även ur turisttrafikens synpunkt
            skulle dessa åtgärder vara till fördel genom den good-will som
            härigenom skulle komma landet till del. En ut- ökad turisttrafiks
            betydelse ur kommersiella, kulturella och valutasyn- punkter torde
            inte behöva mera betonas. Över huvud taget torde man med skäl
            kunna påstå, att det nuvarande systemet beträffande utskänkningen
            bygger på en psykologiskt felaktig grundsyn på det mänskliga handlandet.
            Systemet grundar sig på ett bristande förtroende till och förståelse
            av individens ansvarskänsla, var- igenom denna åsidosatts till
            förmån för en tro på att man lagstiftnings- vägen kan dirigera
            människornas handlingar på ett sätt, som saknar reso- nans i det
            allmänna rättsmedvetandet. För att råda bot mot missbruk av ett
            fåtal har man tillgripit en väsentlig inskränkning i samtliga
            medborga- res rätt, vilket redan i sig är osympatiskt men likväl
            skulle kunna tolereras, om åtgärden ledde till åsyftat resultat.
            Detta har dock icke blivit fallet. Ett frisläppande av utskänkningen
            å de insynade spritrestaurangerna torde icke innebära några större
            risker för en försämring av det allmänna nykter- hetstillståndet
            under förutsättning att man giver det personliga ansvaret en större
            roll. Ansvaret för nykterheten å dessa restauranger bör åläggas
            innehavaren, och tillstånd till fortsatt spritutskänkning bör
            endast beviljas under förutsättning att denne motsvarar det förtroende,
            som därvidlag visas honom. En strängare tillämpning av bestämmelserna
            härvidlag skulle
          </p>
          <pb facs="riksdagen-motions-pdf/data/1948/mot_1948__ak__364/mot_1948__ak__364-004.pdf"/>
          <fw xml:id="i-UM1yNZ42VnnDHuXbg84mB7">
            Motioner i Andra kammaren, nr 364. 5
          </fw>
          <p xml:id="i-2dt1FYs5oH3D48TqPJq2ho">
            innebära ett betydligt smidigare kontrollsätt av nykterhetstillståndet
            på restaurangerna än det nuvarande, och säkerligen skulle det
            visa sig vara minst lika effektivt. Då såsom ovan påpekats betydande
            fördelar ur olika synpunkter skulle vinnas genom en lösning av
            utskänkningsfrågan och det samtidigt är av stor vikt, att detta
            genomföres snarast möjligt, bör den arbetande nykter- hetskommittén
            efter ovannämnda riktlinjer erhålla uppdrag att inkomma med förslag
            till lösning i så god tid, att förslaget kan göras till föremål
            för beslut av innevarande års vårriksdag. Därför föreslås, att
            riksdagen i skrivelse till Kungl. Maj:t måtte anhålla om förslag
            till innevarande års riksdag angående upp- hävande av restriktionerna
            i fråga om utskänkning å restauranger med spriträttigheter.
          </p>
          <p xml:id="i-MDfQj95khBwAnovByBCCeN" type="date">
            Stockholm den 24 januari 1948.
          </p>
          <div xml:id="i-LkbShtTVeuDU4emYyarHxe" type="signatureBlock">
            <list xml:id="i-NVhcT8mSLj4dYr2GyHcBxU">
              <item xml:id="i-FCV9ACTx2FnKWdpPzHbiMu" who="i-KkU7ad1AF8u8aRYzMxFtQF" type="signature">
                Åke Wiberg
              </item>
              <item xml:id="i-J4VR535RvgswURimqWAfgA" who="unknown" type="signature">
                Gust
              </item>
              <item xml:id="i-QxKWopyzwzhpBBvKrVQDEm" who="unknown" type="signature">
                Nilsson Georg Fahlman
              </item>
            </list>
          </div>
          <p xml:id="i-PiSZwjVkNtd5eQfpwnookg">
            i Göingegården.
          </p>
        </div>
      </div>
    </body>
  </text>
</TEI>
