<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__146/mot_1970__fk__146-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Första kammaren, nr 146 år 1970
          </p>
          <p>
            Nr 146
          </p>
          <p>
            Av herr Lindblad, angående ersättningen till suppleant i företagsnämnd.
            (Lika lydande med motion nr 165 i Andra kammaren)
          </p>
          <p>
            Företagsnämnder inom statlig förvaltning kan ha starka skäl att
            företa resor för att ledamöterna skall orientera sig om verksamheten
            i olika delar av landet. Ett sätt att få denna orientering är
            att förlägga företagsnämndssammanträden till skilda plat- ser
            där verket i fråga har verksamhet. En verkschef som gjorde så
            fick för något år sedan kritik från JO, som ansåg dels att resan
            inte var motiverad, dels att suppleanterna inte borde ha varit
            med på resan. Från fackligt håll möttes JO-utslaget av starkt
            missnöje. Bl.a. uttalades: ”Vilken chef törs i fortsättningen
            ta något initiativ, om han riskerar att få en knäpp på näsan av
            JO? Utslaget kan sabotera hela samarbetstanken.” Som svar på en
            enkel fråga (4/12 1969) i ämnet förklarade statsrådet Löfberg
            att det särskilt vid verk med regional eller lokal förvaltning
            kan vara lämpligt att förlägga sammanträde till verkets skilda
            arbetsplatser för att därigenom bereda nämnden vidgad kännedom
            om förhållandena inom verket. Däremot kvarstår den andra delen,
            den som förbjuder ersättning till suppleant. (Företagsnämndskungörelsen
            reglerar lön, dagarvode enligt kommittékungörelsen och i förekommande
            fall resekostnadsersättning och traktamente som vid tjänsteresa
            — detta utgår endast för ordinarie ledamot och suppleant som inträder
            i ordinarie ledamots ställe.) Företagsnämnder gör inte studieresor
            i egentlig mening, däremot kan de alltså genom att förlägga sammanträden
            till olika orter få inblick i lokala förhållanden. Det vore önskvärt
            att medge även suppleanterna rätt till ersättning. Därigenom skulle
            de få samma information som andra om verksamheten ute i landet,
            och de skulle ha lättare att följa de ärenden som kan komma att
            behandlas vid kommande sammanträden där de har att delta som ersättare.
            Regeln i många sammanhang är att suppleant inte påverkar behandlingen
            av ärenden förrän han eller hon fungerar i ordinarie ledamots
            ställe — däremot bör suppleanter få samma information som ordinarie
            ledamöter. Ty med begränsad information minskas möjligheten att
            kunna fylla en plats när så erfordras. Med hänvisning till ovanstående
            hemställes, att riksdagen i skrivelse till Kungl. Maj:t begär
            sådan ändring i företagsnämndskungörelsen att ersättning vid nämndsammanträde
            på annan ort än huvudorten kan utgå även till suppleant utan att
            denne inträtt i ordinarie ledamots ställe.
          </p>
          <p>
            Stockholm den 20 januari 1970 Hans Lindblad (fp)
          </p>
        </div>
      </div>
    </body>
  </text>
</TEI>
