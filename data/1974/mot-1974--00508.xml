<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00508">
  <teiHeader>
    <fileDesc>
      <titleStmt>
        <title>Av herr Hermansson m. fl.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Av herr Hermansson m. fl.</title>
          <idno type="rdwebb">FX02508</idno>
          <rs type="number">508</rs>
          <ref type="dokument_url_text">http://data.riksdagen.se/dokument/FX02508/text</ref>
          <ref type="dokument_url_html">http://data.riksdagen.se/dokument/FX02508</ref>
          <ref type="dokumentstatus_url_xml">http://data.riksdagen.se/dokumentstatus/FX02508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6Qf5xPTvhcjqRweeaztgnT" type="signed"/>
        <correspContext corresp="i-6Qf5xPTvhcjqRweeaztgnT">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__508/mot_1974__508-001.pdf"/>
      <fw xml:id="i-4uEXhpdm3Pmh9TTMi5BZgU">
        Mot. 1974:508 2
      </fw>
      <div xml:id="i-CK5biqfJmwwY3JzKhQtxJN" type="motHeader">
        <div xml:id="i-9SvDMtmchEP7avmdpJQJsY" type="motTitle"/>
        <div xml:id="i-KZekVpPAXB5UFsqdTJ7WaR" type="motSubmissionInfo"/>
      </div>
      <div xml:id="i-XmLw7dN8JLyDhgdwmyWkgB" type="motBody">
        <div xml:id="i-CpvUv1FNHxcUkzbtbhoyBz">
          <p xml:id="i-Kf7iWxmM5FzB2S3jKWXmnd">
            Motioner nr 508—514 år 1974 Mot. 1974 508-514
          </p>
          <p xml:id="i-X5YXAJtTUEjHgh8pg9dyoi">
            Nr 508
          </p>
          <p xml:id="i-QydLBVidRku8MPrB9MoZAG">
            Av herr Hermansson m. fl. om en översyn av miljöskyddslagen,
            m. m.
          </p>
          <p xml:id="i-UGMuNfqsaC9FyWfaNooViN">
            Internationellt
          </p>
          <p xml:id="i-B6GN5DG9QerG7BU5KDYxYv">
            I juni 1972 försökte man för första gången vid en världskonferens
            i FN:s regi diskutera de övergripande miljöproblemen och komma
            fram till handlingslinjer som kunde rekommenderas de enskilda
            staterna. Tyvärr togs inte de verkligt avgörande — och därför
            kontroversiella — frågorna upp vid denna konferens. Det fordras
            en global handlingsplan för att angripa helheten därför att viktiga
            problem hänger samman och inte kan lösas var för sig. Här som
            på så många andra områden visar det sig att problemen inte är
            enkla utan komplexa. Fyra viktiga faktorer i detta problemkomplex
            är miljön i vid bemärkelse, resursanvändningen, befolkningsökningen
            och levnadsvillko- ren för de fattiga av imperialismen förtryckta
            folken. I detta samman- hang bör det påpekas att det visserligen
            blir ett ökat tryck på jordens resurser om folkmängden i u-länderna
            ökar men att ökningen i trycket inte är av den storleksordning
            som ofta påstås. Trovärdiga bedömare har kommit fram till att
            en fördubbling av nationalprodukten i i-länderna betyder ett ökat
            tryck på jordens resurser som är sex gånger större än om u-länderna
            fördubblar sin befolkning. Vid FN:s miljöstyrelses första möte
            i Genéve juni 1973 har Sverige tillsammans med 57 andra stater
            som är representerade i denna styrelse antagit ett arbetsprogram
            med angivande av problemområden som skall behandlas med förtur.
            Som sådana problemområden anges bostads- och boendemiljö, hushållning
            med mark och vatten, jordförstöring och ökenutbredning, havsmiljön,
            naturskydd, bevarande av genetiska resurser, utnyttjandet av energitillgångarna
            samt miljöpolitiska åtgärders inverkan på handel och ekonomi.
            Som synes är det ett omfattande komplex av frågor som tagits upp.
            Sammantaget täcker dessa problemområden ett vitt internationellt
            fält. Inom denna ram bör det vara möjligt att bedriva en progressiv
            miljöpolitik på det internationella planet. Som alliansfri stat
            måste Sverige driva på i det internationella arbetet för att angripa
            de avgörande miljöfrågorna i världen och härvid inte väja för
            de frågor som kan vara kontroversiella.
          </p>
          <p xml:id="i-4zbBjKBLiUQKbTy5vGGzYT">
            Miljö och miljöpolitik i Sverige Under de senaste hundra åren
            har Sverige undergått en mycket genomgripande omvandling och omstrukturering
            samtidigt som landets
          </p>
          <p xml:id="i-Rno4RQm2aJr9pY2q8RMpfj">
            1 Riksdagen 1974. 3 saml. Nr 508-514
          </p>
          <pb facs="riksdagen-motions-pdf/data/1974/mot_1974__508/mot_1974__508-002.pdf"/>
          <p xml:id="i-7e8EhTEzeBEbRRpSkvVbK3">
            folkmängd har ökat. I det gamla bondesamhället var befolkningens
            majoritet hänvisad till en knapp försörjning grundad på jordbruket.
            Men det tryck som detta samhälle förorsakade på den yttre miljön
            var mindre än trycket från dagens industrisamhälle. Den omstrukturering
            av samhäl- let och näringslivet som skett har i huvudsak fått
            tre effekter på den yttre miljön. I vad först gäller jordbruket
            så ökar riskerna genom den kraftigt ökade användningen av handelsgödsel
            och kemiska bekämpningsmedel. Odling- en av monokulturer, som
            ofta upprepas år efter år, är en bidragande orsak. Den tekniska
            och ekonomiska utvecklingen har lett till att handelsgödsel används
            i sådan omfattning att tillskotten i givan endast ger mycket marginella
            skördeökningar. Givan skulle utan nämnvärd skördeminskning kunna
            minskas med en fjärdedel, och en minskning till hälften skulle
            kanske minska den aktuella skörden med 10—15 20. Den kraftiga
            användningen av kvävegödsel inom såväl jordbruk som numera också
            inom skogsbruket måste noga uppmärksammas från de miljövår- dande
            myndigheterna och restriktioner sättas in om det visar sig att
            miljö- och sötvattentillgångar hotas. I vad sedan gäller industrin
            så skapas här direkt nya miljöstörningar genom utsläpp till luft
            och vatten av ämnen som i de här förevarande formerna inte finns
            i naturen. I vad slutligen gäller koncentrationen av människorna
            till tätorter så leder denna automatiskt till att avfallet från
            den mänskliga bostadsmiljön inte på ett naturligt sätt kan återgå
            till naturen i ett kretslopp utan i stället leder till allvarlig
            miljöstörning. De föroreningar och det avfall som de boende i
            tätorterna blir av med på ett för dem bekvämt sätt kommer i stället
            att utgöra en belastning på den yttre miljön. Effekterna på både
            den inre och den yttre miljön av industrialismens utveckling i
            Sverige — vilken ju skett under kapitalistiska former — blev så
            småningom av så uppenbart negativ art att det blev en politisk
            nödvändighet för statsmakterna att gripa in och söka reglera utveckling-
            en. Statens naturvårdsverk tillkom år 1967, och 1969 tillkom en
            ny miljöskyddslagstiftning. Vid denna tid hade redan en betydande
            folkrö- relse utvecklats kring miljöfrågorna, en folkrörelse som
            sedan dess ytterligare stärkts. Inom denna miljöopinion möttes
            tillkomsten av en statlig miljövårdsförvaltning som grundade sig
            på en ny miljöskyddslag- stiftning med stora förväntningar. Dessa
            förväntningar kom emellertid att vända sig till kritik, sedan
            det visat sig att verket inte hade möjlighet att agera med utgångspunkt
            i tillgodoseendet av ekologiska krav. Vad man kom att syssla med
            var en ”rimlig avvägning” mellan ekonomiska intressen på ena sidan
            och miljöskyddsintressen på den andra. Den statliga miljövårdsförvaltningens
            beslut fattas efter intim samverkan med berörda ekonomiska partsintressen,
            som har goda möjligheter att före beslutsfattandet väva in sina
            meningar i fråga om rimligheten i besluten. Ett viktigt krav är
            att berörd allmänhet får del av miljömål innan beslut fattas.
            Denna allmänhet måste dels få tillgång till fullständig
          </p>
          <pb facs="riksdagen-motions-pdf/data/1974/mot_1974__508/mot_1974__508-003.pdf"/>
          <fw xml:id="i-S9FBsYESZyVsM5J28N8myQ">
            Mot. 1974:508 3
          </fw>
          <p xml:id="i-V7SmsabyG1c4MiDMfBrX7A">
            information, dels ges möjlighet att uttrycka sin mening till
            den beslutsfattande myndigheten. Inte minst är ett sådant meningsutbyte
            med den berörda allmänheten viktigt då det gäller miljöstörande
            anläggningar av ny typ som exempelvis kärnkraftsverk. Sedan våren
            1973 utger naturvårdsverkets informationsenhet månads- publikationen
            Miljöaktuellt i ca 9 000 ex. Det är givetvis bra att den officiella
            informationen på miljövårdsområdet ökar och tränger ut till en
            bred allmänhet. Men det är lika viktigt att en bred allmänhet
            har verkligt förtroende för den information som ges och att vederbörande
            publikatio- ner står öppna för kritiska debattinlägg från den
            miljömedvetna allmänhetens sida, I statsverkspropositionen för
            budgetåret 1974/75 tas under miljövårdsinformation upp ett reservationsanslag
            på 2 000 000 kr. Ur detta anslag utgår bidrag till ideella naturvårdsorganisationer,
            bl. a. 420 000 kr. till Svenska naturskyddsföreningen. Detta är
            naturligtvis bra. Men vad som inte står i överensstämmelse med
            denna inställning är att man inte ansett sig kunna lösa frågan
            om fristående miljötidskrifters befrielse från mervärdeskatt.
            En sådan befrielse borde kunna göras om den goda viljan verkligen
            fanns.
          </p>
          <p xml:id="i-4pe9XgjTBGBwFr8PE7RaS7">
            Miljöskyddslagstiftningen och det ekonomiska systemet i Sverige
          </p>
          <p xml:id="i-JPQ1Vu99z5WaCMhmQLYahc">
            Målsättningen för svensk miljövård formuleras på följande sätt
            i 1974 års statsverksproposition: ”Miljövårdens främsta uppgift
            är att skapa och garantera en livsvänlig miljö åt nuvarande och
            kommande generationer. Därför måste miljöförstörelsen hejdas och
            förstörd miljö åter ges en acceptabel kvalitet. För att detta
            mål skall nås krävs en aktiv miljöpolitik och ett nära samarbete
            mellan stat, kommuner, näringsliv och enskilda.” Denna målformulering
            ger i sig utrymme för en mycket ambitiös miljöpolitik. Tillgodoser
            då gällande rätt på detta område en sådan målsättning? Studerar
            man miljöskyddslagen, miljöskyddskungörelsen och förarbetena till
            dessa kommer man fram till att möjligheten i och för sig kan finnas
            men att lagtexten inte ger något besked. Ansvaret har därmed delegerats
            i händerna på bedömare som inte är politiskt ansvariga. Undersöker
            man vilka faktorer som kan påverka dessa bedömare kommer man över
            till det ekonomiska system inom vars ram de aspekter skall avvägas
            som fäller utslaget i beslutsprocessen. Ekonomin i Sverige är
            helt dominerad av privatkapitalism. Även den statliga delen arbetar
            under kapitalismens villkor inom ramen för en totalekonomi och
            styrs av marknadsmekanismer. I detta system följer av dess egen
            natur att varje enskilt företag eller grupp av företag i första
            hand ser till sina egna snävt företagsekonomiska intressen och
            sina möjligheter att med vinstmaximering som ledmotiv kunna konkurrera
            på marknaden både nationellt och internationellt. Det är därför
            knappast realistiskt att anta att företagarna själva skall ta
            långsiktiga miljöhänsyn i enlighet med den målformulering som
            statsmakterna säger sig vilja uppnå. Tvingande åtgärder måste
            därför till från samhällets sida.
          </p>
          <pb facs="riksdagen-motions-pdf/data/1974/mot_1974__508/mot_1974__508-004.pdf"/>
          <fw xml:id="i-UbXwrZbG5QSBcXjA8Py4QL">
            Mot. 1974:508 4
          </fw>
          <p xml:id="i-SAJkRb3kjPBK6YUiRv7ecX">
            I omedelbar anslutning till meningarna med målformuleringen uttryc-
            ker departementschefen önskvärdheten av samarbete mellan staten
            och näringslivet. Under rådande ekonomiska maktförhållanden i
            samhället kan ett sådant samarbete lätt leda till utpressning
            från kapitalets sida mot samhället. Detta kan bl. a. komma till
            uttryck då det gäller kostnaderna för miljövården. I 1974 års
            statsverksproposition anför statens naturvårdsverk: ”Inom vissa
            branscher har miljövårds- och sysselsättningsintressena kommit
            i motsättning. Det gäller företrädesvis branscher där en omodern
            produk- tionsteknik används och där lösningarna av miljövårdsproblemen
            ställer sig så dyra att en nedläggning är ett näraliggande alternativ.
            Kostnaderna för samhället kan dock bli mycket större vid en nedläggning
            jämfört med statliga bidrag till de miljövårdsinvesteringar som
            krävs. Miljövårdsinsat- serna består i dessa fall ofta i en omläggning
            och modernisering av processinriktningen och apparaturen.” Det
            är således möjligt för privatkapitalistiska industriföretag att
            försumma både miljövårdsinsatser och modernisering av företagen
            och sedan under nedläggningshot frampressa 50 Z bidrag från staten
            till nyinvesteringar. Trots att huvudprincipen, enligt departementschefen,
            skall vara att miljövårdskostnaderna utgör en del av produktionskostna-
            den så har under den snart gångna femårsperioden anvisats 720
            milj. kr. av statsmedel till miljövårdande åtgärder inom industrin.
            För nästa budgetår 1974/75 föreslår departementschefen ett reservationsanslag
            om 50 000 000 kr. till miljövårdande åtgärder inom industrin.
            Vänsterpartiet kommunisterna yrkade vid motsvarande anslag under
            1973 års riksdag ett till 10 000 000 kr. nedräknat belopp, vilket
            skulle förbehållas småföreta- gare efter särskild prövning. Av
            det här sagda torde framgå att miljöfrågorna inte kan lösas bara
            genom samarbete mellan statsmakten och de privatägda företagen.
            En övergripande statlig styrning måste till, som utgår från en
            total samhällsekonomisk kalkyl. Folkflertalets intresse av en
            livsvänlig miljö åt nuvarande och kommande generationer kommer
            i motsättning till kapitalägarnas intresse av maximal profit i
            första hand till nuvarande generation kapitalister. I detta läge
            måste enligt motionärernas mening folkets väl gå före storfinansens.
            Mot bakgrund av det ovan anförda i fråga om de ekonomiska makthavarnas
            möjligheter att påverka genomförandet av en miljöpolitik i folkets
            intresse framstår behovet av en preciserad, objektiv och bindande
            miljöskyddslagstiftning med särskild skärpa. Den nuvarande vagt
            formule- rade miljöskyddslagstiftningen, som i praktiken överlämnar
            viktiga avgöranden till icke politiskt ansvariga ämbetsmän, måste
            överarbetas och ges ett mera detaljerat och precist innehåll.
            Antagandet av en sådan miljöskyddslag skulle på ett helt annat
            sätt binda beslutsfattarna och lägga huvudansvaret på lagstiftaren,
            riksdagen, som är politiskt ansvarig. Omarbetningen av miljöskyddslagen
            måste grunda sig på det ekolo- giska betraktelsesättet och på
            en total samhällsekonomisk kalkyl där även näringslivets negativa
            långtidseffekter på miljön samt dess förbrukning av icke förnybara
            naturresurser innefattas 1 kalkylen.
          </p>
          <pb facs="riksdagen-motions-pdf/data/1974/mot_1974__508/mot_1974__508-005.pdf"/>
          <fw xml:id="i-LfkVUAxSQpdQPF4HSaLn3i">
            Mot. 1974:508 3
          </fw>
          <p xml:id="i-BHE9rdHCwKWxkRfQPKCk3F">
            Kunskapsunderlaget inom miljöområdet måste vidgas
          </p>
          <p xml:id="i-CNkwuEtcPiHkcpbVBS6fJM">
            I fysiska riksplaneringens debetänkande ”Hushållning med mark
            och vatten” anförs följande: ”Den fysiska samhällsplaneringen
            bör ges en långsiktig inriktning som ligger i linje med det handlande
            som från ekologiska utgångspunkter ter sig rationellt i ett längre
            perspektiv. Olika handlingsalternativ, t. ex. alternativa lokaliseringar
            av industri, vattendra- gens långsiktiga användning, olika markanvändningssätt
            osv., bör helst kunna prövas i ekologiska ”totalmodeller”. Innan
            detta kan ske måste emellertid en omfattande information om ekosystemets
            uppbyggnad, regleringsmekanismer och stabilitetsgränser ställas
            samman, vilket tar lång tid. Det är emellertid angeläget att den
            fortsatta fysiska riksplaneringen, och för övrigt all samhällsplanering,
            så snart som möjligt kan grundas på ett mera genomarbetat ekologiskt
            underlag. Från denna synpunkt är en modellutveckling i vilken
            delmiljöerna luft, mark, vatten och levande organismer (inklusive
            människan) förs samman i en översiktlig helhetsmo- dell angelägen.
            En sådan modell kan successivt förfinas allteftersom nya data
            från den ekologiska forskningen växer fram.” Detta är som vi ser
            det ambitiösa och riktiga synpunkter. Men är det kanske också
            här på samma sätt att de rådande ekonomiska maktförhål- landena
            lägger hinder i vägen för ett förverkligande? Riksplanen i den
            form den hittills fått är inte en allmän plan för hushållning
            med mark och vatten. Den är endast ett inventeringsunderlag avsett
            att användas i de speciella lägen då kapitalintressen och samhällsintressen
            vill göra anspråk på samma fysiska objekt. Även här kommer ”avvägningsprincipen”
            att användas vid avgörandena så länge som inte en modell finns
            för fattande av objektiva beslut med tillgodoseende av ekologiska
            krav. Skall underlag för ett dylikt beslutsfattande kunna framtas
            inom rimlig tid, så behöver forskningen på miljöområdet väsentligt
            utökas och ges större resurser. Då regeringen har för avsikt att
            till 1974 års vårriksdag lägga en särskild proposition i vilket
            anslaget till miljövårdsforskningen ingår, kan det finnas anledning
            att då återkomma i anslagsfrågan.
          </p>
          <p xml:id="i-NytyYJExg4TQGDPHRir86m">
            Sammanfattning
          </p>
          <p xml:id="i-AYP6ayo3S1dAYfUyMAfLRf">
            Målsättningen för miljöpolitiken, som den deklareras i statsverksproposi-
            tionen, ger utrymme för en progressiv miljöpolitik i folkets intresse
            — men strukturen i det kapitalistiska ekonomiska systemet lägger
            hinder i vägen för genomförandet som kan övervinnas endast med
            en politik som leder över till planekonomi och socialism.
          </p>
          <p xml:id="i-TeBj5Km5QrZeJ9fFb8kVj4">
            Miljöskyddslagen, som skall utgöra den legala grunden för samhällets
            agerande på miljövårdsområdet, är nu vag och opreciserad. Det
            tvingar tillämparna, som är politiskt ej ansvariga ämbetsmän,
            att i realiteten fatta politiska beslut. Därför måste miljöskyddslagen
            omarbetas och preciseras.
          </p>
          <p xml:id="i-TB6LUJm16cb7dhZ1BGPoh6">
            Miljövårdsförvaltningen måste ges en sådan struktur och ett sådant
            funktionssätt att dess oväld — så långt man kan tala om oväld
            i ett
          </p>
          <pb facs="riksdagen-motions-pdf/data/1974/mot_1974__508/mot_1974__508-006.pdf"/>
          <fw xml:id="i-4JgFfgEZAMMSNqbjUzKk1g">
            Mot. 1974:508 6
          </fw>
          <p xml:id="i-sPRv8TxL7EoPLLus6p21C">
            klassamhälle — för folkets stora flertal framstår som oomtvistad.
          </p>
          <p xml:id="i-G5AE26jKs5bGKsbuyYmftY">
            Miljövårdsforskningen måste ges väsentligt ökade resurser, och
            erfarenhe- ter från samma forskning i andra länder noga beaktas.
          </p>
          <p xml:id="i-K1aq4iDaP5gtypNXmPH66b">
            Naturresurserna i landet måste underkastas en långsiktig hushållnings-
            plan. Ledmotiv måste härvid vara vidmakthållande av ett uthålligt
            jord- och skogsbruk samt en industristruktur som inte lamslås
            vid störningar i utrikeshandeln.
          </p>
          <p xml:id="i-NGSAKmzraqDfQZuUJW7Hho">
            Planeringen måste bygga på en bakomliggande ideologi som är bindande
            för det planpolitiska systemet, vilket inte är fallet med den
            år 1972 antagna riksplanen. En ny riksplan måste innefatta krav
            på en avancerad teknologi inom produktionen med slutna system
            och återanvändning av material. Utsläppen måste göras så små att
            de flesta industrier inte blir geografiskt bundna i sin lokalisering
            till följd av sina miljöstörningar. Detta har stor betydelse för
            det svenska inlandets framtid.
          </p>
          <p xml:id="i-S5iFNiqiC51sxqvxc65akh">
            Internationellt bör Sverige, som av stormaktsblocken obunden
            alliansfri nation, verka som en aktiv pådrivare i alla de internationellt
            övergripande miljöproblemen.
          </p>
          <p xml:id="i-VbgDw6dJd4BuVwSCpeTYi">
            Hemställan
          </p>
          <p xml:id="i-BAwjXx1NF2o2TBCkeTawwr">
            Med hänvisning till det anförda föreslås 1. att riksdagen hos
            regeringen hemställer om omarbetning, precisering och förslag
            beträffande miljöskyddslagen med en sådan inriktning att ekologiska
            miljöaspekter beaktas och en objektiv beslutsprocess i miljöärendena
            eftersträvas med sam- hällsekonomisk optimering som målsättning,
            2.att riksdagen under H 12 i propositionen 1974:1 bilaga II, jordbruksdepartementet,
            som reservationsanslag anvisar ett till 10 000 000 kr. nedräknat
            belopp, vilket skall förbehållas småföretagare inom industrin
            efter särskild behovsprövning.
          </p>
          <p xml:id="i-6eRpUAsyJPe6ox4BSLJjqE" type="date">
            Stockholm den 24 januari 1974
          </p>
          <div xml:id="i-GfHdwc8G5ggWKQTE4mhZR3" type="signatureBlock">
            <list xml:id="i-6X6EAscLfY8CakSpWxrxuo">
              <item xml:id="i-XoUD7Y1uu88d9ayJfG7ihZ" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
            </list>
          </div>
          <p xml:id="i-UJ9MKi1Ntb3gLp8EedM3pK">
            LARS WERNER (vpk) JOHN MAGNUSSON (vpk) i Tyresö i Kristinehamn
            EIVOR MARKLUND (vpk) NILS BERNDTSON (vpk) PER ISRAELSSON (vpk)
            BERTIL MÅBRINK (vpk)
          </p>
          <p xml:id="i-FTs3dHhBfbV3NooEfGAMsN">
            GUSTAV LORENTZON (vpk)
          </p>
        </div>
      </div>
    </body>
  </text>
</TEI>
