<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__119/mot_1958_a_fk__119-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 119 år 1958
          </p>
          <p>
            Nr 119
          </p>
          <p>
            Av fru Gärde Widemar, om antagande av ny ärvdabalk.
          </p>
          <p>
            Innehållet i 1734 års lag håller sedan några år på att successivt
            förnyas. Icke minst har detta gällt de familjerättsliga balkarna
            i lagen. 1920 kom den nya giftermålsbalken till. 1949 sammanfördes
            lagstiftningen om föräld- rar och barn i en helt nytillkommen
            föräldrabalk. Nästa steg i detta arbete är ett likartat kodifieringsarbete,
            som avser lagstiftningen om arv, testa- mente, bouppteckning m.
            fl. hithörande frågor; lagreglerna härom skola samlas i en ny
            ärvdabalk. Förslag till en sådan lagstiftning avgavs den 15 februari
            1954 av ärvdabalkssakkunniga. Förslaget innebar huvudsakligen
            en kodifiering av gällande rätt men innehöll dessutom vissa nyheter,
            bl. a. med avseende å faderskapsreglerna, adoption samt i fråga
            om utomäkten- skapliga barns arvsrätt. Förslagen hade tillkommit
            under nordiskt samar- bete, och även under det vidare departementala
            beredningsarbetet fortsattes det nordiska samarbetet, icke minst
            med avseende å reglerna om adoption. En lagrådsremiss iordningställdes
            under sommaren 1955. Tanken var att 1956 års riksdag skulle föreläggas
            ifrågavarande lagstiftningsärende. Emel- lertid framställde lagrådet
            i sitt yttrande den 2 december 1955 vissa anmärk- ningar mot förslaget
            särskilt i vad avsåge utomäktenskapliga barns arvsrätt. Dessa
            erinringar, som framför allt tog sikte på den efterlevande makens
            för- svagade ställning i de fall, då utomäktenskapliga barn gjorde
            anspråk på den avlidne makens kvarlåtenskap, ledde till att regeringen
            efter förnyat övervägande fann lagförslaget icke böra föreläggas
            riksdagen i då förelig- gande skick. Förslaget har sålunda vilat
            i mer än två år. Härigenom har såväl ett i och för sig önskvärt
            kodifieringsarbete som positiva reformer rörande adoption, varom
            enighet rått, kommit att uppskjutas. Motivet här- för har varit
            att ett 1956 inlett arbete om efterlevande makes ställning borde
            avvaktas, innan något åtgjordes beträffande ärvdabalksförslaget.
            I ett interpellationssvar i första kamaren den 29 maj 1957 framhöll
            då- varande chefen för justitiedepartementet, att enligt hans
            mening ett nytt omarbetat förslag till ärvdabalk kunde föreläggas
            riksdagen först då resul- tatet av nyss nämnda utredning förelåge.
            Han var sålunda av den uppfatt- ningen att samtliga reformer borde
            genomföras i ett sammanhang. Inter- pellationssvaret slutade med
            uttalanden om att han ansåge klart, att frågan om en ny ärvdabalk
            inte borde uppskjutas på lång tid, men att han trodde att det
            inte skulle behöva bliva ett längre uppskov med denna reform,
            utan att det skulle visa sig möjligt att inom en någorlunda snabb
            framtid fram-
          </p>
          <pb facs="riksdagen-motions-pdf/data/1958/mot_1958_a_fk__119/mot_1958_a_fk__119-002.pdf"/>
          <p>
            -
          </p>
          <p>
            Motioner i Första kammaren, nr 119 år 1958 17
          </p>
          <p>
            lägga förslag till en ny ärvdabalk, som inte bara utgjorde kodifiering
            av nu gällande bestämmelser utan som också innebure en tillfredsställande
            lösning av faderskapsreglerna och frågan om utomäktenskapliga
            barns arvsrätt. Den nuvarande departementschefen hade i ett interpellationssvar
            i andra kammaren den 6 december 1957 tillfälle återkomma till
            ämnet. Frågan gällde då närmast huruvida adoptionsreglerna borde
            utbrytas till särbehandling. Han angav i sitt svar, att han i
            likhet med sin företrädare ansåge att hela lagkomplexet helst
            borde genomföras på en gång, men ville understryka att längre
            uppskov om möjligt borde undvikas. Då det emellertid visat sig,
            att frågan om efterlevande makes arvsrätt komme att draga ut på
            tiden — statsrådet nämnde gissningsvis en tid av tre till fyra
            år — syntes nya vägar böra övervägas. Valet stod då mellan att
            antingen i särskild lagstiftning ändra adoptionsreglerna eller
            att förelägga riksdagen lagförslaget till ärvda- balk utom såvitt
            avser frågan om de utomäktenskapliga barnens arvsrätt. Ett val
            mellan dessa båda möjligheter torde böra utfalla till förmån för
            alternativet att nu antaga ärvdabalken i det föreliggande skicket
            med den ändringen, att i vad avser utomäktenskapliga barns arvsrätt
            de hittills- varande reglerna provisoriskt bibehållas i avvaktan
            på att pågående utred- ningsarbete slutföres och de jämkningar,
            som därvid kunna befinnas nöd- vändiga, kunna föreläggas riksdagen.
            Med denna lösning vinnes dels att ärvdabalken kommer till stånd,
            dels att adoptionsreformen genomföres. Den- na metod måste vara
            att föredraga framför en lösning som ger endast den sistnämnda
            vinsten. Att nu uppehålla hela frågan om ärvdabalkens an- tagande
            ytterligare ett icke överblickbart antal år i avvaktan på ett
            tids- ödande utredningsarbete, som syftar till en reform av hela
            giftermålsbal- ken, synes knappast försvarligt. Ärvdabalksförslaget
            föreligger i närvarande stund från departementets sida i slutbearbetat
            skick i en i korrektur tryckt lagrådsremiss. Lagrådets yttrande
            föreligger ävenledes. Det enda ytterligare arbete, som nu återstår,
            torde sålunda vara att i det till lagrådet remitterade förslaget
            ersätta de be- stämmelser, som avse utomäktenskapliga barns arvsrätt,
            med gällande lags bestämmelser i ämnet. Detta tekniska arbete
            torde kunna utföras i veder- börande lagutskott. Under angivna
            förhållanden torde en behandling av ärvdabalksförslaget kunna
            komma till stånd redan vid innevarande riksdag. Därest förberedelse-
            arbetet med frågans behandling i utskottet upptages så snart som
            möjligt, bör ärendets behandling kunna påbörjas redan under riksdagens
            vårsession och i vart fall slutföras under höstsessionen. Självfallet
            bör under utskotts- arbetet kontakt hållas med justitiedepartementet.
            Under hänvisning till vad sålunda anförts hemställes, att riksdagen
            måtte för sin del antaga det under 1955 till lagrådet remitterade
            förslaget till ärvdabalk med de änd- ringar däri, som föranledas
            av att reglerna såvitt angår
          </p>
          <pb facs="riksdagen-motions-pdf/data/1958/mot_1958_a_fk__119/mot_1958_a_fk__119-003.pdf"/>
          <p>
            Motioner i Första kammaren, nr 119 år 1958
          </p>
          <p>
            utomäktenskapliga barns arvsrätt böra tills vidare utfor- mas
            i överensstämmelse med nu gällande bestämmelser.
          </p>
          <p>
            Stockholm den 24 januari 1958
          </p>
          <p>
            Ingrid Gärde Widemar
          </p>
        </div>
      </div>
    </body>
  </text>
</TEI>
