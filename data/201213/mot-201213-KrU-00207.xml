<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00207">
  <teiHeader>
    <fileDesc>
      <titleStmt>
        <title>Idrott</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrott</title>
          <idno type="rdwebb">H002Kr207</idno>
          <rs type="number">Kr207</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr207/text</ref>
          <ref type="dokument_url_html">http://data.riksdagen.se/dokument/H002Kr207</ref>
          <ref type="dokumentstatus_url_xml">http://data.riksdagen.se/dokumentstatus/H002Kr207</ref>
          <ref type="doc">http://data.riksdagen.se/fil/47434DEC-7195-4EC7-B7F9-03E68CF1BFD0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8a6CY8nm8Jq5J6DTVy4BNU" type="signed"/>
        <correspContext corresp="i-8a6CY8nm8Jq5J6DTVy4BNU">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-SwEx7ttqBoosfpRWDmxsMS" type="numbering">
          <date when="2012-09-28"/>
        </correspAction>
        <correspAction xml:id="i-HgmTrwofHWCtnSheZeBADm" type="submission">
          <date when="2012-09-26"/>
        </correspAction>
        <correspAction xml:id="i-BnkGDStnefp8mWDALgGadR" type="transfer">
          <date when="2012-09-26"/>
        </correspAction>
        <correspAction xml:id="i-DcX6oYMpSz4WSekivrfVNM" type="assigned"/>
        <correspContext corresp="i-DcX6oYMpSz4WSekivrfVNM">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-3Aq8VaM77KBXKGeed7VXJD" type="TOC">
          <head xml:id="i-SZ6gXEHgK6GZodHHv2KmKD">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Näridrottsplatser, idrottsanläggningar och arenor för idrott
              4
            </item>
            <item>
              5 Idrott för äldre 4
            </item>
            <item>
              6 En jämställd idrott 5
            </item>
            <item>
              7 Hbt-frågor och diskriminering 6
            </item>
            <item>
              8 Idrott och miljö 6
            </item>
            <item>
              9 Idrott och rörelse i skolan 7
            </item>
            <item>
              10 Ansvarsfull spelpolitik med koppling till idrottsrörelsen
              7
            </item>
            <item>
              11 Internationella arrangemang 8
            </item>
          </list>
        </div>
        <div type="motProposal" subtype="förslag">
          <head xml:id="i-EpUF7mmRikmUD83trJJgsV">
            2 Förslag till riksdagsbeslut
          </head>
          <list style="ol">
            <item xml:id="i-WLE25z1PaGZLmk2yGE1TYK">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag om
              hur äldres tillgång till idrott och fysisk aktivitet ska säkras
              i hela landet.
            </item>
            <item xml:id="i-EWQpVyinX3xAwKvzF1TBfi">
              Riksdagen tillkännager för regeringen som sin mening vad som
              anförs i motionen om att staten i sin bidragsgivning bör poängtera
              vikten av fortsatt arbete för en jämställd idrott.
            </item>
            <item xml:id="i-YE8LSZRvug3swFRqYR2DuN">
              Riksdagen tillkännager för regeringen som sin mening vad som
              anförs i motionen om att regeringen i sin bidragsgivning bör uppmärksamma
              att idrottsrörelsen behöver ökad kunskap vad gäller trakasserier
              och diskriminering på grund av sexuell läggning, könsidentitet,
              funktionsnedsättning eller etnicitet.
            </item>
            <item xml:id="i-EUDApWgpsLhd3Gu8pMJLhn">
              Riksdagen tillkännager för regeringen som sin mening vad som
              anförs i motionen om att regeringen i sin bidragsgivning bör uppmärksamma
              idrottsrörelsens miljöarbete.
            </item>
            <item xml:id="i-DcEbdK86fJkRjg8y7CQ76m">
              Riksdagen tillkännager för regeringen som sin mening vad som
              anförs i motionen om att skolpersonalen bör ges kompetensutveckling
              i hur man kan integrera fysisk aktivitet i skoldagens samlade
              aktiviteter. 1
            </item>
            <item xml:id="i-WD6absmkTwJzjoQzmwc9gj">
              Riksdagen tillkännager för regeringen som sin mening vad som
              anförs i motionen om internationella arrangemang och de negativa
              och positiva effekter som uppkommer.
            </item>
          </list>
          <p xml:id="i-T6nCeSF4AB9sPAc3NrZdz7">
            1 Yrkande 5 hänvisat till UbU.
          </p>
        </div>
        <div type="motContent">
          <head xml:id="i-KSZCA5GXSR7So3Kj1EEhkk" type="h1">
            3 Inledning
          </head>
          <p xml:id="i-TNoju5j7xVMo3o16gZg8AK">
            Vänsterpartiet konstaterar att idrottsrörelsen är vårt lands
            största folkrörelse med cirka tre miljoner medlemmar och över
            en halv miljon ideella ledare. Vi kan också konstatera att den
            svenska modellen lett till makalösa framgångar inom den internationella
            idrotten.
          </p>
          <p xml:id="i-Qwm4r1ShrPHRxYXRTKMxBX">
            Den svenska idrottsrörelsen tar också ett stort ansvar när det
            gäller att få många att komma i gång med fysiska aktiviteter av
            varierande slag och utifrån olika intressen och möjligheter för
            den enskilde. Riksidrottsförbundet (RF) upprätthåller väl fungerande
            kontakter med de politiska organisationerna, vilket ger möjlighet
            till ett stimulerande utbyte av idéer med respekt för de olika
            rollerna. RF har antagit en rad olika program på en rad områden,
            t.ex. etikfrågor, jämställdhet och frågor om sexuell läggning.
          </p>
          <p xml:id="i-EED34CF72tWSk7KcxenEBh">
            De svenska idrottsframgångarna kan till stor del hänföras till
            det ideella engagemanget, där en stor bredd av idrottsutövare
            från barn- och ungdomsåren ger en imponerande topp, som i sin
            tur inspirerar nya utövare att komma in i idrotten. I detta sammanhang
            är det viktigt att lyfta fram att alla ska kunna idrotta, att
            arenor och anläggningar finns på rimligt avstånd, att det inte
            kostar för mycket att delta osv.
          </p>
          <p xml:id="i-7k1V4CJPvcYEnguMbTaeik">
            Idrotten stimulerar många till fysisk aktivitet, vilket främjar
            folkhälsan. Folkhälsoarbetet som idrottsrörelsen bidrar med sparar
            stora summor pengar varje år genom att förebygga olika former
            av livsstilsrelaterade sjukdomar. Dessutom bidrar det ideella
            idrottslivet till det brottsförebyggande arbetet, dels genom att
            vara tillgängligt som en alternativ och vettig fritidssysselsättning,
            dels genom att fler människor rör sig i olika områden vid olika
            tider. Det är bl.a. därför rimligt med ett långsiktigt samhälleligt
            stöd till idrotten, som inte görs beroende av hur spelmarknaden
            utvecklas.
          </p>
          <p xml:id="i-G9bVCuXb6VF46zxgsafJVM">
            Vi betonar att den statliga bidragsgivningen till idrotten ska
            utformas med respekt för idrottsrörelsens självständighet och
            oberoende men med tydliga uppsatta mål som står i samklang med
            de grundläggande värderingarna i vårt samhälle. Staten kan ställa
            upp vissa mål för bidragsgivningen, men det är upp till idrottsrörelsen
            att bestämma hur målen ska uppnås. Vi kan dock genom politiska
            beslut underlätta för idrottsrörelsen att ge alla, både unga och
            gamla, möjligheter att idrotta på rättvisa villkor och inte låta
            den egna plånboken styra människors möjligheter till att idrotta
            och aktivera sig.
          </p>
          <p xml:id="i-22mS1jaGM7xwcKHb7dMLCq">
            På senare tid har röster hörts för att låta privata bolag ta
            makten i klubbar och föreningar. Kravet har varit att RF:s 51-procentsregel
            avskaffas. Idrottsklubbarna kan driva en del av sin verksamhet
            som aktiebolag men regeln slår fast att föreningens medlemmar
            då ska ha majoritet i bolagen. Därigenom garanteras att det är
            medlemmarna som bestämmer, inte de investerare som har köpt delar
            av aktiebolaget för att tjäna pengar. Vi är mycket glada att RF
            fortfarande håller fast vid att 51-procentsregeln ska vara kvar
            så att inte demokratin i landets största folkrörelse urholkas.
            Föreningsdemokratin lär miljontals svenskar hur demokrati fungerar
            i praktiken, men den har dessutom ett stort värde i sig. Ju fler
            samhällsområden som är demokratiskt styrda, desto mer demokratiskt
            blir det samhälle vi lever i. Och tvärtom minskar demokratins
            omfattning i Sverige för varje område där makten fördelas efter
            plånboken istället för demokratins princip om att varje person
            har en röst och ingen har fler.
          </p>
          <head xml:id="i-RZPDkYpdtbtek24VydHhAi" type="h1">
            4 Näridrottsplatser, idrottsanläggningar och arenor för idrott
          </head>
          <p xml:id="i-NfppauoQ9bf1PeabCYyCKW">
            I samhällsplaneringen är det viktigt att det säkerställs att
            det ska finnas utrymme och möjlighet till lek, fysisk rörelse
            och spontanidrott på t.ex. skolor och i våra bostadsområden. Undersökningar
            visar, enligt RF, att t.ex. förskolebarn sällan rör sig mer än
            50150 meter från hemmet på egen hand. I åldern 79 år utökas visserligen
            avstånden men inte mer än upp till ca 400 meter. Trots detta är
            det fortfarande inte ovanligt att nya bostadsområden planeras
            och uppförs utan någon tanke på att i närområdet skapa möjlighet
            till fysisk rörelse. Detta är förstås ohållbart om vi vill möjliggöra
            att fler blir fysiskt aktiva. Grönytor, lekparker och framför
            allt näridrottsplatser behöver finnas i sett ur barnets perspektiv
            närheten av det egna hemmet.
          </p>
          <p xml:id="i-FoNXkq5WTYt8VbpcC1hcb8">
            Näridrottsplatser, dvs. små och flexibla idrottsanläggningar
            som inte utgår från organiserad idrottsverksamhet utan som inbjuder
            till spontan fysisk rörelse, är värda att pröva. Ansvaret att
            bygga sådana torde i första hand ligga på kommunerna men med benäget
            bistånd från staten. Men även i övrigt är det av stor vikt att
            säkerställa en god tillgång till idrottsplatser, idrottsanläggningar
            och idrottsarenor som inbjuder till idrottsutövande i ett stort
            spektrum av idrotter, oavsett om dessa idrotter sett till antalet
            utövare domineras av kvinnor/flickor eller män/pojkar.
          </p>
          <p xml:id="i-3CaPKwLqrmogi8x5tbJqUW">
            När det gäller tillgänglighet till idrottsanläggningar är vi
            långt från målet. Att upprusta och göra idrottsanläggningar tillgängliga
            runt om i landet borde vara en mycket prioriterad uppgift. Det
            är självklart att alla ska ha samma möjlighet att använda alla
            gemensamhetsanläggningar. Idrott för personer med olika typer
            av funktionsnedsättningar är ett eftersatt område och här finns
            mycket att göra.
          </p>
          <p xml:id="i-3HtXrQMMA7zurdJaa92Yu6">
            I detta sammanhang blir de statliga bidragen till kommunerna
            en oerhört viktig finansieringskälla och vi anser att statsbidragen
            till kommunerna ska öka och värdesäkras. På så sätt förbättras
            även kommunernas möjligheter i framtiden att tillgodose de behov
            som finns för att långsiktigt uppfylla kommunmedborgarnas behov
            av aktiviteter, idrottsliv m.m. Att uppföra och upprusta idrottsanläggningar
            är också en fråga om att skapa arbetstillfällen.
          </p>
          <head xml:id="i-SAV4kcvFQK3YtYcbeFtfqL" type="h1">
            5 Idrott för äldre
          </head>
          <p xml:id="i-JxbvyDxWnPhNtnV9yevAZF">
            Äldre är en grupp som ofta förbises när det gäller idrott och
            därför vill vi uppmärksamma denna fråga extra. Ny forskning visar
            att det är möjligt att bygga muskelmassa upp till 90-årsåldern.
            Ett välkänt faktum är att äldre som tränar aktivt på olika sätt
            också mår bättre. Självklart är det inte bara muskelmassan som
            stimuleras vid fysisk aktivitet utan det handlar också om rörlighetsträning
            och balans, något som väsentligt kan minska antalet fallolyckor.
            Det är extra viktigt för kvinnor eftersom riskerna för just kvinnor
            att skadas vid fallolyckor är större än för män. I Stockholm har
            det byggts en lekplats för seniorer, dvs. en spontanidrottsplats
            med möjligheter till såväl styrketräning som balansövningar och
            mycket annat. Förutom träningen ger sådana platser möjlighet att
            på ett tryggt och positivt sätt behålla och skapa sociala kontakter.
          </p>
          <p xml:id="i-JLhmycPBSYuUQYHrCCqkD5">
            Simning och vattengymnastik är bra sätt att hålla sig i rörelse
            utan att riskera belastningsskador. Givetvis måste simhallar och
            andra idrottsanläggningar vara anpassade så att de är tillgängliga
            även för dem som är mindre rörliga. På äldreboenden och trygghetsboenden
            finns ofta möjlighet till rörelsegymnastik. Många pensionärsorganisationer
            samverkar med kommersiella gymkedjor för att ge sina medlemmar
            bra möjligheter till träning.
          </p>
          <p xml:id="i-5UZDY3BKea36YoMiqAnSZw">
            Det är bra men det räcker inte, särskilt inte för pensionärer
            med låga inkomster. En strategi för att ge äldre rätt och möjlighet
            till idrott borde finnas i alla kommuner. Regeringen bör återkomma
            med förslag till hur äldres tillgång till idrott och fysisk aktivitet
            ska säkras i hela landet. Detta bör riksdagen som sin mening ge
            regeringen till känna.
          </p>
          <head xml:id="i-LJ5zMtkRZqcBhXekteZVa6" type="h1">
            6 En jämställd idrott
          </head>
          <p xml:id="i-Nz34EfYJ675Pwx7zKD98Hp">
            Idrottsrörelsen har i nära 30 år arbetat för en jämställd idrott.
            Jämställdheten ska genomsyra hela idrottsrörelsen. RF konstaterar
            dock att det är långt kvar innan detta mål kan anses uppnått.
            Kvinnor och flickor utgör fortfarande en minoritet av idrottsföreningarnas
            medlemmar och av specialförbundens styrelser. Ordförandeskapet
            är fortfarande till stor del förbehållet männen. Även bland landslagstränare
            och förbundskaptener dominerar männen kraftigt. Konsekvensen av
            den manliga dominansen inom idrottsrörelsen blir bl.a. att män
            och pojkar gynnas vid fördelningen av resurser på kvinnors och
            flickors bekostnad.
          </p>
          <p xml:id="i-61vscxSAFSV5UaPuP32hB5">
            Könsmaktsordningen, där män generellt överordnas kvinnor, genomsyrar
            hela samhället och idrottsrörelsen är inget undantag. Sexismen
            och objektifieringen inom idrotten drabbar främst kvinnor. Det
            är inte ovanligt att kvinnor uppmanas att uppträda i åtsmitande
            kläder för att tillfredsställa t.ex. sponsorer. En annan återkommande
            och tröttsam diskussion är den om det finns manliga respektive
            kvinnliga idrotter, dvs. idrotter som anses vara mer eller mindre
            lämpliga utifrån kön. Allt detta är uppenbara tecken som visar
            att idrotten fortfarande styrs av en tydlig manlig norm, som idrottskvinnor
            och deras idrottsutövande ständigt relateras till. Vänsterpartiet
            menar att alla kvinnor och män, flickor och pojkar självfallet
            ska ha rätt och uppmuntras till att utöva vilka idrotter de vill!
          </p>
          <p xml:id="i-XpUxKDwim1dB3JTqhFtbcu">
            RF antog en jämställdhetsplan 1989 som sedan återkommande har
            uppdaterats. Olika projekt har genomförts och RF har gett ut rapporten
            Idrott, kön och genus en kunskapsöversikt, som på ett genomgripande
            och initierat sätt tar upp skillnaden i förutsättningar för mäns
            och kvinnors idrottande med en genomgång av genusteoretiska och
            filosofiska perspektiv. Även om idrottsrörelsen således gjort
            mycket för att nå jämställdhetsmålet återstår ändå mycket att
            göra. Inte minst behöver alla goda idéer och insikter på central
            nivå nå ut i alla distrikt, föreningar, styrelser och omklädningsrum.
            Staten bör stödja detta och bör därför i sin bidragsgivning poängtera
            vikten av fortsatt arbete för en jämställd idrott. Detta bör riksdagen
            som sin mening ge regeringen till känna.
          </p>
          <head xml:id="i-DnZxi9dqSCz8pi9BkrFiWP" type="h1">
            7 Hbt-frågor och diskriminering
          </head>
          <p xml:id="i-Kgsj2CvdT9tRkPTHRgQ5xh">
            Även inom idrotten förekommer trakasserier och diskriminering
            på grund av sexuell läggning, könsidentitet, funktionsnedsättning,
            hudfärg eller etnicitet. Arbetet fortgår inom idrottsrörelsen
            för att motarbeta detta, men mycket finns kvar att göra. I olika
            sammanhang återkommer kränkande ordväxlingar som anspelar på sexuell
            läggning eller etniskt ursprung. Detta är inte acceptabelt, lika
            lite inom idrotten som i andra sammanhang. Det som behövs är ökade
            utbildningsinsatser för att öka kunskapen i dessa frågor, och
            staten bör poängtera detta när det gäller fortsatt bidragsgivning.
            Detta bör riksdagen som sin mening ge regeringen till känna.
          </p>
          <head xml:id="i-GuAmebbkVgBBDs7ggHFDBs" type="h1">
            8 Idrott och miljö
          </head>
          <p xml:id="i-PGxgN7KZbEkEASRyS6zL7x">
            Miljöfrågorna i allmänhet och klimatfrågorna i synnerhet måste
            också belysas inom idrotten. En speciellt uppmärksammad del inom
            idrotten är motorsporten. I dag arbetar man mer målmedvetet, men
            det finns fortfarande mycket att göra. Med ett mer utvecklat miljöarbete,
            där motorsporten förhoppningsvis kan gå i täten, kan idrotten
            även på detta område bli en förebild. Det krävs dock att förväntningarna
            från staten blir tydliga och att man uppmärksammar detta i bidragsgivningen.
          </p>
          <p xml:id="i-BeCeqLvm3NdK3oE8AXAAZJ">
            Samåkning och möjligheterna till att använda kollektivtrafiken
            kan vara exempel på hur idrotten kan organisera sin verksamhet
            för att ännu mer uppmärksamma miljöfrågorna. En väl utbyggd kollektivtrafik
            även på kvällar och helger är en förutsättning för att även idrottsrörelsen
            ska bli mer klimatsmart. Samarbete med miljöorganisationer är
            ett annat exempel. Även här är utbildningsinsatser centrala för
            att öka kunskapen om dessa frågor. Staten bör stödja detta och
            bör därför i sin bidragsgivning poängtera vikten av ett fortsatt
            arbete med dessa frågor. Detta bör riksdagen som sin mening ge
            regeringen till känna.
          </p>
          <head xml:id="i-MxKgMiWesqSDkNwvEY2Ht5" type="h1">
            9 Idrott och rörelse i skolan
          </head>
          <p xml:id="i-VJQZ7m7aTHEmFAgpRtEfva">
            Den här motionen behandlar i huvudsak idrottspolitiken i förhållande
            till idrottsrörelsen. Det kan dock vara på sin plats att även
            kort behandla frågan om fysisk aktivitet i skolan. Det är en fråga
            som Vänsterpartiet tagit upp många gånger och i olika sammanhang,
            bl.a. genom att begära att skolan ska samarbeta med idrottsrörelsen.
            Nu är det även inskrivet i läroplanen att skolan ska sträva efter
            att erbjuda alla elever daglig fysisk aktivitet inom ramen för
            hela skoldagen. Ändå kan vi se att det ofta saknas kompetens hos
            skolans personal för att leva upp till vad läroplanen kräver.
          </p>
          <p xml:id="i-5wuwWM5BcBCqFmyxaNmpYo">
            Skolpersonalen bör ges kompetensutveckling i hur man kan integrera
            fysisk aktivitet i skoldagens samlade aktiviteter. Det bör också
            vara en del i lärarutbildningen. Detta bör riksdagen som sin mening
            ge regeringen till känna.
          </p>
          <head xml:id="i-2tNR3eVaGiv8sAYaXDkLyc" type="h1">
            10 Ansvarsfull spelpolitik med koppling till idrottsrörelsen
          </head>
          <p xml:id="i-H95E6Rmh3YjUTkSsjRJMbn">
            I Sverige har man valt att inte tillåta privata spelbolag. Istället
            har vi ett statligt allmännyttigt spelmonopol, vilket ger många
            fördelar. Genom att låta ideella föreningar, framförallt inom
            idrottsrörelsen, själva sälja lotter och andra spel samt ta del
            av överskottet får de den vägen en viktig del av sin finansiering.
            Om de allmännyttiga spelen konkurrerades ut av privata spelbolag
            skulle det ideella föreningslivet försvagas och hela Sverige därigenom
            bli fattigare.
          </p>
          <p xml:id="i-KWdnQm9hBo5zoHb2B4obuL">
            Ett annat skäl för att inte tillåta privata spelbolag är naturligtvis
            hänsyn till dem som riskerar att drabbas av spelberoende. Genom
            att ha ett offentligt drivet spelbolag har man möjligheten att
            ta ett ansvar för att motverka de negativa konsekvenserna av spel
            om pengar. Spelberoende drabbar såväl den spelberoende själv som
            hans eller hennes familj och omgivning. Det är ett stort problem
            som skulle riskera växa än mer i omfattning om privata spelbolag
            tog över den svenska spelmarknaden. Privata spelbolags drivkraft
            är att maximera sin egen vinst genom att sälja sin produkt till
            så många som möjligt. Det är ingen bra mekanism om man vill främja
            ansvarsfullt spelande.
          </p>
          <p xml:id="i-Rp8GEYGxQm1BgL3ZFyKkQb">
            När utländska spelbolag idag driver spel på nätet riktat till
            svenska spelare är det ett problem eftersom de kan kringgå de
            bestämmelser som finns. Men att ta det som intäkt för att ge upp
            det offentliga ansvaret och legalisera privata bolags spelverksamhet
            i Sverige är fel väg att gå. Det skulle inte lösa problemen som
            kommer av de oreglerade spelen på nätet. Däremot skulle det släppa
            lös de bolag som arbetar för ökat spelande med alla de konsekvenser
            det skulle få. Det licenssystem som nu troligen kommer att införas
            efter lobbying från spelbolagen löser inte de problem som drabbar
            människor av eget eller anhörigas spelberoende. Vänsterpartiet
            anser att dagens reglerade system där spelmarknaden förbehålls
            allmännyttiga aktörer bör värnas. Det finns också idag alternativ
            till licensförfarandet för internetspel. I andra länder finns
            exempel på hur man kan hantera detta. Inte minst behöver vi bejaka
            de tekniska framsteg som görs för att förhindra ett okontrollerat
            spelande som kan leda till spelberoende.
          </p>
          <head xml:id="i-XPiyiXXXQKU6x5Bsr2Ci5Z" type="h1">
            11 Internationella arrangemang
          </head>
          <p xml:id="i-KGdGEDN9MXpo2diraVbGGP">
            Idrotten har många stora internationella arrangemang. Det är
            ofta en stor upplevelse med ett VM eller EM i olika sporter. Idrottsrörelsen
            i Sverige är också bra på att arrangera stora tävlingar. Det finns
            dock vissa baksidor av de riktigt stora arrangemangen. Vi vet
            t.ex. att det under senaste fotbolls-EM blev en kraftigt utökad
            trafficking och att prostitutionen ökade markant på de orter där
            matcherna spelades. I vissa fall förekom också våld mellan supportergrupper.
            Det finns också begränsningar i hur delaktigt det lokala näringslivet
            får vara i att dra nytta av arrangemangen då de stora sponsorerna
            till arrangemangen ofta stoppar möjligheterna för en liten lokal
            handlare att t.ex. öka sina inkomster något under det pågående
            arrangemanget.
          </p>
          <p xml:id="i-Tq2An74GHxAsxZqk5aMLUU">
            Det finns positiva sidor också. Ökad turism, ökad exponering
            av det egna landet och utbyte av kontakter med andra kulturer
            är exempel på de positiva sidorna av ett stort arrangemang.
          </p>
          <p xml:id="i-U2upbWWvNyzQAWkF6N6zCi">
            Vi menar att vi ska vara positiva till att stora arrangemang
            inom idrotten genomförs i Sverige och inte vara främmande för
            att till viss del stödja dessa med offentliga medel, men vi kräver
            också att en ordentlig genomlysning av förutsättningarna görs
            vid varje tillfälle för att motverka de negativa konsekvenser
            som kan förekomma. Speciellt de vi hänvisar till ovan. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-T79x2XvmmmnwehoeUaTdLL">
              Lars Ohly (V)
            </item>
            <item xml:id="i-AYcGkpc2i9N3no2QtphRVo">
              Bengt Berg (V)
            </item>
            <item xml:id="i-FicsaSQzqsA1EtS7Bkajo8">
              Marianne Berg (V)
            </item>
            <item xml:id="i-JaviRUnEwcshZCFYpxeAnG">
              Amineh Kakabaveh (V)
            </item>
            <item xml:id="i-Y7cirJ1odeHNjVchxyLbaM">
              Eva Olofsson (V)
            </item>
            <item xml:id="i-Gh9YbtwAtYVtcWxKiDCEEQ">
              Lena Olsson (V)
            </item>
            <item xml:id="i-GuxUzocPDA8ZrpRJMJ5rQ4">
              Mia Sydow Mölleby (V)
            </item>
            <item xml:id="i-MnRGFDHLgY238mFAsj3pyE">
              Torbjörn Björlund (V)
            </item>
          </list>
        </div>
      </div>
    </body>
  </text>
</TEI>
