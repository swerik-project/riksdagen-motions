<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__445/mot_1962__ak__445-001.pdf"/>
      <div type="motHeader" xml:id="i-KvtLdZ6xQzKrGFoPWFwE9v">
        <div type="motTitle" xml:id="i-QTnpqymdxicwqzuUt6DmBo"/>
        <div type="motSubmissionInfo" xml:id="i-BmkHtfA2ooFqyKD8wvRHid"/>
      </div>
      <div type="motBody" xml:id="i-WQzuNu379NFEvZtgcLvPzm">
        <div xml:id="i-MVJDpra5RWBvNmYa3TGZdk">
          <p xml:id="i-5FJiCwUaM6S6QpCC19TCn4">
            Motioner i Andra kammaren, nr 445 år 1962 11
          </p>
          <p xml:id="i-RapbgH4qS4pE4BsDNgByKP">
            Nr 445
          </p>
          <p xml:id="i-C9rBd48creoLDxNksY26Wu">
            Av herr Börjesson i Glömminge m. fl., om vidgad rätt till folk-
            pension för vissa ensamstående kvinnor.
          </p>
          <p xml:id="i-A1C7TUjJfXmNXm9gWjYktx">
            (Lika lydande med motion nr 370 i Första kammaren)
          </p>
          <p xml:id="i-RjxuTX5VEa4LADgBxnJeKR">
            Enligt lagen om folkpensionering av den 29 juni 1946 kan folkpension
            i form av änkepension utgå till änka, som har vårdnaden om och
            stadigva- rande sammanbor med barn under sexton år, och även till
            annan änka, under förutsättning att hon vid mannens död uppnått
            trettiosex års ålder och varit gift med honom i minst fem år.
            Ensamma ogifta kvinnor, som under en lång följd av år skött föräldrar
            eller annan släkting, befinner sig, när den de haft vårdnaden
            om avlidit, i en situation som i många avseenden påminner om änkornas.
            De har dock inte änkornas möjlighet att erhålla pension. Deras
            ekonomiska situation blir därför ofta mycket svår och borde motivera
            en reform av folkpensionslagen till deras favör. Det är ofta en
            mycket uppoffrande insats de utfört, som även bidragit till att
            minska anspråken på samhället och dess sjuk- och kronikervård.
            Frågan om dessa kvinnors försörjningssituation har tidigare varit
            föremål för riksdagens behandling och ingår nu i socialpolitiska
            kommitténs upp- drag. En lämplig lösning synes emellertid vara
            att jämställa denna grupp av ogifta ensamma kvinnor med änkorna
            när det gäller möjligheterna att erhålla pension från folkpensioneringen.
            Då problemet huvudsakligen är att betrakta som tekniskt, bör det
            kunna prövas skyndsamt och förslag inom kort kunna framläggas.
            Med hänvisning till det ovan anförda hemställes, att riksdagen
            i skrivelse till Kungl. Maj:t måtte anhålla om skyndsam prövning
            och förslag i syfte att medge ensam- ma ogifta kvinnor, som haft
            vårdnaden av föräldrar eller släkting under längre tid, att i
            rätten till folkpension jäm- ställas med änkor enligt vad i motionen
            anförts.
          </p>
          <p xml:id="i-8t3rkKmBwk6bYVtrfy5AYB">
            Stockholm i januari 1962
          </p>
          <p xml:id="i-o6q4bz7cC6XrPRaLekoQP">
            Fritz Börjesson i Glömminge Gustaf Svensson Einar Larsson Lennart
            Mattsson i Vä i Borrby
          </p>
        </div>
      </div>
    </body>
  </text>
</TEI>
