<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_113/mot_198687_fö_113-001.pdf"/>
      <div type="motHeader" xml:id="i-D33u1rgmS1W5R9ZdAXztJ7">
        <div type="motTitle" xml:id="i-9kiLwpdWx26szZEo3QyCiX"/>
        <div type="motSubmissionInfo" xml:id="i-7uoQLSaNFMvrPL51ZRyHtC"/>
      </div>
      <div type="motBody" xml:id="i-RwFLdndfsGntW8De3HYJHv">
        <div xml:id="i-8egv8FAs7rcreKJ7ABsbaG">
          <p xml:id="i-LkK1B3qHkeNQkCCst1fW4Y">
            Motion till riksdagen 1986/87:Fö113
          </p>
          <p xml:id="i-JepRonwJxFZdXurxB3Rsuo">
            Sten Svensson (m) Totalförsvarets fortsatta utveckling (prop.
            1986/87:95)
          </p>
          <p xml:id="i-P6MaVnr1ziPyMYj3QrTve5">
            Sysselsättningsläget — FFV Vanäsverken, Karlsborgs kommun
          </p>
          <p xml:id="i-JjWmvuTtruictovAUAQsjE">
            Regeringen har liksom 1984 års försvarskommitté konstaterat att
            en inhemsk kapacitet att utveckla, tillverka och underhålla försvarsmateriel
            är en för Sverige betydande säkerhetspolitisk tillgång. Den bidrar
            till att skapa respekt för vår vilja att föra en långsiktig, fast
            och konsekvent alliansfri utrikespolitik och att värna vårt land.
            För att säkerställa möjligheterna till krigsproduktion måste staten
            tillse att försvarsmakten ges förutsättningar att kunna planera
            för att upprätthålla tillräcklig industriell kapacitet inom Sverige.
          </p>
          <p xml:id="i-FPQBezQRSXwNZR82dUoYrc">
            FFV Vanäsverken
          </p>
          <p xml:id="i-WV7mtcn7ACmkk68T6Z36Ph">
            Den statliga industrikoncernen FFV har under årens lopp omstrukturerats.
            Vanäsverken är nu en produktionsenhet inom FFV Ordonance — Division
            Finkaliber. Antalet anställda var 1986 350 personer. Omsättningen
            uppgick till 140 milj. kr. Vanäsverken har numera blivit en industri
            för tillverkning av ammunition till handeldvapen. Tidigare hade
            Vanäsverken en mer blandad tillverkning med inslag av civil produktion.
            Omställningarna har medfört att Vanäsverken blivit extremt känsligt
            för innehållet i försvarsbesluten och helt beroende av leveranser
            till den svenska försvarsmakten. Vanäsverken grundades för jämnt
            100 år sedan i Karlsborg och har som industriell arbetsplats haft
            en synnerligen stor betydelse. Karlsborgs kom- mun har drygt 8
            000 invånare, varav ca 5 000 i centralorten, där Vanäsverken är
            den största industrin. Vanäsverken svarar för ca 44 96 av arbetstillfällena
            inom tillverkningsindustrin eller 10 96 av samtliga sysselsättningstillfällen
            inom kommunen. Karlsborgs kommun har ett mycket ensidigt näringsliv
            och är en av de mest försvarsberoende kommunerna i vårt land.
            Närmare 40 96 av samtliga sysselsättningstillfällen finns inom
            militära myndigheter och övrig verksamhet som hör till försvaret.
            Totalt sett sysselsätts 6296 av de förvärvsarbetande inom den
            offentliga sektorn.
          </p>
          <pb facs="riksdagen-motions-pdf/data/198687/mot_198687_fö_113/mot_198687_fö_113-002.pdf"/>
          <p xml:id="i-9LLQQpJ6GyeFsnm69WFUbf">
            Konsekvenser av propositionens förslag
          </p>
          <p xml:id="i-AkVfaMiRfLaNbCbN3KPWtb">
            Propositionens förslag baserar sig på den politiska uppgörelse
            som uppstod inom 1984 års försvarskommitté. Vid ett genomförande
            av dessa förslag blir följden att det svenska försvarets långsiktiga
            behov av finkalibrig ammuni- tion måste minska.
          </p>
          <p xml:id="i-M32X3nUQ4hvUMt32JaWJwD">
            Inom FFV har redan åtgärder vidtagits för att en anpassning till
            dessa lägre
          </p>
          <p xml:id="i-6vJymsMeMuxjLJUtRYLuk8">
            ambitionsnivåer skall kunna genomfö å snart som möjligt. Åtgärdspro-
            grammet omfattar bl. a. varsel om uppsägningar för 93 personer.
            Uppsägning har redan verkställts av 30 personer. Resterande beräknas
            få sluta under hösten 1987 och under 1988. Det är inte realistiskt
            att anta att ett bortfall av denna relativa storleksordning av
            arbetstillfällen i Karlsborg skall kunna kompenseras genom att
            annan verksamhet etableras i kommunen. De arbetstillfällen som
            kan komma att finnas tillgängliga för dem som blir arbetslösa
            kommer alltfort att vara ett fåtal. Inte heller för dem som kan
            pendla är platsutbudet tillräckligt inom rimliga pendlingsavstånd.
            Situationen underlättas inte av att antalet anställda vid de militära
            myndigheterna och anläggningarna i Karlsborg successivt minskar
            genom viss rationalisering och sammanläggning av verksamheter.
            Som tidigare påpekats finns det inte någon kommun som är så beroende
            av militär verksamhet och militär personal som Karlsborg. En nedskärning
            av arbetstillfällena vid Vanäsverken med drygt 90 personer, vilket
            motsvarar mer än vart fjärde arbetstillfälle, eller 2,8 20 av
            samtliga arbetstillfällen inom kommunen, skulle innebära ett synnerligen
            allvarligt sysselsättningsproblem och givetvis också ganska snabbt
            medföra vikande skatteunderlag. För att belysa innebörden av vad
            ett bortfall av 90 arbetstillfällen betyder för Karlsborgs kommun,
            kan som jämförelse nämnas att det motsvarar en reducering med
            1 350 arbetstillfällen för Linköpings kommun.
          </p>
          <p xml:id="i-4f92QQcQM7bmTqaLUjQ1dz">
            FFV:s bedömning
          </p>
          <p xml:id="i-Kc8GPgqL1bYiFTwXmMBH8h">
            Vanäsverkens bortfall av beställningar från det svenska försvaret
            kan inte kompenseras genom ökad export. Möjligheterna till omdisponeringar
            av verksamhetsgrenar inom FFV till Vanäsverken är mycket begränsade.
            Lönsamheten förändras kraftigt, från en budgeterad vinst för 1987
            på 10 milj. kr. är prognosen för närvarande en förlust på 6 milj.
            kr. För att från 1988 åter kunna nå acceptabel lönsamhet måste,
            utöver personalreduceringar m.m., dels ske en positiv förändring
            i prisbilden i överenskommelse med försvarets materielverk, dels
            måste kapitalbindningen reduceras genom bl. a. förslag till nedskrivning
            av det statskapital som är bundet till Vanäsver- ken. FFV avser
            nu att studera möjligheterna att kunna starta ny verksamhet vid
            Vanäsverken som komplement till ammunitionstillverkningen. Om
            godtagbar avkastning vid den lägre beläggningsnivån ej kan åstadkommas,
            tvingas FFV sannolikt att relativt snart avveckla Vanäsverken
            i sin helhet. Det finns i dag ett uttalat behov för ett bibehållande
            av Vanäsverken ur beredskapssynpunkt. Om FFV i framtiden skall
            ansvara för verksamheten med bibehållet lönsamhetskrav måste utöver
            det omfattande åtgärdspro- grammet försvaret acceptera en prisnivå
            som betingas av låga tillverknings-
          </p>
          <p xml:id="i-QcNc2QyFYePdJxvS1Jo85F">
            1" Riksdagen 1986/87.3 saml. Nr Föl12-119
          </p>
          <p xml:id="i-PmL4fHE5DkWjFu2uCM1ZyB">
            Mot. 1986/87 Föl13
          </p>
          <pb facs="riksdagen-motions-pdf/data/198687/mot_198687_fö_113/mot_198687_fö_113-003.pdf"/>
          <p xml:id="i-UX1FrPwEQM9uPn9gTbQ4mq">
            volymer. För närvarande infordras ofta offerter från utländska
            tillverkare. Dessa kan genom en skyddad inhemsk marknad offerera
            ”spotaffärer” utifrån bidragskalkyler. FFV tvingas konkurrera
            om order till svenska försvaret på dessa villkor.
          </p>
          <p xml:id="i-W6BUko4ifuNDZsV5MggoaB">
            Överväganden och förslag
          </p>
          <p xml:id="i-BQQwPPfGZH7XwJAuY6QUJX">
            En förutsättning för att det militära försvaret skall kunna upprätthålla
            sin styrka gentemot omvärlden är att det tillförsäkras långsiktiga
            ekonomiska ramar som genom ett årligt realt tillskott möjliggör
            den nödvändiga kvalitativa moderniseringen utan att man tvingas
            till nedskärningar av förbandens antal. Propositionens anslagsförslag
            tillgodoser icke denna målsättning. Försla- gen kommer bl. a.
            att leda till att försvarets planerade anskaffning av t. ex. ammunitionseffekter
            drastiskt måste skäras ned — främst beroende på nedskärningar
            i arméns utbildning. Produktionen av finkalibrig ammunition bör
            enligt min mening baseras på det faktiska behovet, varför en långsiktig
            planering måste upprätthållas. Framtagningen av nya handeldvapen
            och ammunition till dessa bör givetvis synkroniseras. Av beredskapsskäl
            bör alternativa beställningar inom Vanäsverkens kompetensområde
            utredas och placeras vid företaget. I den moderata partimotionen
            (motion 1986/87:Fö128) redovisas förslag till anslagsnivåer som
            tillgodoser ovannämnda målsättning. För den händelse nämnda motion
            inte skulle vinna riksdagens bifall, måste staten kompensera det
            bortfall av sysselsättningstillfällen som uppstår i samband med
            en minskad ammunitionstillverkning vid Vanäsverken. Detta kan
            åstadkommas genom aktiva lokaliseringsåtgärder och att staten
            under en övergångsperiod beviljar lokaliseringsstöd för att underlätta
            nyetablering av industriell verksamhet i Karlsborg. Riksdagen
            bör göra ett uttalande av denna innebörd.
          </p>
          <p xml:id="i-3ych4w8g3jeX2YEArTWNFe">
            Hemställan
          </p>
          <p xml:id="i-7bUzTyWxcxQzL8zyN5686L">
            Med anledning av vad som ovan anförts hemställer jag att riksdagen
            som sin mening ger regeringen till känna vad som i motionen har
            anförts om angelägenheten av att säkra sysselsättningen vid FFV
            Vanäsverken i Karlsborgs kommun.
          </p>
          <p xml:id="i-HRPC4HDdFgQobxBMeUF1Qs">
            Stockholm den 24 mars 1987
          </p>
          <p xml:id="i-M1qqi6GsURiCgjywFiAEPP">
            Sten Svensson (m)
          </p>
          <p xml:id="i-2YtSFxvK8tMFyRGkH3TMb7">
            Mot. 1986/87 Föl13
          </p>
        </div>
      </div>
    </body>
  </text>
</TEI>
