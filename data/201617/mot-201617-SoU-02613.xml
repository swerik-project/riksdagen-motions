<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-02613">
  <teiHeader>
    <fileDesc>
      <titleStmt>
        <title>Läkemedel på gott och ont</title>
        <author corresp="i-FDkKvDMncsBnE8nzn8d1Re">av Emma Nohrén (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2613 av Emma Nohrén (MP)</title>
          <idno type="rdwebb">H4022613</idno>
          <rs type="number">2613</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4022613/text</ref>
          <ref type="dokument_url_html">http://data.riksdagen.se/dokument/H4022613</ref>
          <ref type="dokumentstatus_url_xml">http://data.riksdagen.se/dokumentstatus/H4022613</ref>
          <ref type="docx">http://data.riksdagen.se/fil/CF369783-6A02-40BA-BE43-A699E56D03B9</ref>
          <ref type="pdf">http://data.riksdagen.se/fil/0E916FB9-5EA6-4ADB-A4B1-A0F08509CEA7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5Bo8GrUj4JWJUsHxU6aP7x" type="signed"/>
        <correspContext corresp="i-5Bo8GrUj4JWJUsHxU6aP7x">
          <note type="signatory" corresp="i-FDkKvDMncsBnE8nzn8d1Re"/>
        </correspContext>
        <correspAction xml:id="i-Y7D8o6dC6gem2pfHLoZZJE" type="submitted">
          <date when="2016-10-05"/>
          <time when="13:06:11"/>
        </correspAction>
        <correspAction xml:id="i-9M5QP8FoUnNB4phSwPohr5" type="reviewed">
          <date when="2016-10-05"/>
          <time when="16:51:09"/>
        </correspAction>
        <correspAction xml:id="i-2mssBre19iHubhVP3TPvF6" type="referred">
          <date when="2016-10-14"/>
        </correspAction>
        <correspAction xml:id="i-2meKsvdQXCNiYRujMRSgeh" type="assigned">
          <date when="2017-07-04"/>
          <time when="10:28:43"/>
        </correspAction>
        <correspContext corresp="i-2meKsvdQXCNiYRujMRSgeh">
          <ref type="assignedTo">Socialutskottet</ref>
        </correspContext>
        <correspAction xml:id="i-CAKcmhgiXjBpEZJ3FHzSZX" type="behandlas_i"/>
        <correspContext corresp="i-CAKcmhgiXjBpEZJ3FHzSZX">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q6h4FuQUfnfV2vNz3KrTit" type="behandlas_i"/>
        <correspContext corresp="i-Q6h4FuQUfnfV2vNz3KrTit">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8L5F8nuWGZ6jPUHSznetTB" type="motHeader">
        <div xml:id="i-6ovT7Z5cxMj7ghpXAdwdQ2" type="motTitle">
          Motion till riksdagen 2016/17:2613 av Emma Nohrén (MP) Läkemedel
          på gott och ont
        </div>
      </div>
      <div xml:id="i-EaQkF822PeFHkww3gZQ1fH" type="motBody">
        <div xml:id="i-MGgXgbrTc2azrZ1AcRebVE" type="motProposal" subtype="förslag">
          <head xml:id="i-TXnPnRTDpiokpZpWEw7uJm">
            Förslag till riksdagsbeslut
          </head>
          <list xml:id="i-VTNzqgJttL3J9fVr9rqKDW" style="ol">
            <item xml:id="i-Qyyk8mR9vt5Gq8kFXgy7PE">
              Riksdagen ställer sig bakom det som anförs i motionen om att
              ge Tandvårds- och läkemedelsförmånsverket och Läkemedelsverket
              i uppdrag att snabbt påbörja arbetet med att införliva miljöpåverkan
              av läkemedels hela livscykel inom systemet med generikautbyte
              och tillkännager detta för regeringen.
            </item>
            <item xml:id="i-368W3BjfxXK5GnEuc2ir95">
              Riksdagen ställer sig bakom det som anförs i motionen om att
              ge Tandvårds- och läkemedelsförmånsverket i uppdrag att ta fram
              en genomförandeplan för miljöbedömning av antibiotikas hela livscykel
              inom systemet med generikautbyte och tillkännager detta för regeringen.
            </item>
            <item xml:id="i-63wL3Du2djoqJhX75tshKZ">
              Riksdagen ställer sig bakom det som anförs i motionen om att
              ge Tandvårds- och läkemedelsförmånsverket eller annan lämplig
              myndighet i uppdrag att följa utvecklingen av antibiotikaanvändning
              efter införande av gratis läkemedel för barn och tillkännager
              detta för regeringen.
            </item>
          </list>
        </div>
        <div xml:id="i-8b831qz9fBtVoTrTMnC9Zc" type="motContent">
          <head xml:id="i-DiWZCnYXcXkhNYJx3Fu9dQ" type="h1">
            Läkemedel på gott och ont
          </head>
          <p xml:id="i-WLGSxJ4xA1mfRUsvDFRyub">
            Läkemedel har en oerhört stor betydelse i våra liv, de hjälper
            oss med alltifrån huvudvärk till familjeplanering och att bota
            och lindra svåra sjukdomar. Flera medicinska upptäckter såsom
            penicillin, insulin och malariaprofylax har varit banbrytande
            för vårt sätt att leva och förbättrat vår livskvalitet och livslängd
            avsevärt. För de flesta av oss är läkemedelsbehandling en självklarhet
            när vi blir sjuka. Användningen av läkemedel har dock en baksida,
            på fel ställen kan läkemedel och läkemedelsrester få förödande
            miljökonsekvenser som antibiotikaresistens och reproduktionsstörningar.
            Vid produktion och konsumtion sprids substanserna till naturen
            för att till slut nå vatten, och vanliga substanser på fel ställe
            blir katastrofer. Diklofenak slår ut fågelpopulationer, hormoner
            från p-piller ger tvekönade fiskar och penicillin ger multiresistenta
            bakterier.
          </p>
          <p xml:id="i-Tsi8s9rfegaSjQWaZYDZHT">
            De senaste åren har problemen med läkemedelsrester i miljön uppmärksammats
            och flera utredningar och forskningsprojekt har tittat på hur
            vi ska kunna komma till rätta med detta. En av dessa utredningar
            var Läkemedels- och apoteksutredningen som presenterade ett förslag
            till miljöbedömning inom utbytessystemet (dvs. systemet då förskrivna
            läkemedel byts ut till den så kallade periodens vara (oftast generika)
            på apotek). I dag tas det bara hänsyn till pris i utbytessystemet.
            Men trots att det är tre år sedan utredningen presenterades har
            det ännu inte kommit något konkret beslut om att införa eller
            att prova en sådan modell.
          </p>
          <head xml:id="i-J5QMmPDva5s4r2zbubyGfr" type="h1">
            Pilotstudie för receptfria läkemedel
          </head>
          <p xml:id="i-KnatPmShCynDbyatEZH8Xi">
            Däremot så pågår det en process inom den nationella läkemedelsstrategin
            som i sin handlingsplan för 2016 ger Läkemedelsindustriföreningen
            tillsammans med sektorns intressenter uppdrag om ett pilotprojekt
            för miljöbedömning av receptfria läkemedel. Detta projekt fortskrider
            och om inget oförutsägbart händer kommer vi som apotekskunder
            kunna göra ett aktivt miljövänligt val inom vissa segment redan
            under 2017. Projektet är det första i sitt slag, inget annat land
            har genomfört något liknande. I handlingsplanen står det vidare
            att om en sådan pilotstudie faller väl ut för receptfria läkemedel
            kan dessa resultat komma att ligga till grund även för miljöhänsyn
            inom ramen för generiskt utbyte i enlighet med förslaget från
            Läkemedels- och apoteksutredningen (SOU 2013:23).
          </p>
          <p xml:id="i-FEQfua29k5oD795mmzp72b">
            Jag vill dock se att vi kommer vidare innan dess och ser att
            vi redan nu kan dra lärdomar av projektet med miljöbedömningar
            på den receptfria sidan. Jag anser att Tandvårds- och läkemedelsförmånsverket
            och Läkemedelsverket skall ges i uppdrag att se över generikautbyte
            med hänsyn till miljöpåverkan av hela läkemedels livscykel så
            snart som möjligt. Idag är du som konsument maktlös om du vill
            göra ett aktivt val som är bättre för miljön. När du köper ett
            receptbelagt läkemedel så blir det automatisk utbytt till generika
            med lägre pris om inte du själv väljer att betala fullpris för
            det som står på receptet eller om din farmaceut anser att generika
            är olämpligt för dig som patient. Så i dagens system finns inga
            incitament för läkemedelsföretagen att ställa höga miljökrav vid
            tillverkning. Att ha ett automatiskt utbytessystem för generika
            som bara tar hänsyn till lägsta priset strider emot generationsmålet.
            Vi vet att produktionen av läkemedel som även finns på den svenska
            marknaden är orsak till miljö- och hälsoproblem i tillverkningsländer
            som Kina och Indien.
          </p>
          <p xml:id="i-GGg3viGoMqRrX2ryjEvHZE">
            Det kan dock vara svårt att göra allt på en gång. Enligt delbetänkandet
            Överväganden och förslag läkemedel och miljö är det idag knappt
            44 miljoner förpackningar som expedieras på apotek inom utbytessystemet
            (SOU 2013:23, sidan 263) och det är dessa förpackningar som föreslås
            bedömas ur miljösynpunkt.
          </p>
          <p xml:id="i-AMjb1YD4QJtTN3nj4cfNSh">
            Det är en otrolig mängd läkemedel och det är nog orimligt att
            tänka sig att man ska kunna göra miljöbedömningar för alla dessa
            preparat över en natt. Dessutom innefattar det läkemedel inom
            ett stort antal områden och med olika beredningsformer såsom piller,
            salvor, krämer, sprutor etcetera. Ett sätt att komma vidare med
            utvecklingen av miljöbedömning inom generikamodellen kan vara
            att börja med en klass av läkemedel och utifrån de erfarenheter
            detta ger därefter gå vidare till andra klasser.
          </p>
          <head xml:id="i-R4YJu7ANNC7pz96CzBxFCy" type="h1">
            Börja med antibiotika
          </head>
          <p xml:id="i-NU8xDUssnRnSdQuyqbqtJP">
            Jag anser att man i så fall bör börja med en väl avgränsad produktgrupp
            som används tämligen ofta men som vi vet har stor miljöpåverkan
            och där vi ser betydande miljöproblem såväl nationellt som internationellt.
            Mitt förslag är att börja med antibiotika. Utvecklingen av antibiotikaresistens
            är en av vår tids största globala hälsoutmaningar. När vi i Sverige
            köper antibiotika genom generikasystemet tas inte någon hänsyn
            till miljöfaktorer eller till risk för utveckling av resistens.
            Vi köper enbart baserat på lägst pris. Vi tar inte hänsyn till
            om förpackningarna kommer från fabriker med god miljömässig kontroll
            eller från fabriker där avloppsvatten inte renas alls utan släpps
            direkt ut i närliggande vattendrag. Detta kan inte fortgå.
          </p>
          <p xml:id="i-4vv3pcLUSoEhCvTf68WzjM">
            Enligt statistik från E-hälsomyndigheten var det omkring 2 100
            000 förpackningar av antibiotika som ingick i utbytessystemet
            samma år som utredningen gjorde sin bedömning av volymen, dvs.
            knappt fem procent av de 44 miljoner förpackningarna. Sedan den
            utredningen gjordes så har en ny lag trätt i kraft som ger gratis
            läkemedel för barn. Det finns misstankar om att detta har ökat
            antibiotikaförskrivningen och man bör därför följa upp lagstiftningens
            effekter på antibiotikaanvändning.
          </p>
          <p xml:id="i-BUNstd95ed7kJ463Lx47dE">
            I delbetänkandet Överväganden och förslag läkemedel och miljö
            beräknas kostnaden för att införa miljöbedömning av alla läkemedel
            inom utbytessystemet bli upp till 219 miljoner kronor per år (SOU
            2013:23, sidan 264), beroende på utformning. Detta är den totala
            kostnaden inklusive de egenavgifter som patienterna betalar själva.
            Enligt Tandvårds- och läkemedelsförmånsverkets (TLV) statistik
            framgår det att egenavgiften uppgår till i genomsnitt knappt 25
            procent av kostnaden för receptförskrivna läkemedel. (www.tlv.se/lakemedel/lakemedelsmarknaden
            2016-09-20). Den maximala offentliga nettokostnaden för att införa
            miljöbedömning av hela utbytessystemet är alltså inte 219 miljoner
            utan drygt 170 miljoner (baserat på försäljningsstatistik från
            2013). En kostnad som också kan bli lägre, beroende på utformning.
          </p>
          <p xml:id="i-fZjDzLpWKiuAuhW1QuvxB">
            Om riksdagen bifaller denna motions förslag om att som ett första
            steg införa miljöbedömningar för antibiotika (fem procent av volymen)
            skulle det motsvara en ökning av den offentliga kostnaden på upp
            till tio miljoner kronor, beroende på utformning. Det anser jag
            vara en överkomlig summa för att komma till bukt med ett stort
            problem och man kan tänka sig flera olika finansieringsmodeller.
            Jag anser därför att regeringen bör överväga att ge Tandvårds-
            och läkemedelsförmånsverket (TLV) i uppdrag att ta fram en genomförandeplan
            för miljöbedömning av antibiotika inom generikasystemet.
          </p>
        </div>
        <div xml:id="i-EkVZCJtJheFSRzTyLaZYHv" type="signatureBlock">
          <list xml:id="i-8F3f3vK6U6uJYrMEK8XStC">
            <item xml:id="i-YSf9R9QjKweFcEJ7hKxLYL" type="signature">
              Emma Nohrén (MP)
            </item>
          </list>
        </div>
      </div>
    </body>
  </text>
</TEI>
