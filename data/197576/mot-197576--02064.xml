<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02064">
  <teiHeader>
    <fileDesc>
      <titleStmt>
        <title>om arbetsmiljön</title>
        <author>av herr Ahlmark m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om arbetsmiljön</title>
          <idno type="rdwebb">FZ022064</idno>
          <rs type="number">2064</rs>
          <ref type="dokument_url_text">http://data.riksdagen.se/dokument/FZ022064/text</ref>
          <ref type="dokument_url_html">http://data.riksdagen.se/dokument/FZ022064</ref>
          <ref type="dokumentstatus_url_xml">http://data.riksdagen.se/dokumentstatus/FZ022064</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9sVY6te1LKrTKEB66xjjre" type="signed"/>
        <correspContext corresp="i-9sVY6te1LKrTKEB66xjjre">
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="r-0"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2064/mot_197576__2064-001.pdf"/>
      <fw xml:id="i-EA7e6pXGHiW9mnHpB5vAbg">
        Motion 1975/76: 2064
      </fw>
      <div xml:id="i-YTVUiCNfam4B5TwW6hQZSN" type="motHeader">
        <div xml:id="i-oTQBuEPScDVh7AvCRQYLD" type="motTitle"/>
        <div xml:id="i-NqVUUKNBrnoPAduG5Xe5HT" type="motSubmissionInfo"/>
      </div>
      <div xml:id="i-Rw81iuqTs3ceBKjfBETKJA" type="motBody">
        <div xml:id="i-GMnFKBoq97rdHkmwBFBXmG">
          <p xml:id="i-DjNsyDeGRbzcqgmjpH9WiZ">
            av herr Ahlmark m. fl. om arbetsmiljön
          </p>
          <p xml:id="i-7Mb5Zc4DQDrwRt4NYeSeHo">
            Sammanfattning
          </p>
          <p xml:id="i-3z7uT5vTUKA7R4tWtewTWD">
            Avsikten med förslagen i den här motionen är att mildra de påfrestningar
            som den enskilde individen upplever i arbetslivet. Reformerna
            bör både ta sikte på att öka arbetstillfredsställelsen och underlätta
            förhållandet mellan arbetsliv och familjeliv. En viktig reform
            med det syftet är en arbetstidsförkortning med sikte på sextimmarsarbetsdag.
            Folkpartiet är starkt medveten om att en snabb arbetstidsförkortning
            för alla inte är möjlig. Folkpartiet vill emellertid verka för
            att den förkortning av arbetstider som efter hand blir möjlig
            tas ut i form av kortare arbetsdag i stället för färre arbetsdagar
            per vecka. Sex- timmars arbetsdag bör därför sättas upp som långsiktigt
            mål för arbets- tidsförkortningen framför fyradagarsvecka. Det
            kommer sannolikt att dröja länge innan detta mål kan förverkligas
            för alla. Just därför måste förvärvsarbetande småbarnsföräldrar
            med förtur få kortare arbetsdag. Folkpartiet föreslår i annan
            motion att ett beslut om rätt till sextimmarsdag för småbarnsföräldrar
            fattas under våren. Kortare arbetsdag ger mer tid över för familj
            och fritidsaktiviteter. Fler bör därför dessutom få chansen att
            arbeta på deltid. Flextid bör införas på alla arbetsplatser där
            det är möjligt och personalen så vill. Både när det gäller deltid
            och när det gäller flextid bör staten som arbetsgivare gå före
            med gott exempel. För att minska påfrestningarna i arbetet måste
            också arbetsmiljöerna för- bättras, bl. a. bör alla kemiska ämnen
            betraktas som hälso- och miljöfarliga till dess det med timlig
            säkerhet kan konstateras att de kan användas utan fara. I motionen
            föreslås också att företagshälsovården görs obligatorisk. I motionen
            behandlas också arbetsdemokratin. Det långsiktiga målet för arbetsdemokratin
            skall vara att ge de anställda en med kapitalägarna lik- värdig
            ställning. Ett viktigt steg kommer att tas i och med att $ 32-principen
            ersätts med en lagstiftning som vidgar löntagarnas förhandlingsrätt.
            Men målet om likvärdig ställning förutsätter också en helt ny
            aktiebolagslag.
          </p>
          <p xml:id="i-3zDErzSVvjJdwCFHnP7oNi">
            Den enskilda människans vardag
          </p>
          <p xml:id="i-2YSXmZhkKdxbqMk1RDri4j">
            Arbetet skall ge den enskilde möjligheter att utveckla sig själv,
            ge trygghet och arbetsglädje. Den tekniska utvecklingen skall
            användas inte bara för att nå en effektivare produktion utan för
            att göra arbetsmiljöerna säkrare och arbetsuppgifterna mer stimulerande.
          </p>
          <pb facs="riksdagen-motions-pdf/data/197576/mot_197576__2064/mot_197576__2064-002.pdf"/>
          <fw xml:id="i-NMeL5t4FcWxhBjakjm6kNj">
            Mot. 1975/76:2064 $
          </fw>
          <p xml:id="i-C5WdCSNs5Q2gSqXA6UkpYy">
            Ett mänskligare arbetsliv ger också utrymme för människor att
            engagera sig i ideellt arbete och i ett personligt ansvar för
            andra människor. Arbetet skall inte behöva ta all kraft. Man skall
            orka bry sig om sina medmänniskor, ge sina barn en god start i
            livet, föra in äldre och undanskuffade i ge- menskapen, engagera
            sig för sin uppfattning om ett bättre samhälle. För att bli mänskligare
            måste arbetslivet anpassas bättre efter de för- ändringar som
            ägt rum i samhället. Det är dåligt anpassat till det faktum att
            kvinnor förvärvsarbetar i större utsträckning. Och ingen egentlig
            an- passning har skett till dem som vill varva studier med arbete
            eller som vill trappa ner sin yrkesverksamhet fram mot pensionsåldern.
            Här måste stora förändringar till för att anpassa arbetslivet
            bättre till individens olika krav. Det är viktigt att olika beslut
            som rör villkoren för den enskilde i arbetslivet ses tillsammans.
            När vi arbetar för att alla som vill ha ett förvärvsarbete utanför
            hemmet skall få chans till det, måste vi samtidigt arbeta för
            utvidgad och bättre barntillsyn. När vi argumenterar för att de
            anställda skall få mer att säga till om på sin egen arbetsplats,
            måste vi samtidigt ge möjligheter till vidareutbildning och diskussion
            med arbetskamrater på arbetstid. När vi förutsätter att produktionsutbytet
            skall stiga för att ge underlag för högre välfärd, måste vi samtidigt
            öka ansträngningarna för att skydda den enskilde arbetstagarens
            fysiska och psykiska hälsa osv. Det är alltså viktigt att hela
            tiden hålla den enskilda människan och hennes familjesituation
            i minnet när man beslutar om reformernas utformning och prioritering.
            Vi sammanför därför i den här motionen olika förslag till reformer
            inom arbetslivets område som vi menar ökar den enskilda människans
            arbets- tillfredsställelse och underlättar samspelet mellan människans
            olika roller inom samhälle och familj och arbete.
          </p>
          <p xml:id="i-TKbkj5Da6Mm4RfKskn3VRF">
            Förvärvshinder
          </p>
          <p xml:id="i-To4MhvFZkuyAJgs1WL3QSG">
            Andelen kvinnor som förvärvsarbetar har stigit snabbt under senare
            år. Målet för arbetsmarknadspolitiken måste självfallet vara att
            alla som vill ha ett arbete utanför hemmet skall ges chansen till
            det — män som kvinnor. Denna målsättning förutsätter att en rad
            s.k. förvärvshinder undanröjs. Sysselsättningsutredningen har
            i sitt nyligen offentliggjorda betänkande klart påvisat att stora
            insatser främst inom barnomsorgen är nödvändiga om alla som vill
            förvärvsarbeta också skall kunna ges den chansen. Bristfällig
            ut- bildning, dåliga kommunikationer och otillräcklig hjälp med
            tillsyn av an- förvanter som behöver vård lägger hinder i vägen.
            Stora insatser från det allmännas sida kommer att bli nödvändiga
            för att undanröja dessa brister.
          </p>
          <pb facs="riksdagen-motions-pdf/data/197576/mot_197576__2064/mot_197576__2064-003.pdf"/>
          <fw xml:id="i-DbqNgrqfn5kGRexBQGTM5Q">
            Mot. 1975/76:2064 6
          </fw>
          <p xml:id="i-2cu9PCSLtV2Tj3m9yzfqBh">
            ARBETSTIDER
          </p>
          <p xml:id="i-TufmyeefXLjw5mWLd3MPYx">
            För att underlätta för fler att förvärvsarbeta måste arbetstiderna
            så långt möjligt anpassas efter den enskildes önskemål. Särskilt
            angeläget är det att underlätta för förvärvsarbetande föräldrar
            att klara både rollen som yr- kesarbetande och förälder. Men även
            i övrigt tror vi att arbetstillfredsstäl- lelsen skulle öka och
            påfrestningarna bli mindre, om arbetsdagen successivt kunde kortas
            för alla och fler kunde anpassa sina arbetstider efter individuella
            behov.
          </p>
          <p xml:id="i-9U475buvvAb1Wch8J5on5j">
            Sex-timmars arbetsdag
          </p>
          <p xml:id="i-E6CR3y2BBcYb3K9UNTEQci">
            Alltmer rationell användning av våra produktionsresurser har
            gett oss möjlighet att successivt få både högre löner och kortare
            arbetstid. Under en 20-årsperiod har veckoarbetstiden sjunkit
            med ca 45 minuter per år. Det är viktigt att komma ihåg att även
            om den egentliga arbetstiden för- kortats, så har resorna till
            och från arbetsplatsen för många människor blivit allt längre.
            Det sammanhänger med att fler människor bor och arbetar i stora
            tätorter och att många som bor kvar på landsbygden och i mindre
            orter dagligen pendlar långa sträckor mellan bostad och arbetsplats.
            Vad man kan kalla bruttoarbetstiden har därför ökat för många.
            Vi vill därför klart uttala oss för att den arbetstidsförkortning
            som kan förverkligas tas ut i form av kortare arbetsdag i stället
            för färre arbetsdagar per vecka. Vi ser som ett av de viktigaste
            argumenten för kortare arbetsdag — jämfört med alternativet om
            fyradagarsvecka — att förvärvsarbetande får mera tid över för
            den dagliga tillsynen av hemmet och samvaron med vänner och anhöriga.
            Även tiden för aktivt deltagande i ideellt arbete av olika slag
            ökar.
          </p>
          <p xml:id="i-DdXaszma5uFkXpVsoi2XcW">
            Förtur för småbarnsföräldrar
          </p>
          <p xml:id="i-7PMDCYk9pKV6WfqHmzLpqM">
            Ingen skall behöva välja mellan barn och yrkesarbete därför att
            arbetslivets krav är så höga att de inte går att förena med ett
            aktivt föräldraskap. Ordnad barntillsyn är en förutsättning för
            att båda föräldrarna (eller ensamföräldern) skall kunna förvärvsarbeta.
            För föräldrar med riktigt små barn räcker det inte. De måste också
            ha möjlighet att korta sin arbetsdag så att barnens vistelse i
            daghem eller familjedaghem inte blir för lång och så att samvaron
            med föräldrarna bara blir en kort stund morgon och kväll. En förkortad
            arbetsdag för småbarnsföräldrar är därför en mycket an- gelägen
            reform. I motionen 1975/76:472 om familjepolitiken behandlar vi
            mera utförligt skälen härför. Som vi redan framhållit kommer sannolikt
            en förkortning av arbetsdagen till sex timmar för alla att dröja.
            Just därför är det viktigt att småbarnsföräldrarna ges förtur.
            Rätten till förkortad ar- betsdag måste förenas med ett ekonomiskt
            stöd som gör det möjligt för föräldrarna att utnyttja den.
          </p>
          <pb facs="riksdagen-motions-pdf/data/197576/mot_197576__2064/mot_197576__2064-004.pdf"/>
          <fw xml:id="i-EjkhAyEtB3yMsxraqZAR9z">
            Mot. 1975/76:2064 I
          </fw>
          <p xml:id="i-PFuYPGyag1xm57gVVxdrf6">
            Deltid
          </p>
          <p xml:id="i-6boe2Xkr7SSKxFX3iGJFiW">
            Rätt till förkortad arbetsdag för småbarnsföräldrar gör det inte
            mindre viktigt att öka tillgången på deltidsarbeten. Det är ett
            annat sätt att anpassa arbetslivet efter individuella önskemål.
            De som arbetar deltid måste också omfattas av den svenska lagstiftningen
            och den trygghet den ger. Villkoren för deltidsarbeten måste i
            dessa avseenden förbättras. Möjligheten att arbeta deltid bör
            så långt möjligt stå öppen för alla för- värvsarbetande. Statliga
            arbetsgivare bör här vara mönsterbildande.
          </p>
          <p xml:id="i-R6xxt5vA3wqhNkki5nyDxH">
            Flextid
          </p>
          <p xml:id="i-FX6s57XmX9q1aqyFYvSo2Y">
            Även den dagliga arbetstiden borde kunna anpassas bättre efter
            de an- ställdas individuella behov utan att oacceptabla störningar
            i arbetsprocesserna uppkommer. Flexibel arbetstid har numera prövats
            med stor framgång på olika arbetsplatser. Systemet innebär att
            arbetstiden indelas i en fast del då alla är närvarande på arbetsplatsen
            och en rörlig del i början och slutet av dagen. Inom ramen för
            detta system har var och en rätt att variera längden på sin egen
            arbetsdag. Undersökningar och erfarenheter tyder på att systemet
            med flexibel ar- betstid är mycket uppskattat. Försök med flextid
            i statlig förvaltning har visat sig få stor resonans bland de
            anställda och har också fått stöd från fackligt håll. Enligt ett
            nyligen slutet avtal skall statliga myndigheter börja med flextid.
            Detta bör bli ett mönster för resten av arbetslivet. Det är an-
            geläget att få till stånd försöksverksamhet med flextid för alla
            kategorier inom produktionen. Det är ett krav som också framförs
            av sysselsättnings- utredningen.
          </p>
          <p xml:id="i-48JvzfAK7axrtz1rEafbKi">
            En femte semestervecka
          </p>
          <p xml:id="i-4SLwH4RJYSH6DMJYYZUBTX">
            Utredningen angående översyn av semesterlagstiftningen har nyligen
            fö- reslagit att semestern bör bli fem veckor för alla. Utredningen
            har också föreslagit att den som vill kan få spara en femte semestervecka
            i fem år för att få en sammanhängande ledighet under 10 veckor.
            Det är en väl- kommen reform.
          </p>
          <p xml:id="i-7EeFsXnC3FqVuzqbJHiNpJ">
            Långledighet — sabbatsperiod
          </p>
          <p xml:id="i-YWJQcUpuYaX5izi5Xq6gPZ">
            På längre sikt bör emellertid möjligheten till längre sammanhängande
            ledighet öppnas, bl. a. för att kunna varva studier med yrkesarbete.
            Det kan då finnas behov av ett betydligt längre uppehåll i förvärvsarbetet
            än 10 veckor. Det vore därför önskvärt om rätten att spara en
            femte semes- tervecka utsträcktes längre än fem år. Lika väl som
            det kan vara ett intresse för många att jobba efter 65 års ålder
            kan det finnas ett intresse av ledighet
          </p>
          <pb facs="riksdagen-motions-pdf/data/197576/mot_197576__2064/mot_197576__2064-005.pdf"/>
          <fw xml:id="i-HZHo9t7MjRW6GQBdRCysM3">
            Mot. 1975/76:2064 8
          </fw>
          <p xml:id="i-M2FuaHdxpqXwT4GLoxAxKK">
            mitt i livet. Vi har redan fått en lagstiftning som ger rätt
            till ledighet i samband med studier. Det kan emellertid finnas
            helt andra förhållanden som gör en långledighet — en sabbatsperiod
            — till ett angeläget önskemål. Många människor kan efter en lång
            yrkesverksam period med i huvudsak samma inriktning önska sig
            en radikal förändring i livssituationen. Man kan t. ex. önska
            en långsemester för att resa utomlands. Man kan vilja ägna sig
            åt en sjuk anförvant. Man kan vilja praktisera en helt ny verksamhet
            eller att bygga sig ett hus. Vi anser att man på sikt bör bygga
            in möjligheter till sådana långledigheter i socialförsäkringssystemet.
            Varje människa bör anses ha en livsarbetstid, vars förläggning
            i tiden emellertid delvis skall kunna bestämmas av den enskilde.
            Sålunda skall det vara möjligt att avstå från arbete under en
            viss tid och i stället arbeta till en något högre pensionsålder
            än den vanliga. Kostnaden behöver ej bli större därför att den
            arbetsfria tiden blir annorlunda fördelad under levnaden. Detta
            är en fråga som förutsätter en ramlagstiftning, dvs. en övergripande
            lösning som kan kompletteras med och i vissa delar ersättas av
            avtal mellan arbetsmarknadsorganisationerna. Utredningen om översyn
            av socialförsäkringssystemet bör ges i uppdrag att utarbeta sådana
            förslag.
          </p>
          <p xml:id="i-XRu5VNwyFFtVUZnskm54B8">
            Rörlig pensionsålder
          </p>
          <p xml:id="i-CQsSFaScyRnRVMUTfJzCK6">
            Ännu ett sätt att variera sin arbetstid efter individuella önskemål
            är möj- ligheten att inom ett visst intervall fritt få välja vid
            vilken tidpunkt man vill gå i pension. Tanken på att alla skulle
            önska avsluta sin yrkesverksamhet vid samma ålder oavsett hälsa
            och typ av arbete är egendomlig. Var och en måste i större utsträckning
            kunna välja vid vilken ålder man önskar gå i pension eller trappa
            ner yrkesverksamheten. Dessa tankegångar har folkpartiet utvecklat
            och framfört i riksdagsmo- tioner under åtskilliga år. Det är
            därför mycket tillfredsställande att förslaget om rörlig pensionsålder
            nu antagits och trätt i kraft. Arbetet måste nu kon- centreras
            på att möjliggöra för varje individ att efter förhandling med
            ar- betsgivaren avgöra i vilken takt han/hon vill lämna förvärvsarbetet.
            I motion 1975/76:739 för vi bl.a. fram kravet på redovisning av
            vad staten som arbetsgivare gör för att ge möjlighet till deltidsarbete
            med deltidspensioner inom den statliga förvaltningen.
          </p>
          <p xml:id="i-3deRnEk45wbgRLztGo2mpo">
            ARBETSMILJÖN
          </p>
          <p xml:id="i-91v5BenXTcG2M6oVDnFiLb">
            Arbetsmiljön spelar självfallet en central roll för den enskilda
            människans trygghet på arbetsplatsen. Otillfredsställande arbetsmiljö
            ökar påfrestning- arna under arbetstiden och minskar därmed möjligheterna
            att fylla rollen som familjemedlem och aktiv medborgare i samhället
            i övrigt. Risker för
          </p>
          <pb facs="riksdagen-motions-pdf/data/197576/mot_197576__2064/mot_197576__2064-006.pdf"/>
          <fw xml:id="i-7UKz4c26jvzw2VnniRYL9a">
            Mot. 1975/76:2064 9
          </fw>
          <p xml:id="i-B8PPXMRvtRVWPytQMVy3bV">
            den fysiska och psykiska hälsan måste därför ständigt uppmärksammas
            och avlägsnas.
          </p>
          <p xml:id="i-RwSpu6Q4onoL3bXujvC6us">
            Hälso- och miljöfarliga ämnen
          </p>
          <p xml:id="i-62wCzGnFPZAD1PzMmR4BwV">
            Under de senaste åren har statmakternas insatser för att motverka
            skador och sjukdomar till följd av förhållandena i arbetslivet
            ökat i omfattning. Skyddskommitté och skyddsombud har fått vidgade
            befogenheter och myn- digheterna något förbättrade resurser. Genom
            lagen om hälso- och mil- jöfarliga varor har möjligheterna till
            ingripanden formellt förbättrats. Folk- partiet har i riksdagen
            medverkat i dessa reformer och härutöver föreslagit ytterligare
            åtgärder såsom ökade resurser för kontroll av kemiska ämnen, förbättrad
            tillsyn av arbetsplatser m. m., liksom åtgärder i syfte att öka
            de anställdas bestämmanderätt när det gäller arbetsmiljöfrågor
            i vid mening. De reformer som genomförts är dock förhållandevis
            marginella om man ser till de behov som föreligger. Arbetsmiljöutredningens
            nyss offentliggjor- da betänkande bör dock kunna leda till värdefulla
            förbättringar. Mycket talar för att de arbetsmiljötragedier som
            inträffat i Sverige och utomlands under senare år inte är enstaka
            händelser utan delar av ett helt händelseförlopp, som i grunden
            sammanhänger med en okontrollerad ex- pansion på det kemisk-tekniska
            området. Tiotusentals kemiska ämnen ut- nyttjas redan i produktionen
            och varje år tillkommer hundratals nya. Först sedan allvarliga
            skador kunnat bevisas har de mer drastiska ingreppen kom- mit.
            Den filosofi som i stort sett varit rådande har utgått från att
            så länge som det inte gått att visa att ett visst ämne har klart
            skadliga verkningar under vissa förutsättningar så länge har det
            accepterats och försvarats. Denna filosofi måste avvisas. Det
            är inte längre möjligt att utgå från att kemiska ämnen kan accepteras,
            såvida man inte kan visa att de uppenbarligen leder till skador.
            Vi måste i stället betrakta alla kemiska ämnen som potentiella
            hälsorisker och utgå från att de har skadeverkningar. Ett sådant
            synsätt leder fram till krav på omfattande omprövning av ämnen
            som redan används och till stor åter- hållsamhet när det gäller
            att tillåta nya substanser. Den innebär också att man måste ta
            mycket mera allvarligt på varningar från forskare om rena misstankar
            och på de anställdas egna bedömningar av effekterna av ke- mikalier
            som de arbetar med. Man kan om man så vill kalla detta omvänd
            bevisbörda. De politiska medlen att styra den ekonomiska och tekniska
            utvecklingen finns. Staten har att sätta upp ramar, inom vilka
            företagen får verka. Dessa ramar kan bl. a. bestå av regler om
            att människor inte får utsättas för häl- sorisker i sitt arbete.
            Om en sådan bestämmelse slår ojämnt på olika typer av produktion,
            är det uppenbarligen ett tecken på att produktionen är fel- planerad
            från början. Hur den då skall förändras är en sak som måste avgöras
          </p>
          <pb facs="riksdagen-motions-pdf/data/197576/mot_197576__2064/mot_197576__2064-007.pdf"/>
          <fw xml:id="i-J9pmjka3wbUuehS4G8HMdz">
            Mot. 1975/76:2064 10
          </fw>
          <p xml:id="i-2b5Lg1FoDKn37UmbD18kSV">
            under trycket av opinionen från dem som inte vill ha sin hälsa
            förstörd men också från dem som vill leva på sitt arbete. Skall
            man få dessa krav att mötas, måste de anställda och deras organisationer
            själva få vara med och framlägga sina synpunkter. Genom lagen
            om hälso- och miljöfarliga varor finns numera en god formell möjlighet
            att skydda människor från gifter, även på arbetsplatserna. Men
            som vi ovan påpekat återstår ännu mycket att göra innan detta
            skydd är fullgott. Forskningen på områden kan effektiviseras.
            Det brister här inte minst i samordning. Resultat från olika vetenskapsgrenar
            har inte sam- manförts så som önskvärt vore. Det är svårt för
            såväl övervakande myn- digheter som företag att hålla sig informerade
            om de senaste vetenskapliga rönen inom området. Det saknas i stor
            utsträckning tillräckliga forsknings- och laboratorieresurser
            för att kontrollera ämnen och produkter. Kraven på ofarlighet
            bör kunna formuleras så att de påverkar företagen till att i sitt
            eget intresse avstå från sådan produktion som medför per- sonalfaror.
            Den tekniska utvecklingen måste stimuleras till att inbegripa
            kraven på ofarlighet i alla innovationer. Samhället måste avväga
            sanktionerna mot de giftiga ämnena på sådant sätt att det inte
            lönar sig att använda dem. Vi måste med all kraft satsa på mindre
            farliga metoder och ämnen som kan ersätta de farliga. Manuell
            röjning inom skogsbruket kan t. ex. ersätta giftbesprutning. Utveckling
            av resistensbiologin och biologiska kontrollme- toder inom jordbruket
            gör att giftspridningen på våra åkrar kan bringas ned. Vi kan
            avstå från överdriven användning av konstgödning i våra skogar
            och på våra åkrar. Vi kan göra våra livsmedel mer fria från tillsatser
            och färgämnen, vilkas värde ofta är lika med noll.
          </p>
          <p xml:id="i-NJPNtsEYm4Zmn4e2K7SQWt">
            Företagshälsovården
          </p>
          <p xml:id="i-PtUK8XohanTexREpUZb5DY">
            Alla anställda bör ha rätt att regelbundet få sin hälsa kontrollerad.
            Det är viktigt att företagshälsovården har en sådan omfattning
            och kvalitet att yrkesskador av olika slag upptäcks i tid. Det
            ökar tryggheten för den enskilde arbetstagaren. Företagshälsovården
            bör emellertid ha en vidare funktion än diagnos- tisering och
            behandling av patienter. I samverkan med bl. a. skyddsombudet
            bör företagshälsovårdens personal framlägga förslag till förbättringar
            av ar- betsmiljön och finnas med t. ex. vid planering och inredning
            av arbetslokaler. Huvuduppgiften för företagshälsovården bör alltså
            vara förebyggande arbete i vid mening. För att i alla lägen uppfattas
            som opartisk instans bör fö- retagshälsovården därför vara en
            angelägenhet för ett partsammansatt organ. Sedan LO och SAF träffade
            överenskommelse om företagshälsovården 1967 har utvecklingen gått
            snabbt. I de större företagen finns nu som regel företagshälsovård.
            De små och medelstora företagen har haft svårare att organisera
            sin företagshälsovård. Samgående har dock skett i företagshäl-
          </p>
          <pb facs="riksdagen-motions-pdf/data/197576/mot_197576__2064/mot_197576__2064-008.pdf"/>
          <fw xml:id="i-LT5CqKpcY9QwcBxpsU6Lhw">
            Mot. 1975/76:2064 uu
          </fw>
          <p xml:id="i-59jHGuwLgRXdkTyBA7TbmJ">
            sovårdscentraler, som etablerats i en rad orter. Fortfarande
            saknas dock på många håll företagshälsovård , i synnerhet med
            inriktning på förebyggande verksamhet, inte minst inom den offentliga
            sektorn. Tiden bör nu vara mogen för införandet av företagshälsovård
            som en rättighet för alla anställda. Bl. a. den ökade läkarutbildningen
            bör snart ge resurser härför. Enligt uppgift har emellertid inte
            arbetsmiljöutredningen i sitt nyligen offentliggjorda betänkande
            presenterat något förslag om fö- retagshälsovårdens organisation
            och reglering. Det är djupt olyckligt. I stället föreslår man
            att en ny särskild utredning tillsätts med uppgift att klara ut
            en rad frågor, bl.a. samordningen med den öppna sjukvården. Från
            LO:s sida ser man sedan länge företagshälsovården som del av ar-
            betarskyddet och anser att företagshälsovården därför borde regleras
            inom arbetsmiljölagstiftningen. Vi delar den uppfattningen och
            föreslår därför att riksdagen begär att regeringens proposition
            med anledning av arbetsmil- jöutredningens betänkande jämväl omfattar
            principen om obligatorisk fö- retagshälsovård. De större företagen
            kan förutsättas organisera sin egen fö- retagshälsovård. Mindre
            och medelstora företag kan bygga upp företags- hälsovårdscentraler,
            som kan organiseras orts- eller branschvis. Här bör man även eftersträva
            en samordning med kommunernas och statens företags- hälsovård.
            För att de anställda i mindre företag inte skall komma i ett sämre
            läge än personalen i de större företagen måste inrättandet av
            fö- retagshälsovårdscentraler aktivt stödjas, exempelvis genom
            insatser av lands- ting och kommuner.
          </p>
          <p xml:id="i-RwBxCwyFmDoH9ECqBpGyvj">
            Psykisk arbetsmiljö
          </p>
          <p xml:id="i-7CXgRqY4gXbMz5QyByFKqW">
            Åtgärder i syfte att förbättra arbetsmiljön måste också omfatta
            dem som arbetar på t. ex. kontor, institutioner och vårdinrättningar.
            Utöver miljö- aspekter som rör ljusförhållande, värme, buller,
            luft osv. måste också de psykiska påfrestningarna observeras.
            Ohälsa på grund av en otillfredsstäl- lande psykisk miljö synes
            bli allt vanligare. Orsakerna kan vara många. För stor arbetsbelastning
            och en känsla av att inte räcka till hör säkert till de vanligare.
            Osäkerhet beträffande ansvarsområde och dålig kontakt med arbetsledning
            och arbetskamrater kan vara andra anledningar. Små möjligheter
            att påverka sin egen arbetssituation är tyvärr ett alltför vanligt
            förhållande. En del av dessa brister kan minskas genom bättre
            arbetsdemokrati och bättre utbildningsmöjligheter. Reformer som
            rör arbetsrätten och rätten till ledighet för studier är här viktiga
            inslag. Det är emellertid viktigt att de många svårfångade orsaker
            som ligger bakom ohälsa till följd av en psykiskt påfrestande
            arbetsmiljö blir individuellt behandlade. En vidgning av fö- retagshälsovården
            med en socialpsykologisk del är därför angelägen, fram- håller
            TCO i skriften Villkor i arbetet. Arbetsuppgifterna i denna del
            bör främst vara inriktade på arbetsmiljön och omfatta synpunkter
            på arbets-
          </p>
          <pb facs="riksdagen-motions-pdf/data/197576/mot_197576__2064/mot_197576__2064-009.pdf"/>
          <fw xml:id="i-D6sUfXYkemzip2cXLn6f9D">
            Mot. 1975/76:2064 12
          </fw>
          <p xml:id="i-JPpHVeXDBDDLTv3VHT3kkb">
            utformning och arbetsorganisation, rådgivning och nyanläggning
            resp. för- ändring av arbetsrutiner, arbetsprocesser och lokaler,
            kartläggning av psyko- sociala arbetsmiljörisker samt i kommande
            fall komplettering av socialmedi- cinska bedömningar, menar TCO.
          </p>
          <p xml:id="i-GGXLJLR3Zxi3UJ3sMDqNtC">
            MEDBESTÄMMANDE FÖR DE ANSTÄLLDA
          </p>
          <p xml:id="i-JA5FjxsyjkJcXFxf1aYraT">
            För att arbetsmiljöbristerna skall kunna bekämpas krävs enligt
            vår mening att de anställda får ett faktiskt inflytande på alla
            nivåer inom företagen genom en kombination av en rad reformer.
            Denna strävan bör vara väg- ledande även för övriga beslut i företaget.
            Det långsiktiga målet bör enligt folkpartiets mening vara att
            ge de anställda en med kapitalägarna likvärdig ställning. Motsvarande
            förstärkning av de anställdas medbestämmanderätt bör eftersträvas
            inom den offentliga sektorn under iakttagande av att den representativa
            demokratin inte urholkas. Det arbetsdemokratiska arbetet befinner
            sig fortfarande i ett inlednings- skede. Viktiga resultat har
            nåtts, men ännu återstår lång väg innan den likvärdiga ställning
            vi uttalar oss för som mål ligger inom räckhåll. Re- formarbetet
            måste därför drivas vidare efter i huvudsak två linjer: dels måste
            den enskilde arbetstagarens möjlighet att påverka beslut som rör
            hans egen arbetssituation öka, dels måste representationen för
            de anställda i de be- slutande organen inom företag och förvaltning
            förstärkas. Det förra innebär att föråldrade former för arbetsgivarnas
            rätt att leda och fördela arbetet bör avskaffas. Den aviserade
            propositionen om arbets- rätten förutsätts ha denna innebörd.
            Folkpartiets grundsyn i arbetsrättsfrågorna framgår av följande
            avsnitt ur vårt partiprogram:
          </p>
          <p xml:id="i-4aL7mVVhzYSRk8kkmUYUY3">
            Mål för arbetsdemokratin är att de anställda har insyn, inflytande
            och medbestämmande på alla nivåer i företag och förvaltning varmed
            också följer ett ökat ansvarstagande. Inflytande och medbestämmande
            skall bl. a. gälla företagens verksamhet och program. Frågor om
            arbetslivets villkor måste handläggas gemensamt av löntagar- och
            arbetsgivarparterna. Frågor om arbetsmiljö skall vara förhandlingsbara.
            Därför måste löntagarnas ställ- ning vid lokala förhandlingar
            stärkas genom ändringar i gällande lagstiftning. Ingen part bör
            ha företräde vid tolkningen av gällande avtal. Arbetsdom- stolens
            möjligheter att snabbt behandla tolkningstvister bör stärkas.
            Grun- derna för fredsplikten bör i princip inte rubbas. Föråldrade
            former för ar- betsgivarnas rätt att leda arbetet avskaffas.
          </p>
          <p xml:id="i-CNHXeQDYEd2HPL5bxneEod">
            Denna grundsyn kommer självfallet att bli bestämmande för folkpartiets
            ställningstagande till propositionen om arbetsrätten. Vi kommer
            vid det tillfället att närmare utveckla de förändringar vi menar
            att principen om likvärdig ställning mellan anställda och arbetsgivare
            måste få i arbetslivet.
          </p>
          <pb facs="riksdagen-motions-pdf/data/197576/mot_197576__2064/mot_197576__2064-010.pdf"/>
          <fw xml:id="i-Mei8yMZDyXCKwU88CJeqjH">
            Mot. 1975/76:2064 13
          </fw>
          <p xml:id="i-8pfGEJme4HYpmAi1CeyVF8">
            Hemställan
          </p>
          <p xml:id="i-YAESw5eM7bn7PBzrpEuvG1">
            Med hänvisning till ovanstående hemställes!
          </p>
          <p xml:id="i-HxfRttakiAzZaTSpB15UbY">
            1. att riksdagen uttalar att en kommande arbetsmiljölag ges en
            sådan utformning att de anställda blir jämställda med arbets-
            givaren i vad avser det reella inflytandet över arbetsmiljön i
            vid mening, 2. att riksdagen begär att regeringen förelägger riksdagen
            förslag om principbeslut rörande obligatorisk företagshälsovård.
          </p>
          <p xml:id="i-GsnX3AmcP6UqatBAXbhR76" type="date">
            Stockholm den 27 januari 1976
          </p>
          <p type="signatureBlock" id="i-9jPnWcKAyfVUPambF198es">
            PER AHLMARK (fp)
          </p>
          <p xml:id="i-XAc8bsWbB2eGjS8Cfd4JNj">
            OLA ULLSTEN (fp) ROLF WIRTÉN (fp) ERIC ENLUND (fp) INGEGÄRD FR/AENKEL
            (fp) KARL ERIK ERIKSSON (fp) SVEN GUSTAFSON (fp) i Arvika i Göteborg
            INGEMAR MUNDEBO (fp) CECILIA NETTELBRANDT (fp) JAN-ERIK WIKSTRÖM
            (fp) KERSTIN ANÉR (fp) ANDERS JONSSON (fp) i Mora
          </p>
          <p xml:id="i-Y4k1HtRBVdYdG8rscaF44c">
            ! (Se även motionerna 1975/76:2065-2067)
          </p>
        </div>
      </div>
    </body>
  </text>
</TEI>
