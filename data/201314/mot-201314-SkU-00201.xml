<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00201">
  <teiHeader>
    <fileDesc>
      <titleStmt>
        <title>Översyn av det svenska skattesystemet</title>
        <author corresp="i-CNBy5dFgNNyEozHVpAj93c">av Jacob Johnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av det svenska skattesystemet</title>
          <idno type="rdwebb">H102Sk201</idno>
          <rs type="number">Sk201</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk201/text</ref>
          <ref type="dokument_url_html">http://data.riksdagen.se/dokument/H102Sk201</ref>
          <ref type="dokumentstatus_url_xml">http://data.riksdagen.se/dokumentstatus/H102Sk201</ref>
          <ref type="doc">http://data.riksdagen.se/fil/161038C0-B5D7-4E39-8599-A6A6BE19A44F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NZiHaX3LCWi4bRNshdn4s1" type="signed"/>
        <correspContext corresp="i-NZiHaX3LCWi4bRNshdn4s1">
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction type="numbering" xml:id="i-VKLMnG7VVpz4pY9LQujSEP">
          <date when="2013-09-27"/>
        </correspAction>
        <correspAction type="submission" xml:id="i-9e4xzkrkB81EM4s9C556S8">
          <date when="2013-09-19"/>
        </correspAction>
        <correspAction type="transfer" xml:id="i-EPoWVcAdozqk9LUnR4pFgM">
          <date when="2013-09-19"/>
        </correspAction>
        <correspAction type="assigned" xml:id="i-5a17rLTgXWARKZktLnYUmK"/>
        <correspContext corresp="i-5a17rLTgXWARKZktLnYUmK">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YBDjdvikx9qC2c5P8b14He">
            1 Förslag till riksdagsbeslut
          </head>
          <p xml:id="i-QNZJdGspFR8JGLbJBNVCeo">
            Riksdagen tillkännager för regeringen som sin mening vad som
            anförs i motionen om att tillsätta en parlamentarisk utredning
            för att se över det svenska skattesystemet.
          </p>
        </div>
        <div type="motContent">
          <head type="h1" xml:id="i-CkhkugVgejHzSp6NdEnZVc">
            2 Behovet av en parlamentarisk översyn av skattesystemet
          </head>
          <p xml:id="i-9FhfL8YTtCcamHTwsBxUvR">
            Det har nu gått drygt tjugo år sedan den stora skatteomläggningen
            i början av 1990-talet som då kallades århundradets skattereform.
            Den karaktäriserades av sänkta skattesatser och breddade skattebaser.
            De grundläggande principerna bakom skattereformen var enkelhet,
            likformighet och neutralitet i beskattningen. Likformighet innebär
            att inkomster som är lika stora ska beskattas lika och neutralitet
            att hushållens och företagens handlingsalternativ inte ska påverkas
            av hur skattesystemet är utformat.
          </p>
          <p xml:id="i-TM3NoaTdoq4Q4f3jV2S9dt">
            Sedan reformen har dock en lång rad ändringar genomförts som
            inneburit avsteg från dessa principer. Exempel på detta är införandet
            av det s.k. jobbskatteavdraget, differentierad moms, avdragsrätt
            för vissa tjänsteköp (RUT och ROT) och att fastighetsskatten har
            bytt namn till kommunal fastighetsavgift samtidigt som den blivit
            regressiv. Dessutom har ålder blivit ett kriterium för nivån på
            socialavgifterna med lägre nivå för såväl yngre som äldre arbetskraft.
          </p>
          <p xml:id="i-6m3Rd5jqssLfWU1yHmzvno">
            Dessa förändringar har bl.a. inneburit att inkomst i form av
            lön beskattas lägre än inkomst i form av pension, a-kassa eller
            sjukpenning. Detta strider mot principen om likformighet. Med
            rätta uppfattas det också som orättvist av pensionärer, arbetslösa
            och sjuka, som får betala högre skatt än löntagare vid en lika
            stor inkomst.
          </p>
          <p xml:id="i-HmrqQ2T8EGfF2SD9c977zQ">
            Även RUT- och ROT-avdragen är orättvisa i den meningen att de
            gynnar en viss typ av tjänster. Städning i privata hem gynnas
            i förhållande till städning på äldreboenden och på skolor, och
            sedan läxhjälp inkluderades i RUT-avdraget blomstrar en relativt
            ny bransch – läxhjälpsföretagen – med hjälp av skattemedel. Detta
            är ändringar som strider mot tankarna om neutralitet och likformighet.
          </p>
          <p xml:id="i-XK8uhvJstfC7GwHfhFmrhM">
            Mot bakgrund av alla de förändringar som har genomförts menar
            Vänsterpartiet att det finns ett behov av en djupgående skatteöversyn.
            Allt fler inom forskarvärlden, fackföreningsrörelsen och expertorgan
            som regeringens finanspolitiska råd delar vår uppfattning. Vänsterpartiet
            föreslår därför att en parlamentarisk utredning tillsätts för
            att utvärdera dagens skattesystem och föreslå förändringar. I
            debatten om en översyn av skattesystemet hänvisas ibland till
            att detta är olämpligt eftersom Företagsbeskattningskommitténs
            arbete inte är avslutat. Detta hindrar dock inte enligt vår uppfattning
            att en parlamentarisk utredning tillsätts. Arbetet kommer att
            bli omfattande och kan med fördel inledas med en problembeskrivning
            av dagens skattesystem. Hänsyn kan sedan tas till resultatet av
            Företagsbeskattningskommitténs arbete.
          </p>
          <p xml:id="i-3jB46F9GEyz6h7yjNEJtSv">
            En av utgångspunkterna för en ny skatteöversyn bör vara att garantera
            en långsiktig finansiering av den generella välfärden. Skatteuttaget
            måste vara högt nog för att säkra en välfärd av hög kvalitet för
            alla och bör enligt vår mening var något högre än i dag.
          </p>
          <p xml:id="i-H755aohDtCwxiPkcLyRrdQ">
            Översynen bör vägledas av följande principer:
          </p>
          <list style="ul">
            <item xml:id="i-SCVzCx1CQy2ASVCj7Dqs8u">
              Enkelhet, neutralitet och likformighet.
            </item>
            <item xml:id="i-2oKAD1h4nagxdPVVpXDfqn">
              Skatt efter bärkraft.
            </item>
            <item xml:id="i-VJMRtrqoxgiFJ8CWCnJD72">
              Främja folkhälsa, en god miljö och klimatomställning.
            </item>
          </list>
          <p xml:id="i-3XEDcE1W61Ld5WAzVwtN3h">
            Vad som ovan anförts om att tillsätta en parlamentarisk utredning
            för att se över det svenska skattesystemet bör riksdagen som sin
            mening ge regeringen till känna.
          </p>
          <head type="h1" xml:id="i-W6UqjkmUfLgwYMCWDZraMX">
            3 Vänsterpartiets principiella syn på skattesystemet
          </head>
          <p xml:id="i-3MEfijwngLd2MKwBpAL7Q3">
            Målsättningen med Vänsterpartiets skattepolitik är att trygga
            välfärden, få fler människor i arbete, minska inkomstskillnaderna
            och skapa förutsättningar för en hållbar utveckling. Hög sysselsättning
            är en förutsättning för att få resurser till den offentligt finansierade,
            generella välfärden. Skatt ska betalas efter bärkraft och välfärd
            fördelas efter behov.
          </p>
          <p xml:id="i-RF3L6UM1rstFPW7WdftVR2">
            Ett väl fungerande skattesystem är en viktig förutsättning för
            att nå ett jämställt samhälle. Genom att skatterna finansierar
            tjänster som sjukvård och barn- och äldreomsorg möjliggör de för
            fler människor, framför allt kvinnor, att arbeta. Ett generellt
            välfärdssystem som i hög grad finansieras gemensamt verkar också
            omfördelande från höginkomsttagare till låginkomsttagare och därmed
            från män till kvinnor.
          </p>
          <p xml:id="i-KomdiJkg9RJQBy4HiXRczR">
            Skatteuttaget måste upplevas som rättvist för att få acceptans.
            Skattesystemet har en viktig fördelningspolitisk roll. Principen
            om skatt efter bärkraft innebär i dagens skattesystem att höga
            inkomster från tjänst beskattas med en högre skattesats än lägre
            inkomster. Vänsterpartiet menar att progressiviteten kan öka ytterligare
            mot bakgrund av de allt större inkomst- och förmögenhetsklyftorna
            i samhället. Kapitalinkomster beskattas däremot proportionellt
            i dag. I en översyn bör inriktningen vara att kapitalbeskattningen
            bör öka något. Det skulle kunna ske genom att även viss kapitalbeskattning
            bör kunna vara progressiv, eller genom att utöka skattebaserna.
            Finanssektorn är exempelvis underbeskattad i dag, och ökad beskattning
            av denna kan samtidigt vara ett sätt att begränsa spekulationsekonomin.
          </p>
          <p xml:id="i-5FB5ndYXAdtmXvwGxRU5Qb">
            Skattesystemet måste vara utformat så att det är enkelt att förstå
            och tillämpa för den enskilda skattebetalaren. Vänsterpartiet
            vill därför betona vikten av att eftersträva ett system som är
            enhetligt och likformigt och som har så få undantag som möjligt.
            På så sätt minimeras också möjligheterna till skatteplanering.
            Genom att kraftfullt bekämpa skattefusk stärker vi välfärden och
            skapar rättvisa konkurrensvillkor för företagen. Ett enkelt skattesystem
            som är lätt att förstå ökar dess legitimitet och leder i förlängningen
            till minskat skattefusk. Naturligtvis är det också avgörande att
            skattemedlen används på rätt sätt. Det är därför vi i Vänsterpartiet
            blir så upprörda när riskkapitalbolag med hjälp av skatteparadis
            gör om skattemedel till vinster som förs ut ur landet.
          </p>
          <head type="h1" xml:id="i-ShXKM8qFn64Y3BSQEfcUYD">
            4 Några särskilda skattefrågor
          </head>
          <p xml:id="i-7m3Gs19kDZMLUV4xZ6sHxo">
            Vänsterpartiet värnar principen om lika skatt vid lika inkomst,
            och menar att vi måste tillbaka till en likformig inkomstbeskattning
            som är oberoende av om inkomsten kommer från lön, pension, arbetslöshetsersättning,
            sjuk- eller föräldraförsäkring. Detta är en viktig rättvisefråga.
            I en översyn vill vi särskilt värna låginkomsttagares inkomster.
          </p>
          <p xml:id="i-Dq1D1MfX1WzUfQDqHsK69h">
            Skatter är ett viktigt styrmedel i klimat- och miljöomställningen
            med syfte att påverka människors och företags beteende. Skatter
            kan behövas för att minska utsläppen av fossila växthusgaser och
            minska övergödningen av våra vattendrag, sjöar och hav. Transporter
            bör bära sina egna miljökostnader enligt principen förorenaren
            betalar. Särskilt bör frågan om hur flyget ska stå för sina miljökostnader
            beaktas mot bakgrund av att flygbränsle är skattebefriat enligt
            internationella överenskommelser. Översynen bör pröva skatternas
            effekt inom klimat- och miljöomställningen. I dag konsumerar vi
            många varor i Sverige som vi importerat från andra länder där
            beskattning av t.ex. utsläpp av fossil koldioxid är väsentligt
            lägre eller kanske saknas helt. Utredningen bör även pröva frågan
            om koldioxidbeskattning av sådan import.
          </p>
          <p xml:id="i-6mXZ7onVEtPWsEi9KXQdfU">
            Den differentierade momsen ger upphov till gränsdragningsproblem.
            Översynen bör pröva frågan om övergång till en likformig beskattning
            av varor och tjänster. När Mervärdesskattesatsutredningen för
            några år sedan utredde frågan om en övergång till en enda enhetlig
            momsskattesats konstaterade man dels att en sådan övergång var
            önskvärd, dels att normalskattesatsen i så fall hade kunnat sänkas
            med flera procentenheter. De fördelningspolitiska konsekvenserna
            ska noga analyseras och beaktas. Vissa grupper kan behöva kompenseras
            antingen inom ramen för en skatteöversyn eller genom exempelvis
            höjt barnbidrag.
          </p>
          <p xml:id="i-XfN8ejTcKDsHcY4ngkV1k4">
            Företagsbeskattningen utreds för närvarande av Företagsbeskattningskommittén.
            Enligt direktiven ska kommittén bl.a. undersöka olika möjligheter
            att minska beskattningen av riskkapital i bolagssektorn och sträva
            efter att ta fram förslag som breddar bolagsskattebasen för att
            finansiera en sänkning av de skatter som betalas av bolagssektorn.
            Vid årsskiftet sänktes bolagsskatten från 26,3 procent till 22
            procent. Huvudargumentet var att den tidigare skattenivån inte
            var internationellt konkurrenskraftig. Vänsterpartiet menar att
            bolagsskatten var konkurrenskraftig redan innan sänkningen. Sverige
            hade exempelvis redan då lägre bolagsskatt än genomsnittet för
            våra 10 största handelspartners, däribland Tyskland och Norge.
            Dessutom innehåller den svenska företagsbeskattningen stora möjligheter
            att minska beskattning genom överavskrivningar, avsättning till
            periodiseringsfonder m.m. Dessa avdrag är så stora att under de
            första tio åren på 2000-talet var företagens samlade taxerade
            inkomst i storleksordningen bara hälften av företagens samlade
            resultat efter finansnetto. Enligt Vänsterpartiet finns, även
            ur ett internationellt konkurrensperspektiv, utrymme att begränsa
            företagens avdragsmöjligheter så att intäkterna till statskassan
            ökar vid oförändrad nivå på bolagsskatten, t.ex. genom Företagsbeskattningskommitténs
            tankar om breddning av bolagsskattebasen.
          </p>
          <p xml:id="i-BkkvtiQxEGsvwmLjLNJNii">
            Regeringens förändringar av fastighetsskatten och slopandet av
            förmögenhetsskatten har bidragit till att inkomstklyftorna i Sverige
            har ökat. Vänsterpartiets principiella hållning är att fastigheter
            är tillgångar som ska beskattas och dyra bostäder ska beskattas
            mer än vad som sker i dag. Vi föreslår också att skattemässig
            neutralitet ska råda mellan olika kategorier av bostäder med olika
            upplåtelseformer. Hyresrätten är i dag skattemässigt missgynnad
            med tanke på avdragsmöjligheterna för villor och bostadsrätter,
            vilket Vänsterpartiet menar ska åtgärdas bl.a. genom att fastighetsskatten
            på hyresfastigheter avskaffas.
          </p>
          <p xml:id="i-H2ysRipt4xeUhviyRhLMgH">
            Hushållens skuldsättning i förhållande till disponibla inkomster
            har ökat mycket kraftigt de senaste 15 åren. Samtidigt med detta
            har också hushållens nettoförmögenheter ökat markant. En stor
            del av denna förmögenhetstillväxt är kopplad till stigande bostadspriser.
            Regeringens passiva bostadspolitik, men även slopandet av förmögenhetsskatten
            och den kraftigt sänkta fastighetsskatten har eldat på bostadsmarknaden.
            Vänsterpartiet föreslår flera åtgärder för att komma till rätta
            med hushållens skuldsättning. Ett investeringsstöd för att bygga
            hyresrätter och amorteringskrav på nya bostadslån är exempel på
            det. I en stor skatteöversyn som den vi föreslår här bör även
            ränteavdragen ses över. I dag omfördelar ränteavdragen pengar
            från låginkomsttagare till dem med höga inkomster. Med hänsyn
            till låntagarnas privatekonomi måste översynen göras med mycket
            stor försiktighet och eventuella förändringar aviseras i mycket
            god tid. En möjlighet som bör prövas är en långsam successiv minskning
            av ränteavdragen. Avdragen bör inte avskaffas, men minskas.
          </p>
          <p xml:id="i-BxFyNHvRkYWqfoyoPP66bR">
            Vänsterpartiet vill även att arv och gåvor ska beskattas. Det
            är ur ett fördelningspolitiskt perspektiv och rättviseperspektiv
            fullt rimligt att de som har förmånen att ärva avsevärda belopp
            betalar en skatt för detta. Vi förordar dock när det gäller arv
            att det sker i form av en kvarlåtenskapsskatt som dödsboet betalar.
            Ett rimligt grundavdrag ska finnas. Vänsterpartiet anser även
            att det bör finnas en förmögenhetsskatt. Sverige är ett av få
            jämförbara länder som vare sig har förmögenhetsskatt eller något
            slags arvsskatt.
          </p>
        </div>
        <div type="motSignatures">
          <list>
            <item xml:id="i-5dFCcevGbW1Yf1zVtaspXh">
              Jacob Johnson (V)
            </item>
            <item xml:id="i-Nu3Kn5q7cLYd5tne2ZPYpg">
              Ulla Andersson (V)
            </item>
            <item xml:id="i-PFPgGeozL5M84KbPesJzyn">
              Josefin Brink (V)
            </item>
            <item xml:id="i-2APokR1aAx7XW5Ader9oRT">
              Rossana Dinamarca (V)
            </item>
            <item xml:id="i-HYGd7n2qNKh42s5GLqLfnx">
              Christina Höj Larsen (V)
            </item>
            <item xml:id="i-KwnHxXT7qe3NF81nVZaT3T">
              Wiwi-Anne Johansson (V)
            </item>
          </list>
        </div>
      </div>
    </body>
  </text>
</TEI>
