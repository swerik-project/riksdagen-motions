<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__27/mot_1939__ak__27-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 27. 3
          </p>
          <p>
            Nr 27.
          </p>
          <p>
            Av herr Holmbäck, om ändring av 10 $ i lagen om rätt till lit-
            terära och musikaliska verk.
          </p>
          <p>
            Ett bland de mest karakteristiska dragen i den moderna utvecklingen
            i fråga om rätten till litterära och musikaliska verk är att tillstånd
            från för- fattarna (under vilket begrepp i det följande även inbegripas
            tonsättarna) erfordras för olika slags återgivande av deras arbeten.
            Man ser det kanske bäst, om man ägnar uppmärksamhet åt de olika
            kombinationer, som kun- na uppstå. En författare får ersättning
            för sitt arbete, då han säljer sin författarrätt till en förläggare.
            Den, som köper en reproduktion av ver- ket — alltså t. ex. en
            bok eller ett nothäfte — som förläggaren ger ut, har icke rätt
            att annat än i vissa fall begagna den kunskap om verket, han därigenom
            erhåller, till att föredraga (utföra) detta för allmänheten t.
            ex. genom uppläsning eller på musikaliskt instrument; för sådant
            föredragan- de fordras tillstånd av författaren. Tillståndet att
            föredraga verket med- för i sin tur icke rätt t. ex. att försälja
            grammofonplattor, som återgiva ver- ket sådant det föredrogs;
            för detta fordras ett särskilt tillstånd från förfat- tarens sida.
            Köper man en grammofonplatta, som utförts med författarens tillstånd,
            har man därmed icke förvärvat rätt att annat än i vissa fall låta
            en grammofon återgiva grammofonplattans innehåll för offentligheten;
            för dy- likt återgivande erfordras i allmänhet tillstånd av författaren.
            Det är heller icke tillåtet att utsända grammofonplattans innehåll
            genom radion; för detta erfordras författarens tillstånd. Att
            en dikt, ett tal eller en komposition ut- sändes genom radion
            anses i vissa rättssystem icke betyda, att innehavarna av radiomottagningsapparater
            äga att annat än i vissa fall låta allmänheten genom apparaterna
            få del av dikten, talet eller kompositionen; för detta er- fordras
            författarens tillstånd. För varje tillstånd kan författaren betinga
            sig ersättning; återgives hans arbete utan att han givit sitt
            samycke då sådant samtycke skulle vara erforderligt, blir den,
            som återger arbetet, i varje fall skadeståndsskyldig. Den svenska
            rätten uppfattar ett olovligt återgivande av arbetet såsom ett
            brott, vilket skall sonas med dagsböter. Dessutom stadgas en skadeståndsskyldighet
            »för förlust, lidande eller annat förfång, som till- skyndats
            målsäganden genom den brottsliga gärningen», vilken ersättning
            icke i något fall må understiga femton kronor. Även några andra
            drag i den moderna författarrättslagstiftningen må här anföras.
            Förutsättning för skydd är icke, att arbetet föreligger i manuskript;
            även t. ex. ett extemporerat anförande är skyddat. Skydd ges emellertid
            ofta icke åt de exekverande artisterna eller åt den fabrik, som
            tillverkar ett me- kaniskt instrument, vilket återger ljud eller
            bilder, utan blott åt författa-
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-002.pdf"/>
          <p>
            4 Motioner i Andra kammaren, Nr 27.
          </p>
          <p>
            ren. Så är t. ex. fallet enligt svensk lagstiftning. Skulle t.
            ex. å en konsert en världsberömd violinist utföra en annan musikers
            komposition, som då toges upp för återgivande på grammofonplattor,
            kan enligt svensk rätt blott ton- sättaren, icke violinisten,
            förhindra försäljningen av plattorna. Att plattor- na återgivas
            på en offentlig konsert kan vidare enligt svensk rätt hindras
            varken av den exekverande artisten eller fabriken, som kanske
            genom kon- serten ser sin omsättning minskas, utan blott av tonsättaren.
            Nu nämnda regler ha, i den mån de gälla återgivande av litterära
            eller musikaliska verk genom grammofon, radio och ljudfilm, under
            det sista decenniet tilldragit sig utomordentligt intresse. Bland
            annat har detta bli- vit fallet med frågan om återgivande för
            allmänheten genom radiomottag- ningsapparat av anföranden, dikter
            eller kompositioner. Om denna fråga kommer den följande framställningen
            att handla.
          </p>
          <p>
            På lagstiftningens väg (se en redogörelse i Statens offentliga
            utredningar 1937: 18 s. 37) har problemet lösts i Polen genom
            en lagändring 1935 och i Österrike genom en lag 1936, som trots
            Österrikes inkorporering med Tysk- land fortfarande är i kraft.
            De båda lagarna visa helt mot varandra stri- dande regler. Enligt
            den polska lagen skola ägare av högtalare och lik- nande anordningar,
            även om dessa anordningar befinna sig på offentliga ställen, hava
            rätt att utan avgift till författaren begagna sig av dem för att
            upptaga utsändning genom radio. Enligt den österrikiska lagen
            sträcker sig författarrätten även till offentligt återgivande
            genom högtalare eller annan teknisk inrättning av ett i radio
            utsänt verk. I lagskipningen har problemet även varit föremål
            för skiljaktiga lösningar. Det internationella rättsskyddet för
            litterära och musikaliska verk vilar som bekant på bernkonventionen
            av år 1886, och det organ, som tillser kon- ventionens efterlevnad
            — en särskild byrå i Bern — utger tidskriften le droit d'auteur.
            I le droit d'auteur angivas åtskilliga rättsfall från utländska
            domstolar i hithörande spörsmål. Åren 1930—1934 hava domstolar
            i Fören- ta Staterna, England, Belgien, Danmark, Finland, Rumänien
            och Tjeckoslo- vakien med utgångspunkt från vederbörande staters
            rättssystem ansett, att innehavare av radiomottagningsapparater
            icke ägde rätt att sprida radie- rade verk till allmänheten genom
            högtalare (le droit d'auteur 1935 s. 27). 1936 har en ungersk
            domstol kommit till samma resultat (le droit d'auteur 1938 s.
            48). Viktiga domar ha emellertid även fällts i motsatt riktning.
            Den 12 juni 1932 har den tyska Reichsgericht (le droit d"auteur
            1933 s. 57, Entscheidungen des Reichsgerichts in Zivilsachen Band
            136, s. 377), den 9 december 1933 den italienska kassationsdomstolen
            (le droit d'auteur 1935 s. 34), den 14 februari 1936 en domstol
            i Rotterdam (le droit d'auteur 1938 s. 84; domen överklagad),
            den 30 mars 1936 straffdomstolen i den franska staden Saverne
            (Zabern; le droit d”auteur 1937 s. 8) och den 28 juli 1938 kassationsdomstolen
            i Luxemburg (le droit d'auteur 1938 s. 133) vägrat god- taga anspråk
            på att det skulle vara förbjudet för innehavare av radiomot- tagningsapparater
            att återgiva radioutsändningar för allmänheten.
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-003.pdf"/>
          <p>
            Motioner i Andra kammaren, Nr 27. 5 Vad Sverige beträffar finnas
            de gällande lagbestämmelserna om rätt till litterära och musikaliska
            verk i lag den 30 maj 1919 med däri genom lag den 24 april 1931
            verkställda ändringar. 1919 års lag i dess ursprungliga lydelse
            innehöll inga stadganden om ra- dio; de första försöken att medelst
            radiotelefon till mottagare på skilda piat- ser utsända nyheter,
            musik, sång, föredrag, predikningar o. d. anställdes i slutet
            av 1920 i Amerika. Då emellertid lagen icke förbjöd offentligt
            före- dragande av utgiven skrift, måste utsändande av skriftens
            innehåll genom radio och skriftens återgivande offentligt genom
            radiomottagningsapparat vara tillåtet. Offentligt föredragande
            av outgiven skrift och av muntligt föredrag (d. v. s. extemporerat
            föredrag, som någon annan än författaren nu kan återgiva på grund
            av anteckningar efter föredraget eller på grund av att han minnes
            dettas deltajer) samt offentligt utförande av musikaliskt verk
            utan tillstånd av författaren var äter förbjudet av lagen, och
            denna måste då otvivelaktigt tolkas så, att utsändande genom radio
            av outgiven skrift, muntligt föredrag och musikaliska verk icke
            vore tillåtet utan för- fattarens tillstånd. I frågan, huruvida
            det vore tillåtet att genom radiomot- tagningsapparat offentligen
            återgiva en radioutsändning utan författarens tillstånd, om utsändningen
            återgav outgiven skrift, muntligt föredrag eller musikaliskt verk,
            gav lagen däremot icke klarhet. Svaret måste bero på, om den,
            som genom sin mottagningsapparat återgav verket, därigenom kunde
            anses föredraga resp. utföra detta.
          </p>
          <p>
            I förarbetena till 1931 års lagstiftning — genom vilken man utsträckte
            författarrätten bl. a. såtillvida, att förbud även meddelades
            för att utan för- fattarens tillstånd uppläsa utgiven skrift —
            behandlade man författarens
          </p>
          <p>
            rättsställning i fråga om utsändande av hans verk genom radio.
            Genom ny lydelse av 3 2 av 1919 års lag stadgades, utom att författaren
            skulle hava uteslutande rätt att offentligen föredraga skrift
            eller muntligt föredrag och utföra musikaliskt verk, att han även
            skulle hava uteslutande rätt att »ge- nom radio utsända sitt verk&gt;.
            Efter tillkomsten av 1931 års lagändringar blev frågan om innehavares
            av en radiomottagningsapparat befogenhet att offentligen återgiva
            ett verk, som utsändes genom radio, föremål för avgörande genom
            två Kungl. Maj:ts utslag den 23 december 1933, återgivna i N.
            J. A. 1933 s. 639 och 647. Dessa rättegångar torde här böra i
            korthet refereras. Föreningen Svenska tonsättares internationella
            musikbyrå (Stim), u. p. a., som är innehavare av ett stort antal
            tonsättares författarrätt till sina arbe- ten, hade med A.-B.
            Radiotjänst träffat avtal om utförande pr radio av vissa verk.
            I kontraktet var stadgat, att innehavare av radiomottagningsapparat
            icke kunde på avtalet grunda någon rätt att i förvärvssyfte utnyttja
            radiout- sändning av verk, som innefattades i avtalet — en bestämmelse,
            som bör ses i samband med att i en administrativ författning,
            kungl. kungörelsen den 20 juni 1924 angående rätt att innehava
            radiomottagningsapparat, var (och fortfarande är) föreskrivet
            att telegrafstyrelsen skall meddela tillstånd att innehava radiomottagningsapparat
            »under förbehåll av enskild rätt».
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-004.pdf"/>
          <p>
            6 Motioner i Andra kammaren, Nr 27.
          </p>
          <p>
            Stim yrkade nu i den ena rättegången vid rådhusrätten i Göteborg
            ansvar och skadestånd å en restaurangägare för att hon (i tiden
            efter ikraftträdan- det av 1931 års lagändringar) i sin lokal
            medelst en radiomottagningsapparat låtit utan tillstånd av Stim
            utföra fem särskilda musikstycken. Föreningen åberopade därvid
            ett utlåtande av f. d. presidenten i Svea hovrätt friherre Erik
            Marks von Wiärtemberg och hovrättsrådet Hjalmar Himmelstrand.
            Av de i 2 8 av gällande lag om rätt till litterära och musikaliska
            verk givna bestämmelserna om författares uteslutande förfogande
            över rätten att utföra eller genom radio utsända musikaliskt verk,
            vartill han vore upphovsman, följde enligt utlåtandet, »att —
            försåvitt upphovsmannen icke skulle hava, i samband med upplåtande
            av rätt till verkets utsändande i radio, med utsän- daren träffa
            avtal om rätt för denne att låta innehavare av mottagningsap-
            parat använda apparaten till radiounderhållning för allmänheten
            — rätt till dylikt användande av apparaten ej kan grundas på innehav
            av radiolicens». Rådhusrätten ogillade Stims talan med två röster
            mot en, hovrätten anslöt sig enhälligt till rådhusrättens åsikt,
            men högsta domstolen biföll Stims talan med fyra röster mot två
            och dömde restauranginnehavaren till straff om fem dagsböter och
            skadestånd om sjuttiofem kronor. I den andra rättegången yrkade
            Stim ansvar och skadestånd vid samma rådhusrätt å en balettmästare,
            som, likaledes efter ikraftträdandet av 1931 års lagändringar,
            vid en danstillställning, dit allmänheten ägde tillträde mot avgift,
            utan tillstånd av Stim låtit utföra två musikaliska verk. Svaranden
            genmälde, att under danstillställningen musik hade utförts av
            ett kapell men att någon av besökandena öppnat en radiomottagningsapparat,
            som fanns i lokalen, och som därefter återgivit de båda musikverken.
            Stim erinrade här- emot, att när svaranden i sin offentliga danslokal
            hade en radiomottagnings- apparat så anbringad, att besökandena
            kunde själva öppna den, han vore ansvarig, om genom apparaten
            utfördes sådan musik som den förevarande. I målet avvisade såväl
            rådhusrätten som hovrätten enhälligt Stims talan, varemot den
            i högsta domstolen bifölls av de fyra justitieråd, vilka godkänt
            Stims talan i det nyss återgivna målet, mot de två justitieråd,
            vilka även i sistnämnda mål kommit i minoritet. I utslaget, genom
            vilket svaranden dömdes till fem dagsböter och trettio kronors
            skadestånd, påpekades, att svaranden hade att ansvara för det
            olovliga utförandet av musikverken. Med utgångspunkt från 1919
            års lag och 1933 års prejudikat har seder- mera Stim utarbetat
            en promemoria angående sin rätt till ersättning vid . offentliga
            musikutföranden. I denna promemoria, som utgivits av tryc- ket,
            säges, att tillstånd måste sökas hos Stim för varje offentligt
            utförande av ett skyddat verk, vare sig utförandet sker efter
            noter, efter gehör, med grammofon, med radioapparat m. m. Musikstycke,
            som komponerats av för mer än trettio år sedan avliden tonsättare,
            är fritt endast om det utfö- res i original, men om det är arrangerat
            av någon bearbetare, som är anslu- ten till Stim eller till någon
            med Stim samarbetande utländsk organisation — vilket anges vara
            regel i fråga om musikstycke, som kommer till utförande i dans-,
            restaurant-, biograf, kafélokal etc. — äges utföranderätten till
            sådant
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-005.pdf"/>
          <p>
            Motioner i Andra kammaren, Nr 27. 7
          </p>
          <p>
            verk även av Stim. »I detta sammanhang kan påpekas», fortsätter
            promemo- rian, »att s. k. gammal dansmusik merendels åtnjuter
            samma skydd som moderna schlager. Sådan schottis, hambo, polka,
            gammalvals etc., som utföres vid s. k. kulturella danstillställningar,
            komponeras nämligen även i våra dagar av till Stim eller utländska
            utföranderättsorganisationer an- slutna komponister. Även s. k.
            allmogemusik åtnjuter i många fall skydd&gt;. I fråga om de avgifter,
            som måste erläggas till Stim för erhållande av rätt att utföra
            skyddad musik, säger promemorian bl. a. att för kaféer och restauranter
            med mekanisk musik avgifter utgå från kr. 10:— till kr. 100: —
            pr månad, beroende på omfattningen av resp. rörelser. Promemorian
            säger icke uttryckligen, att även hotell och pensionat böra erlägga
            avgifter till Stim. Föreningen har emellertid utsträckt sin verk-
            samhet även till sådana företag. Jag har tagit del av skrivelser
            från Stim till en pensionatsinnehavare, som har 8 gästrum inom
            den byggnad, pensio- natet bedrives, samt tidvis även tre rum
            utom pensionatet. Med utgångs- punkt från att i Svenska turistföreningens
            publikation Vilo- och kurorter uppgives, att i pensionatet finnes
            radio, har Stim i brev till denne pensio- natsinnehavare uttalat,
            att även om endast radioapparat eller grammofon skulle stå till
            gästernas förfogande, han enligt bestämmelserna i lagen den 30
            maj 1919 om rätt till litterära och musikaliska verk vore ansvarsskyl-
            dig för det offentliga musikutförandet. Såsom bilagor till detta
            brev följ- de den nyss angivna promemorian samt ett tryckt formulär
            med frågor, huru många rum funnes, huru många personer deltoge
            i serveringen, inom vilket landsfiskalsdistrikt rörelsen vore
            belägen o. s. v. I ett annat brev har Stim upplyst, att ersättning
            dock skall erläggas endast för tid, då of- fentligt musikutförande
            förekommer. »Skulle Ni sålunda under 6 måna- der på året undanflytta
            radioapparaten och kunna garantera, att något mu- sikutförande
            för Edra gästers underhållning med radioapparaten icke före- kommer,
            behöver Ni icke erlägga ersättning för denna tid på året.&gt; I ett
            översänt kontraktsförslag, för vilket begagnats en tryckt blankett,
            har Stim, i enlighet med kollektivavtal mellan Stim och Svenska
            turisthotellens riks-
          </p>
          <p>
            förbund, fastställt avgiften för pensionatet till 10 kr. pr månad
            — alltså 120 kr. per år — om utförande sker blott genom mekaniskt
            tal- eller mu-
          </p>
          <p>
            sikinstrument (grammofon, radiomottagningsapparat o. d.). I de
            delar av kontraktsförslaget, som äro tryckta och som i följd därav
            måste antagas hava översänts även till andra pensionat, stadgas,
            att avgiften skall erläg- gas den sista i varje månad, men att
            20 ?/o rabatt erhålles om avgiften er- lägges redan den 15 — en
            bestämmelse, som i realiteten betyder att av- giften är 8 kr.,
            till vilket kommer ett vite av 25 ?/o, om avgiften ej erlägges
            den 15. Även med avräknande av nyssnämnda rabatt och en rabatt
            om 20 9/0 som erhållas av företag, vilka äro anslutna till Svenska
            turisthotel- lens riksförbund, blir avgiften för det lilla företag,
            varom här är fråga, 72 kr. pr år, d. v. s. något mer än 7 gånger
            den avgift, innehavaren beta- lar i radiolicens till staten för
            hela radioprogrammen. För större företag blir avgiften givetvis
            flerdubbelt högre. Till avgiften komma postavgifter-
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-006.pdf"/>
          <p>
            8 Motioner i Andra kammaren, Nr 27.
          </p>
          <p>
            na, vilka enligt uttrycklig bestämmelse i kontraktsformuläret
            skola falla pensionatsföreståndaren till last. Bland de tryckta
            kontraktsbestämmelser- na märkes ytterligare, att, om utförande
            medelst grammofon, autopiano och orkestrion förekommer, pensionatsinnehavaren
            skall vara skyldig att varje månad insända förteckning över alla
            plattor, skivor, rullar, band el- ler dylikt, som under månaden
            förvärvats. Skulle han försumma detta och icke låta rätta sig
            efter påminnelse, skall han betala en dröjsmålser- sättning om
            tio kronor pr dröjsmål och påbörjad månad. Jag äger känne- dom
            om att till företagare, som vägra underteckna kontraktsförslag,
            Stim slutligen utsänder meddelande med uppmaning att reglera ärendet,
            då Stim eljest nödgas låta frågan om kontraktsteckning förfalla
            och överlåta ären- det till sin jurist. Stim säger sig i meddelandet
            emotse kontraktet inom åtta dagar.
          </p>
          <p>
            Att med utgångspunkt från de svenska lagbestämmelserna taga ställning
            i den fråga, som högsta domstolen avgjort genom sitt utslag av
            år 1933, är givetvis vanskligt. Att de synnerligen skickliga jurister,
            som avgjorde frå- gan, stannade i olika uppfattningar, visar dess
            svårlösta natur. Så mycket är enligt min uppfattning klart, att
            lagändringen 1931 om författares uteslutande rätt att utsända
            sitt verk genom radio icke är av be- tydelse för frågan. Varken
            ordalagen i 1931 års bestämmelser om författares uteslutande rätt
            att utsända sitt arbete genom radio eller förarbetena till des-
            sa bestämmelser ange mera än att författarens tillstånd erfordras
            för utsänd- ningen från sändarstationen. I fråga om bestämmelsernas
            ordalag har samma åsikt angivits av ett av de justitieråd, som
            tillhörde minoriteten i högsta dom- stolen, då de båda utslagen
            av 1933 beslötos, och som utvecklat sin uppfatt- ning i ett mycket
            intressant yttrande till Högsta domstolens protokoll. Hans bevisning
            i nu nämnda hänseende synes mig vara. helt avgörande. Beträffan-
            de förarbetena till 1931 års lagändring kan det betonas, att om
            man verkligen skulle avsett att genom de nya stadgandena även
            giva en regel om att för- fattarens tillstånd skulle erfordras
            för återgivande genom radiomottagnings- apparat av ett verk, denna
            regel — om vars önsklighet meningarna måste vara synnerligen delade
            — otvivelaktigt hade uttryckligen angivits och diskuterats i förarbetena.
            Avgörande för frågans lösning torde i stället fortfarande vara,
            huru man skall tolka de 1919 antagna stadgandena om författares
            uteslutanderätt att offentligen föredraga muntligt föredrag eller
            outgiven skrift och offentligen utföra musikaliskt verk (sådana
            de nu lyda, sedan de 1931 omredigerats och kompletterats med regeln
            om författares uteslutande rätt att föredraga ut- given skrift).
            Är ett återgivande genom radiomottagningsapparat ett före- dragande
            resp. utförande av vederbörande verk? Ett bestämt svar på denna
            fråga skall jag icke här söka giva. Kanske kan emellertid därvid
            en syn- punkt bliva avgörande. När lagen stadgar, att författare
            äger uteslutande rätt att offentligen föredraga skrift eller muntligt
            föredrag och utföra musi- kaliskt verk, häntyda själva ordalagen
            på att en person är den föredragande
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-007.pdf"/>
          <p>
            Motioner i Andra kammaren, Nr 27. 9
          </p>
          <p>
            eller utförande, icke en maskin. Att författarna av 1919 års
            lag icke beträf- fande tillämpligheten av nu angivna stadganden
            i 2 $ tänkte sig annat än en människa såsom den handlande framgår
            i varje fall därav, att för återgivan- de genom de typer av tal-
            eller musikapparater som funnos 1919 — meka- niska instrument
            eller på vals, platta, band eller annan till dylikt instrument
            hörande inrättning, varvid det utmärkande är att verket kan återges
            flera gånger — man gav ett särskilt stadgande om författarrätten.
            Skola därför de angivna stadgandena om författares rätt att föredraga
            eller utföra verk anses omfatta även återgivande genom radio,
            är detta en utvidgning av be- stämmelsernas ursprungliga användningsområde.
            En dylik utvidgning tor- de böra ske uteslutande genom lagstiftning.
            Fråga är nämligen icke blott om utvidgande av området för skadeståndsskyldigheten
            — detta område har med fullständig rätt under inflytande av den
            moderna sociala utveck- lingen under de senaste årtiondena i hög
            grad vidgats genom rättspraxis — utan även av det område, å vilket
            gärningar anses som brott (det straff- belagda området). Då det
            gäller att på grund av företeelser, som visa sig under samhällets
            och teknikens allmänna utveckling, vidga det straffbe- lagda området,
            måste man i lagskipningen av naturliga skäl vara mycket för- siktig
            och överlåta åt lagstiftningen att handla. Oavsett vilken ståndpunkt
            man har till frågan, huruvida vid de avgöran- den, vilka ledde
            till 1933 års utslag, högsta domstolens majoritet eller dess minoritet
            gav ett riktigt uttryck åt den svenska lagen, är det, enligt min
            åsikt, av vikt, att de inskränkningar, som enligt de båda rättsfallen
            finnas i innehavares av radiomottagningsapparater rätt att låta
            sina apparater åter- giva radioprogrammen för offentligheten,
            på lagstiftningens väg bringas att upphöra. I vårt land finnas
            för närvarande över 1,200,000 radiolicenser. Detta måste betyda
            att det övervägande antalet familjer betalar licensavgift för
            att hava tillgång till radio. Av dem, som någon tid vistas på
            pensionat, vilka icke ha karaktär av direkta privathem, torde
            väl knappast någon icke hava radio hemma i sin bostad. Besökarna
            av kaféer och andra restauranger o. d. torde även i flertalet
            fall hava radio i sina hem. Det ter sig då onaturligt, att en
            särskild avgift skall behöva utgå av pensionatets eller restaurangens
            innehavare för att dessa gäster skola få tillfälle att höra radio
            i pensionatet eller restaurangen. Utkrävandet av en dylik avgift
            torde både av pensionat- och restauranginnehavarna och av den
            alldeles övervägande delen av all- mänheten betraktas som trakasseri.
            Det är självfallet icke förbjudet för någon innehavare av ett
            pensionat eller en restaurang att i de rum, i vilka hans gäster
            vistas, hava en radio instal- lerad. Dagsnyheter, politiska anföranden,
            icke skyddad musik, icke skyd- dad litteratur 0. s. v. kan han
            utan vidare låta sina gäster få åhöra. Det är först när radioapparaten
            kommer in på programnummer, för vilka före- ligger författarrättsskydd,
            som han måste bryta den elektriska ström, som driver radion. Men
            var går gränsen mellan det, som är skyddat enligt lagen om rätt
            till litterära och musikaliska verk, och det, som icke åtnjuter
            skydd Bihang till riksdagens protokoll 1939. 4 saml. Nr 26—27.
            2
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-008.pdf"/>
          <p>
            10 Motioner i Andra kammaren, Nr 27.
          </p>
          <p>
            enligt lagen i fråga? Det kan icke begäras av pensionatets eller
            restaurangens innehavare, att han skall känna till denna gräns.
            Gränsen drages av lag- bestämmelser, som han icke kan förutsättas
            behärska, och i många fall blir det en svårbedömbar domstolsfråga,
            om gränsen är överskriden eller icke. Till Stims påpekande, att
            ett musikstycke, som nu i princip är fritt på grund av att viss
            tid förflutit sedan tonsättarens död, i ett särskilt fall kan
            vara skyddat på grund av att det är »arrangerat», kan anmärkas,
            att frå- gan, huruvida författarrättsskydd föreligger för arrangerade
            musikstycken, beror på graden av den nyskapande verksamhet, arrangören
            utövat i fråga om stycket. Om denna grad är tillräcklig eller
            ej blir det domstolarnas sak att avgöra. I många fall återger
            radion f. ö. arbeten, vilkas författare icke ha någon avsikt att
            göra gällande det skydd, de äga enligt författarrättslagen: om
            t. ex. en vetenskapsman håller en radioföreläsning, nöjer han
            sig med sitt arvode från Radiotjänst och har icke en tanke på
            att dessutom skaffa sig inkomster från de pensionat, där hans
            föredrag åhörts av gästerna. Då gränsen mellan skyddat och oskyddat
            är så svår att draga, tvingas den ägare av ett pensionat eller
            en restaurang, som icke vill betala de av Stim — en enskild förening
            -— fastställda avgifterna för åhörande av den genom statlig försorg
            utsända musiken, stundom av rädsla för att begå en lag- överträdelse
            att avstå från att låta sina gäster höra de programnummer, som
            äro oskyddade, och de programnummer, i fråga om vilka författaren
            icke gör anspråk på någon ersättning av annan än Radiotjänst —
            såsom Stim i den passus om undanflyttande av radioapparaten, vilken
            citerats i det föregående, också förutsätter att vederbörande
            pensionatsinnehavare skall göra. Att en pensionats- eller restauranginnehavare
            skall behöva vara un- derkastad ett dylikt tvång att avstå från
            sin rätt torde utan tvekan kunna betecknas som stötande. Även
            en annan synpunkt gör sig gällande. I det andra av de två refere-
            rade rättsfallen av år 1933 blev svaranden fälld till dagsböter,
            trots att icke han utan hans gäster knäppt på radion. Flytta över
            detta exempel till att gälla t. ex. ett pensionat! Där är det
            så gott som alltid en gäst, som sätter radiomottagningsapparaten
            i gång. Pensionatets innehavare vet i allmän- het icke ens, när
            det sker. När då den pensionatsinnehavare, som icke vill betala
            de avgifter, Stim avkräver honom, kan riskera att bli dömd till
            böter för den »&gt;brottsliga gärning», han begått genom att icke
            hindra sina gäster att lyssna på t. ex. skyddad musik, föreligger
            för honom ett ytterligare tvång att avstå från sin rätt att låta
            sina gäster lyssna på de programnummer i radio, till vilka icke
            finnes författarrätt eller till vilka icke författarrätt göres
            gällande. Radion blir för honom en farlig apparat, vilken han
            måste vakta vid risk att eljest kunna bliva dömd till straff.
            Även detta resultat kan betecknas som stötande. Jag kan gå vidare.
            Antag att en innehavare av en restaurang eller ett pensionat skulle
            vägra att göra upp med Stim men behålla sin radio. Om Stim då
            vill hålla på sitt anspråk, måste det bli rättegång. Är det fråga
            om en restaurang, vållar rättegången icke större svårigheter.
            Några gäster,
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-009.pdf"/>
          <p>
            Motioner i Andra kammaren, Nr 27. 11
          </p>
          <p>
            som direkt gått till restaurangen för att avlyssna, om skyddade
            musikstyc- ken återgivits av radiomottagaren, kunna vittna. Är
            det åter fråga om ett pensionat, blir frågan vida mera invecklad.
            Någon måste angiva saken; denne någon måste emellertid skaffa
            sig tillträde till den slutna krets, pen- sionatsgästerna utgöra,
            genom att själv taga in på pensionatet och han kom- mer därför
            att i hög grad få karaktär av spion. Ställer sig pensionatets
            in- nehavare på den ståndpunkten, att det är kärandens skyldighet
            att bevisa att överträdelse skett att intaga denna ståndpunkt
            är hans rätt — måste vittnen instämmas. Dessa vittnen måste tagas
            bland pensionatsgästerna, vilka måste förutsättas vara synnerligen
            ovilliga att vittna i fråga om den brottsliga gärning som begåtts.
            Med den starka uppmärksamhet, som pres- sen ägnar radiofrågor,
            måste en rättegång mot en pensionatsföreståndare med dennes gäster
            som vittnen bliva känd i vida kretsar. Man behöver icke sväva
            i tvivel, om att en dylik rättegång måste väcka indignation och
            icke kommer att bidraga till aktningen för den svenska lagen.
            I det föregående har jag ur allmänhetens och ur restaurang- och
            pensio- natsinnehavarnas synpunkt sett frågan om existensen av
            de genom 1933 års rättsfall hävdade inskränkningarna i rätten
            att genom radiomottagare sprida verk, för vilka författarrättsskydd
            föreligger. Hur ställer sig emellertid frå- gan ur de synpunkter,
            som tonsättarna och de exekverande musikerna företräda? Tonsättarna
            ha genom Stims verksamhet fått större inkomster än de el- jest
            skulle erhållit. Dessa större inkomster ha de fått även genom
            den verksamhet från Stims sida, som är grundad på 1933 års utslag.
            Jag sak- nar emellertid anledning antaga annat än att de arvoden,
            Radiotjänst ger, äro avpassade efter mottagarnas antal. I varje
            fall böra Radiotjänsts hono- rar beräknas efter det förhållandet,
            att praktiskt taget hela landet till Radiotjänst erlägger avgifter
            för att få lyssna på radions prestationer. De böra icke fastställas
            med hänsyn till att en författare kanske även kan er- hålla inkomster
            från restauranger och pensionat. I att hävda denna grund- sats
            ha tonsättarna just genom sin organisation — som den svenska lag-
            stiftningen icke ställt under offentlig kontroll, vilket mycket
            väl skulle kunna diskuteras på grund av de stora vanskligheter,
            som fördelningen mellan ton- sättarna av de influtna medlen måste
            erbjuda — ett så mäktigt vapen, att icke inkomster från restauranger,
            hotell och pensionat skola behövas. Kanske kan det särskilt betonas,
            att just i detta hänseende tonsättarna enligt den svenska lagstiftningen
            intaga en gynnsam ställning. Sverige har näm- ligen icke begagnat
            sig av det medgivande, som finnes i bernkonventionen, att vid
            tvist om storleken av arvodet till författare för rätt att radiera
            hans verk arvodet kan bestämmas av en utomstående »kompetent auktoritet».
            För ett antal exekverande musiker skulle, enligt ett argument
            som stundom anföres då det gäller frågan om författarskyddet för
            verk, som återgives ge- nom radio, ett bortfallande av avgifterna
            till Stim betyda arbetslöshet. Re- stauranginnehavare, som nu
            ha musici anställda i sina lokaler, skulle bli mera benägna att
            nöja sig med radio, om avgifterna till Stim fölle bort.
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-010.pdf"/>
          <p>
            12 Motioner i Andra kammaren, Nr 27.
          </p>
          <p>
            Radion bleve så avsevärt billigare än anställande av musici.
            Jag vågar anse synpunkten oriktig. Ingen restaurang, som står
            i valet mellan att engagera ett musikkapell eller nöja sig med
            radio — om nu dylika restaurang- er över huvud finnas — kan basera
            den framtida verksamheten blott på radion; den måste alltid, och
            förmodligen som huvudsak, lägga grammo- fonen till grund. För
            utförande av musik på grammofon komme ju även efter en lagändring
            i fråga om radion Stim att fortfarande kunna uppbära avgifter.
            En sammanfattning av vad jag nu angivit torde visa skälen för
            mitt på- stående, att den genom 1933 års utslag hävdade inskränkningen
            i inneha- varnas av radiomottagare rätt att för var och en återgiva
            av författarrätts- lagen skyddade verk bör bringas att upphöra.
            Måhända har lagstiftningen ännu icke gjort allt vad den kan för
            författarna. En reglering på lagstift- ningens väg av förlagsavtalet
            kan t. ex. möjligen giva författarna fördelar, som de nu icke
            äga. Men man gagnar icke författarrättens sunda utveck- ling genom
            att behålla en sådan utväxt som inskränkningarna i rätten att
            genom radiomottagare fritt återgiva vad radiosändarna utsänt.
            Sedan ra- dion har fått den utomordentliga spridning, den nu äger,
            ha inskränkningar- na i rätten att åt allmänheten delgiva vad
            som utsändes genom radion för- lorat den motivering, de tidigare
            kunnat hava. Dylika inskränkningar passa icke i en teknik, där
            det ena numret följer det andra — lika litet som det passar, att
            avgifter för vad staten låter sända ut skola kunna utkrävas av
            enskilda. Det finnes blott en rationell lösning på hithörande
            fråga. Från de avgifter, som erläggas för radiolicenserna, bör
            var och en, vars arbete användes i radions tjänst, få hela den
            ersättning, som tillkommer honom, så att varje innehavare av en
            radiomottagningsapparat kan låta allt, som frambringas på denna,
            komma till vilkens som helst kännedom utan några inskränkningar.
          </p>
          <p>
            I det föregående har jag icke berört, att jämlikt bemyndigande
            givet i statsråd den 28 oktober 1937 statsrådet och chefen för
            justitiedepartemen- tet tillkallat två sakkunnige, presidenten
            i Svea hovrätt Birger Ekeberg och professorn vid Stockholms högskola
            Gösta Eberstein, att såsom sakkunniga inom departementet verkställa
            utredning rörande revision av gällande för- fattningar om rätt
            till litterära och musikaliska verk samt verk av bildande konst
            ävensom angående ny lagstiftning om andra närstående andliga rättig-
            heter. Den närmaste orsaken till igångsättandet av denna utredning
            har varit önskvärdheten av ett nordiskt samarbete på auktorsrättens
            område; av Ekeberg och hovrättsrådet Himmelstrand har i detta
            ämne utarbetats en utförlig promemoria (se Svensk juristtidning
            1938 s. 524). Av flera skäl kan det emellertid knappast förväntas
            att utredningen kan avslutas inom den närmaste framtiden. Den
            senaste tidens tekniska utveckling har t. ex. för- vandlat författarrättslagstiftningen,
            som f. ö. blott är en del av det område, å vilket de sakkunnige
            skola utarbeta förslag, från ett tämligen lättbehandlat till ett
            svåröverskådligt och invecklat fält. Utredningsmännen ha bl. a.
            att taga hänsyn till de svårbehärskade problem, som ljudfilmens
            tillkomst ha
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-011.pdf"/>
          <p>
            Motioner i Andra kammaren, Nr 27. 13
          </p>
          <p>
            skapat, och till de exekverande artisternas krav på skydd för
            sina prestatio- ner. Arbetet är dessutom lagt på gemensamt nordisk
            grundval, vilket kom- mer att i viss mån fördröja det, och kanske
            kommer man att avvakta den konferens för bernkonventionens revidering,
            vilken är planerad. Med hän- syn till allt detta torde proposition
            i de frågor, utredningen skall omfatta, knappast kunna förväntas
            förrän tidigast till 1941 eller 1942 års riksdagar. Inskränkningarna
            i den rätt, en innehavare av en radiomottagare har att i deras
            helhet låta radioprogrammen komma fram till vem som helst, böra
            emellertid, sedan Stim utsträckt sina anspråk även till pensionaten,
            omedel- bart upphöra. Det kan icke vara riktigt, att ännu i åratal
            tvinga innehava- ren av ett pensionat med tio å femton gäster
            att antingen erlägga dryga av- gifter till Stim eller också att
            helt avstå från sin rätt att till sina gästers för- ströelse hava
            radio. Man torde heller icke böra glömma, att semesterlagen redan
            trätt i kraft. Man bör främja uppkomsten av semesterpensionat,
            som för minsta kostnad kunna giva mesta möjliga valuta. Dessa
            pensionat måste hava radio bl. a. för väderleksrapporterna, som
            för semesterfirare äro av utomordentlig betydelse. Genom de inskränkningar,
            som upprätthållas i fråga om rätten att återgiva verk, vilka utsändas
            genom radio, belastas emel- lertid verksamheten vid dessa pensionat
            med kostnader, som ej borde träffa dem. Enligt min uppfattning
            är det visserligen överhuvud tvivelaktigt, hu- ruvida 1933 års
            prejudikat äga tillämplighet på pensionat, t. o. m. om dessa i
            annonser direkt angiva att de ha radio. Av vikt är emellertid
            att lagen blir alldeles klar att det ej finnes någon inskränkning
            i fråga om radioinne- havares rätt att låta var och en lyssna
            på radion. Även om författarrätten numera är en invecklad lagstiftning,
            är spörsmålet om upphävande av inskränkningen i innehavarnas av
            radiomottagningsappa- rater rätt att låta de utsända radionumren
            komma till vem som helsts känne- dom en relativt enkel sak, som
            utan tvekan kan göras till föremål för pröv- ning direkt från
            riksdagens sida. Tekniskt synes mig frågan kunna lösas genom antagande
            av följande
          </p>
          <p>
            Förslag till Lag om ändrad lydelse av 10 $ lagen om rätt till
            litterära och musikaliska verk den 30 maj 1919. Härigenom förordnas
            att 10 3 lagen om rätt till litterära och musikaliska
          </p>
          <p>
            verk den 30 maj 1919 skall erhålla följande ändrade lydelse:
          </p>
          <p>
            Utan hinder av — — — fortlöpande dagshändelse. 5) att ett verk,
            som utsändes genom radio, offentligen återges genom radio- mottagningsapparat.
          </p>
          <p>
            Denna lag träder genast i kraft.
          </p>
          <p>
            Bihangq till riksdagens protokoll 1939. 4 saml. Nr 26—27. 3
          </p>
          <pb facs="riksdagen-motions-pdf/data/1939/mot_1939__ak__27/mot_1939__ak__27-012.pdf"/>
          <p>
            14 Motioner i Andra kammaren, Nr 27.
          </p>
          <p>
            Genom satsen »som utsändes genom radio» är uttryckt att ett återgivande
            av verk genom radiogrammofon icke faller under förevarande bestämmelse
            utan regleras av lagens allmänna stadganden. I övrigt torde den
            föreslagna lagtexten icke erfordra kommentar. Till slut torde
            böra anmärkas, att hinder icke föreligger i bernkonventio- nen
            för en lagändring av angivet slag. Bernkonventionens förevarande
            be- stämmelser finnas i artikel 11 bis, som antogs vid en konferens
            i Rom 1928, vars resultat f. ö. ligga till grund för 1931 års
            svenska lagstiftning. Artikel 11 bis stadgar i hithörande hänseende
            att upphovsmännen till litterära och konstnärliga verk hava uteslutande
            rätt att låta verken offentliggöras genom radioutsändning (par
            la radiodiffusion). Förhandlingarna vid konferensen (Actes de
            la conférence de Rome 7 mai—2 juin 1928, Berne 1929) visa icke
            att man med denna artikel avsåg mera än att stadga att för själva
            utsändandet av litterära och musikaliska verk fordrades författarens
            tillstånd (Man hade visserligen inom en delegation sin uppmärksamhet
            riktad å det fall, att å mottagningsorten utsändningen genom en
            högtalare delgavs offentlig- heten, a. a. s. 257, men detta ansågs
            inom denna delegation likvärdigt med ett offentligt framförande.
            Självfallet lade därvid denna delegation sitt hemlands rättssystem
            till grund för sin åsikt.) Under de förarbeten, som ägt rum för
            förberedande av nästa konferens för revidering av bernkonven-
            tionen, har visserligen framkommit förslag att i bernkonventionen
            införa en bestämmelse, att upphovsmän till litterära och konstnärliga
            verk ha uteslu- tande rätt att medelst högtalare eller på liknande
            sätt delgiva publiken ett genom radio utsänt verk (Statens offentliga
            utredningar 1937: 18, s. 37). Detta bör emellertid så mycket mindre
            vara ett hinder för en lagstiftning i ovan angiven riktning som
            Sverige icke bör ansluta sig till den under förarbetena till den
            nya konferensen föreslagna bestämmelsen. Fråga är väl, om denna
            bestämmelse har utsikt att bland medlemmarna av bernkonventionen
            vinna mera odelad anslutning. Överallt torde det väl snart stå
            klart, att själva problemet blir ett annat, när hart när varje
            person i samhället har tillgång till radio, än det var, då detta
            var fallet med ett jämförelsevis obetydligt antal. På grundval
            av vad nu anförts får jag alltså föreslå,
          </p>
          <p>
            att riksdagen ville för sin del antaga ovanstående lagför- slag.
          </p>
          <p>
            Uppsala den 16 januari 1939.
          </p>
          <p>
            Åke Holmbäck.
          </p>
          <p>
            397085. Stockholm, Isaac Marcus Boktryckeri-Aktiebolag, 1939.
          </p>
        </div>
      </div>
    </body>
  </text>
</TEI>
