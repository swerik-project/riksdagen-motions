<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00485">
  <teiHeader>
    <fileDesc>
      <titleStmt>
        <title>Politik för högre utbildning</title>
        <author corresp="i-Spsbo7A5zikEeUY3JEYcNV">av Mikael Damberg m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för högre utbildning</title>
          <idno type="rdwebb">GY02Ub485</idno>
          <rs type="number">Ub485</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub485/text</ref>
          <ref type="dokument_url_html">http://data.riksdagen.se/dokument/GY02Ub485</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub485</ref>
          <ref type="doc">http://data.riksdagen.se/fil/6100D90B-0015-4297-9BEF-4419E84ABCCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8XeWHuzWYUF467tFgxfh97" type="signed"/>
        <correspContext corresp="i-8XeWHuzWYUF467tFgxfh97">
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction type="numbering" xml:id="i-T46jWPZfNJgx11GFdw43me">
          <date when="2010-10-29"/>
        </correspAction>
        <correspAction type="submission" xml:id="i-J7ktMgXqf9uZ7RXyQ2Deoi">
          <date when="2010-10-27"/>
        </correspAction>
        <correspAction type="transfer" xml:id="i-HrtK9Vhn8xQgLE6w8BQcSh">
          <date when="2010-10-26"/>
        </correspAction>
        <correspAction type="assigned" xml:id="i-Gma8nficAwAoQLEhW3u51z"/>
        <correspContext corresp="i-Gma8nficAwAoQLEhW3u51z">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-H1QrziqE69VtTa6RugK9h4">
            Förslag till riksdagsbeslut
          </head>
          <list style="ol">
            <item xml:id="i-AU33GnwkNAK2jKEttDJcvx">
              Riksdagen tillkännager för regeringen som sin mening vad som
              anförs i motionen om att Sverige ska vara en ledande kunskapsnation.
            </item>
            <item xml:id="i-8nfA14eCUE7PZUtHFSywNf">
              Riksdagen tillkännager för regeringen som sin mening vad som
              anförs i motionen om ett nytt resurstilldelningssystem som möjliggör
              högkvalitativ utbildning och forskning i hela landet.
            </item>
            <item xml:id="i-Rs2UXy3PGnGRybQX1L2xZe">
              Riksdagen tillkännager för regeringen som sin mening vad som
              anförs i motionen om investeringar i höjd kvalitet, omfattningen
              på undervisningen och fler praktikplatser.
            </item>
            <item xml:id="i-CHj2TywXxWvDuYtXpzX4E">
              Riksdagen tillkännager för regeringen som sin mening vad som
              anförs i motionen om breddad rekrytering.
            </item>
            <item xml:id="i-66bu1yK9uiqTsKERyCb8C4">
              Riksdagen tillkännager för regeringen som sin mening vad som
              anförs i motionen om att bygga ut högskolan.
            </item>
            <item xml:id="i-KNUjgR6eWie7ZHHxadNejM">
              Riksdagen tillkännager för regeringen som sin mening vad som
              anförs i motionen om att arbetslivserfarenhet ska vara meriterande
              vid tillträde till högskola och universitet.
            </item>
          </list>
        </div>
        <div type="motContent">
          <head type="h1" xml:id="i-Fd4kxpAQyTJEFpGoW5MK1S">
            Vår syn på högskola och universitet
          </head>
          <p xml:id="i-3esty7qXkygPBbLnk72o9h">
            Sverige ska vara en ledande kunskaps- och forskningsnation. De
            människor och nationer som är bäst förberedda att möta den allt
            snabbare globaliseringen kommer att kunna hävda sig bättre i framtiden.
            Utbildning och forskning har därför central betydelse för välfärdens
            tillväxt och utveckling. Satsningar på utbildning på alla nivåer
            bryter väg för kunskapssamhället.
          </p>
          <p xml:id="i-8HoZsshasZpq9M1oC9idM8">
            Vi menar att kunskap och bildning vidgar vyer och bidrar till
            personlighetsutveckling. För socialdemokratin handlar bildning
            bland annat om självständighet, kreativitet , kritiskt tänkande,
            problemformulering och reflexion. Det handlar också om att kunna
            söka och värdera kunskap på vetenskaplig nivå och att förmedla
            och utbyta kunskaper med andra. Bildningsbegreppet bör prägla
            all högskoleutbildning.
          </p>
          <p xml:id="i-WbXydHhRKc127fJoq7H1Fk">
            Utbildning är en avgörande förutsättning för att befästa demokratin
            och utjämna olikheter i fördelningen av välfärd, inflytande och
            möjligheter till att aktivt delta i samhället. Alla människors
            rätt till kunskap och utveckling är utgångspunkt för socialdemokratisk
            utbildningspolitik. Kunskapssamhället ska stå öppet för alla.
          </p>
          <p xml:id="i-HdAjFds6CSsqK8MNEvGuej">
            Kunskap blir inte mindre för att den delas av fler tvärtom. Tillväxt
            och välfärd förutsätter en hög utbildningsnivå i hela befolkningen.
            Kunskapssegregation innebär att samhället inte tar vara på alla
            de människor och de kunskaper som finns i samhället. Ojämlikheter
            i tillgången till utbildning betyder dessutom ojämlikheter i makt
            både över det egna livet och i samhället. Utbildningspolitiken
            är därför central för en framgångsrik fördelningspolitik.
          </p>
          <head type="h1" xml:id="i-WTYWXKQtUMqtux18fZCAHH">
            Resursfördelningssystem som stimulerar kvalitet
          </head>
          <p xml:id="i-9bFTTCsbs5VoeuB7jLYo4P">
            Vi är principiellt öppna för att delar av anslagen till grundutbildningen
            fördelas efter nationella kvalitetskriterier. Det främjar utveckling
            och kan även ge bättre information till studenterna om var kvaliteten
            är särskilt god. För att en sådan resursfördelning ska fungera
            väl måste dock framtagandet av kriterier ske i nära dialog med
            landets alla lärosäten. Därför var det ett misstag av regeringen
            att förkasta den modell som arbetades fram i nära samarbete mellan
            Högskoleverket, lärosäten, och universitetslärarnas och studenternas
            företrädare. För att kunna kombinera respekt för akademins frihet
            med medborgarnas krav på att skattemedlen används effektivt är
            det nödvändigt att staten både sätter upp principer för resursfördelning
            men också är lyhörd och anstränger sig för att dessa principer
            är begripliga, förutsägbara och har förankring och förståelse
            bland lärosätena. Vi är också kritiska till själva innehållet
            i de kriterier regeringspartierna beslutat om. Kriterierna lägger
            allt för litet fokus på själva utbildningarnas kvalitet och genomförande,
            trots att den breda majoriteten inom sektorn inte motsatt sig
            utan tvärtom hade välkomnat dessa aspekter. Kriterierna bör därför
            ses över och ändras i god dialog med akademin och dess olika aktörer.
          </p>
          <head type="h1" xml:id="i-Gn7weYtxr76SnFexXRnQ16">
            Investering i höjd kvalitet
          </head>
          <p xml:id="i-NwRHoBCSJNbELZoDez3B9A">
            Kvaliteten måste lyftas fram i högskolan, särskilt inom de ämnesområden
            som idag har liten andel lärarledd tid. På många utbildningar,
            inte minst inom samhällsvetenskap och humaniora, behöver studenterna
            fler föreläsningar och seminarier, och uppsatsstudenter behöver
            mer tid med sina handledare. Det är dessutom brist på disputerade
            lärare vid ett antal av landets högskolor. Andelen disputerade
            lärare inom svenska universitet och högskolor bör öka för att
            leva upp till krav på forskningsanknytning och att all högskoleutbildning
            ska vila på vetenskaplig grund. Vi menar att det är i mötet mellan
            student och lärare som studenten kan utveckla de kunskaper som
            en akademisk utbildning ska innebära. En hög andel disputerade
            lärare är viktigt för att upprätthålla alla utbildningars status.
          </p>
          <head type="h1" xml:id="i-6E6yVahpc7axvLBgcz8JWU">
            Bättre arbetslivskoppling
          </head>
          <p xml:id="i-5RkYDa9iPntm7u4z4Dtgn6">
            En bättre arbetslivsanknytning ger en verklighetsförankring i
            utbildningen. Det innebär också att fler studenter får kunskap
            om vad de utbildar sig till, samt att man därigenom kan göra mer
            välavvägda studieval. Arbetslivsanknytning ger förståelse för
            sammanhang och studiemotivation. Arbetslivsanknytning utjämnar
            också skillnaderna i kontakter på arbetsmarknaden som är så viktiga
            för att få det jobb studenten strävar efter. Högskolor och universitet
            bör få ett tydligt uppdrag att förbereda studenterna inför arbetslivet.
            Samverkan med arbetslivet kan öka den verksamhetsförlagda utbildningen,
            till exempel praktik av olika slag. Särskilt viktigt är detta
            för studenter som saknar kontakter och nätverk. Högskolor och
            universitet bör få i uppdrag att inlemma karriärplanering för
            alla studenter tidigt i utbildningen, och studie- och karriärrådgivning
            på landets universitet och högskolor bör förbättras.
          </p>
          <p xml:id="i-KAgMK7Bp69hfQ1pa1FW77Z">
            Samtliga universitet och högskolor bör ges i uppdrag att systematiskt
            följa upp tidigare studenter för att ytterligare höja kvaliteten
            i utbildningen. Högskoleverket har i en skrivelse till regeringen
            framhållit behovet av att högskolor och universitet genomför systematiska
            uppföljningar. Systematiska uppföljningar skulle vara ett viktigt
            verktyg för utvecklingen av utbildningarna.
          </p>
          <p xml:id="i-RVrmZjCCgQj4VNgz8bohQZ">
            Högskolepolitiken behöver inriktas tydligare på att studenter
            kan ska komma ut på arbetsmarknaden tidigare. Ett förslag som
            borde övervägas i detta sammanhang är en övergång till ett treterminssystem
            inom högskolan. Ett sådant system skulle öka genomströmningen
            och effektiviteten i högskolan, samtidigt som studenternas ekonomiska
            situation blir tryggare. Inom vissa utbildningsområden och program
            är praktik en självklarhet, inom andra områden är det lågt prioriterat.
            Vi menar att det är rimligt att sätta upp målsättningen att alla
            elever som vill och som studerar för att få en examen erbjuds
            praktik under sin utbildning. Detta bör tydligt formuleras i uppdragen
            till lärosätena, och lärosätena bör få i uppgift att redovisa
            vilka åtgärder man vidtagit och vilka resultat man uppnått. Staten
            bör också ge ett riktat stöd till lärosätena för sitt arbete med
            att ordna fler praktikplatser. Mindre förändringar som skulle
            ge effekter i samma riktning är att studenterna erbjuds kortare
            praktik under sommaren eller sommarkurser. Båda typer av utbildning
            under sommaren bör i normalfallet tillgodoräknas i studentens
            examen.
          </p>
          <head type="h1" xml:id="i-K8Xo9HBWaKvJ9K1ATw4o3g">
            Utbyggnad av högskolan
          </head>
          <p xml:id="i-MDgj9pdYatJK1E5VuGABpW">
            Den socialdemokratiska regeringen satte upp ett mål om att hälften
            av varje årskull skulle ha påbörjat en högre utbildning vid 25
            års ålder. Det målet tog alliansregeringen bort förra mandatperioden.
          </p>
          <p xml:id="i-2LdNun7ZS2tJaM32MWVNyW">
            När nu antalet högskoleplatser minskar kommer färre från gymnasieskolan
            att kunna gå vidare till högskola. Detta i ett läge då flera OECD-länder
            har en större andel högutbildade i sin befolkning än Sverige har.
            Vi riskerar att få en förlorad generation ungdomar som inte kom
            in på högskolan trots att de har behörighet och intresse. I kombination
            med den stela och omoderna gymnasieskola regeringen genomför ,
            märkligt utformade intagningsregler och en nedrustad vuxenutbildning
            kommer den sociala snedrekryteringen till högskolan att öka påtagligt.
            En sådan utveckling med hårdare ransonerad högskoleutbildning
            avviker starkt från det internationella mönstret. Därför behöver
            en utbyggnad av högskolan ske, och detta inte bara som en temporär
            konjunkturåtgärd.
          </p>
          <head type="h1" xml:id="i-3FjEG7MDVw6og9fz7fYbuz">
            Broar mellan högskola och yrkeshögskola
          </head>
          <p xml:id="i-BQ7RHcyZehY2sjYV3wyrAR">
            Även om akademisk utbildning och yrkeshögskoleutbildning har
            olika struktur och innehåll är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. Studenter
            inom yrkeshögskolan måste kunna gå vidare till högskola, och högskolestudenter
            kan ha god nytta av att komplettera sin akademiska utbildning
            med kurser inom yrkeshögskolan. Därför bör allt från poängsystem
            till utbildningarnas struktur ta hänsyn till detta.
          </p>
          <head type="h2" xml:id="i-mdkvcNskFQ75dBhzsTqfk">
            Den öppna högskolan
          </head>
          <p xml:id="i-9gQ2KLJFMhmHDh7nQfXaDv">
            Vi socialdemokrater menar att högskolan ska vara öppen för alla
            oavsett social bakgrund, etnisk tillhörighet, bostadsort, könstillhörighet
            eller funktionshinder. Den mångfald som finns i samhället måste
            avspeglas också i högskolan när det gäller både studenter, lärare
            och forskare. Vi socialdemokrater vill att kravet på högskolorna
            att arbeta med breddad rekrytering ska ersättas eller kompletteras
            med ett mångfaldsmål som också fokuserar på breddat deltagande
            och fullföljande av studierna.
          </p>
          <p xml:id="i-SnG8QfrdG5K44HsBPteMpc">
            En breddad rekrytering, ökad mångfald och mer blandade studentgrupper
            ökar utbildningens kvalitet. I en grupp där studenterna har skiftande
            bakgrund berikas utbildningen av att olika erfarenheter, perspektiv
            och uppfattningar bryts mot varandra. Men nya grupper på högskolan
            ställer också nya krav på stöd och pedagogisk utbildning.
          </p>
          <p xml:id="i-SGJszSkkMo3Vg1P5YtZnsN">
            För oss är detta en kvalitetsfråga och en rättvisefråga. Tyvärr
            har de borgerliga regeringarna inga ambitioner på detta område.
            Det samordnande arbetet med breddad rekrytering och pedagogiskt
            utvecklingsarbete har i stor utsträckning lagts ned. Under åren
            20002006 kunde en viss minskning av den sociala snedrekryteringen
            noteras. Men den borgerliga regeringens stopp av högskoleutbyggnaden,
            nya intagningsregler, förändrad gymnasieskola och kraftiga besparingar
            inom vuxenutbildningen kommer ofrånkomligen att öka den sociala
            snedrekryteringen igen.
          </p>
          <p xml:id="i-P9FLGP31oXzYaSvVcoSEjA">
            Vi socialdemokrater vill fortsätta motverka snedrekryteringen.
            Det är djupt orättvist att familjebakgrunden spelar så stor roll
            för valet att gå vidare till högskolan. Dagens snedrekrytering
            innebär att personer med goda förutsättningar att klara av högskolestudier
            inte studerar. Samhället utnyttjar därigenom inte sina begåvningsresurser,
            samtidigt som efterfrågan på personer med högre utbildning ökar.
            Snedrekryteringen är en misshushållning med mänsklig kompetens,
            erfarenhet och begåvning.
          </p>
          <p xml:id="i-HXdH8Kgik5TWCzHDPkCVr1">
            Utbyggnaden av högskolornas distansutbildningar och deras samarbete
            med kommunala lärcentrum och andra institutioner har betytt mycket
            för människors tillgång till högre utbildning i hela landet. En
            allt mer professionaliserad struktur och ett utvecklat kvalitetsarbete
            kombinerat med ny teknik har både gett fler tillträde till högre
            utbildning och större valfrihet för studenter. Det minskade beroendet
            av geografisk närhet har inneburit en stor frihet för många människor.
            Då det har stärkt den pedagogiska utvecklingen och samverkan mellan
            olika lärosäten har distansutbildningarna stärkt utbildningskvaliteten
            även på de utbildningar som inte läses på distans. Det har också
            gjort det möjligt att bo kvar eller slippa pendla, vilket stärkt
            tillväxt och utveckling även på de orter som saknar lärosäte i
            sin närhet. Därför är vi oroade över de neddragningar av stödet
            till distansutbildning som skett under den förra borgerliga regeringen.
            Arbetet med att utveckla distansutbildningen måste återupptas.
          </p>
          <head type="h1" xml:id="i-8vWWxC53pkVAwqWG8xq34C">
            Jämställdhet och genus
          </head>
          <p xml:id="i-WEQW4RWKGL3rg3buyubtHe">
            Det är viktigt, av både rättvise- och kvalitetsskäl, att kvinnor
            kan påverka högskolans verksamhet i samma mån som män. Detta gäller
            alltifrån studentinflytande ur ett jämställdhetsperspektiv till
            att fler kvinnor finns på högre befattningar och med ledningsuppdrag.
            Ett konkret exempel på hur illa ställt det är med jämställdheten
            i högskolan är den låga andelen kvinnliga professorer, för närvarande
            19 %. Fortfarande är chansen att bli professor markant mycket
            större för manliga som för kvinnliga doktorer, och kvinnliga professorer
            utnämns i genomsnitt betydligt senare under sin akademiska karriär.
            Ett mer aktivt och målinriktat arbete krävs för att nå acceptabel
            könsmässig balans på toppositioner inom högskolan. Det finns dessutom
            en stor könsmässig skevhet mellan olika utbildningar.
          </p>
          <p xml:id="i-Evwo9wHxUbUeyJov4pZgGv">
            Det är betydelsefullt att både kvinnor och män känner sig väl
            till rätta i undervisningssituationen. Därför bör lärare ha kunskap
            om genus och hur detta påverkar undervisningen.
          </p>
          <head type="h1" xml:id="i-WJemCZxeXyxLAppyYAPxBz">
            Slå vakt om studentinflytandet
          </head>
          <p xml:id="i-9p1D2nd36YQDY5xdHhkx8W">
            För några år sedan var glädjande nog alla riksdagspartier eniga
            om att utreda hur kårobligatoriet kunde avskaffas på ett sätt
            som bevarade och stärkte studentinflytandet. Vi socialdemokrater
            försvarade inte kårobligatoriet av något principskäl. Men regeringspartierna
            utformade sitt förslag så att studenternas internationellt sett
            unika inflytande riskerar att slås i spillror. Vi ser stora poänger
            med att svenska studenter inte bara är passiva konsumenter, utan
            tvärtom aktiva och kunniga medaktörer i akademin. Granskningen
            och utvecklingen av högskolornas kvalitet riskerar nu att försämras.
            I sitt förslag lade också regeringen över ett antal nya kostsamma
            uppgifter för den studiesociala verksamheten på högskolorna utan
            att skjuta till en krona för detta. Resurser kommer därför att
            tas från grundutbildningsanslaget och urholka utbildningskvaliteten
            ytterligare. Sammantaget är detta djupt ansvarslöst mot alla som
            verkar i den högre utbildningen idag.
          </p>
          <p xml:id="i-EFJeY8mEfqfvMQvfE9qTZR">
            Vi kommer aldrig att acceptera en utveckling som leder till ett
            försvagat studentinflytande. Sverige har idag ett unikt studentinflytande
            på alla nivåer i högskolan, från den enskilda kursen till den
            nationella arenan. Studenternas inflytande bidrar i stor utsträckning
            till att granska och utveckla kvaliteten i den högre utbildningen.
            Studentinflytandet måste bevaras på alla nivåer och legitimiteten
            för studentrepresentanterna värnas. Studentkårer och nationer
            måste även i framtiden vara fria och oberoende gentemot högskolan.
            Utbildningsbevakningen för att utveckla kvaliteten i utbildningarna
            måste fortsätta. Det studiesociala arbetet och studenthälsan måste
            bibehållas och utvecklas ytterligare. Konsekvenserna av avvecklingen
            av kårobligatoriet och formerna för hur studentinflytandet kan
            säkras långsiktigt och utan stark beroendeställning till vare
            sig staten eller lärosätena bör därför ses över.
          </p>
          <head type="h1" xml:id="i-SuQsiPo9yvTFNGag4LgzBJ">
            Högskolor och universitet en del av samhället
          </head>
          <p xml:id="i-CaVEJ7ZWJ3UgXExTtpjntG">
            Universitet och högskolor är en del av samhället och har en viktig
            samhällelig uppgift. Staten måste kunna garantera en fri forskning
            och undervisning med hög kvalitet oberoende av externa intressen
            och finansiärer. Därför finansierar staten universiteten och högskolorna
            med cirka 50 miljarder kronor per år. Besluten om den närmare
            inriktningen och uppläggningen av verksamheten fattar i stort
            sett lärosätena själva om. Mot denna bakgrund är det rimligt att
            allmänheten representeras och har insyn i det arbetet. Det är
            naturligt att landets högskolor och universitet har styrelser
            där ledamöterna har en bred förankring i det omgivande samhället.
            Av detta följer att personer från näringslivet och med politiska
            förtroendeuppdrag på nationell, regional eller lokal nivå utgör
            en naturlig rekryteringsbas för en del av lärosätenas styrelser.
          </p>
          <p xml:id="i-KQDaZLBTnrY9hqhXBNFQn1">
            Vi socialdemokrater motsätter oss inte regelförenklingar eller
            stärkta befogenheter för högskolorna som stärker deras utvecklingspotential.
            Däremot vill vi varna för de långsiktiga konsekvenserna av ett
            ökat avstånd mellan akademin, staten och det omgivande samhället.
            Om högskolevärlden får helt och fullt råda sig själv avseende
            resursfördelning och organisation även i strategiskt viktiga frågor,
            och inte vill svara upp mot det moderna samhällets krav på insyn,
            ökad effektivitet och minskade klyftor mellan olika samhällssektorer,
            finns en risk att samhället drar sig undan även ekonomiskt. En
            sådan utveckling skulle drabba högskolans långsiktiga oberoende
            såväl som högskolans status i samhället. Bland annat därför måste
            högskola och forskning vara en angelägenhet för alla, inte bara
            för dem som verkar direkt i verksamheterna.
          </p>
        </div>
        <div type="motSignatures">
          <list>
            <item xml:id="i-H5Tpu4F2HwapzPCehqZDKm" who="i-Spsbo7A5zikEeUY3JEYcNV">
              Mikael Damberg (S)
            </item>
            <item xml:id="i-EXGoRZN7SPhfsWAz6MLsLv" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-UfUDe7gjAE9qwUSnm3UUPH" who="i-N5iuULmv8oTkuJcr1C9SFD">
              Håkan Bergman (S)
            </item>
            <item xml:id="i-4p5rvobY3Btpnz75L5Pbsj" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-8JCQn2wdA3GKHvbtdn2MCB" who="i-8AtQfc4p9Hm5yajEXEHtE5">
              Thomas Strand (S)
            </item>
            <item xml:id="i-T1thTRzGFotzEeWr7Es8cB" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-Ab1mediu6EWzg1cnrDMxVa" who="i-WjFt6fTSYNFkhwrZDFYPM4">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
