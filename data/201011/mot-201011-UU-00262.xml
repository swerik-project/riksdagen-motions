<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00262">
  <teiHeader>
    <fileDesc>
      <titleStmt>
        <title>Fortsatt intensivt arbete för att uppnå millenniemålen</title>
        <author corresp="i-24CbHNwsRznss4Yas6HseU">av Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt intensivt arbete för att uppnå millenniemålen</title>
          <idno type="rdwebb">GY02U262</idno>
          <rs type="number">U262</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U262/text</ref>
          <ref type="dokument_url_html">http://data.riksdagen.se/dokument/GY02U262</ref>
          <ref type="dokumentstatus_url_xml">http://data.riksdagen.se/dokumentstatus/GY02U262</ref>
          <ref type="doc">http://data.riksdagen.se/fil/D40C4E8C-74AE-48B1-B95B-E5DAC7833296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-59riZWnopcWXE4APoiTToA" type="signed"/>
        <correspContext corresp="i-59riZWnopcWXE4APoiTToA">
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction type="numbering" xml:id="i-A2hsEup7YnnfYx698mo8Lq">
          <date when="2010-10-28"/>
        </correspAction>
        <correspAction type="submission" xml:id="i-UBTtafF5daQwYQc4X72gx5">
          <date when="2010-10-26"/>
        </correspAction>
        <correspAction type="transfer" xml:id="i-XHVp1oWXc1xPY7grJyJ6Sp">
          <date when="2010-10-26"/>
        </correspAction>
        <correspAction type="assigned" xml:id="i-N3eLKiH2fVsjn26dKE995c"/>
        <correspContext corresp="i-N3eLKiH2fVsjn26dKE995c">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NwLrK6qsFCqkXSCwDsfqsT">
            Förslag till riksdagsbeslut
          </head>
          <list style="ol">
            <item xml:id="i-YLy219co4LDuuXRCQ1uyj5">
              Riksdagen tillkännager för regeringen som sin mening vad som
              anförs i motionen om vikten att Sverige fortsätter att driva på
              övriga länder att leva upp till sina biståndslöften.
            </item>
            <item xml:id="i-54mEFb4mhyXhb2KXMGCTpC">
              Riksdagen tillkännager för regeringen som sin mening vad som
              anförs i motionen om att varje land vidtar de åtgärder som krävs
              för att uppnå millenniemålen inom utsatt tidsram.
            </item>
            <item xml:id="i-6rYMwrCJL6GJxZ1tbrCpz3">
              Riksdagen tillkännager för regeringen som sin mening vad som
              anförs i motionen om kraftfulla internationella åtgärder för att
              få gehör för mänskliga rättigheter, i synnerhet i konfliktländer.
            </item>
            <item xml:id="i-G3mCRjNQVLcC8ty1nBBqzj">
              Riksdagen tillkännager för regeringen som sin mening vad som
              anförs i motionen om ett ökat engagemang för millenniemålens uppfyllande
              samt ett bättre tillvaratagande av frivilligorganisationerna.
            </item>
            <item xml:id="i-GTkLhbKt7vn5p5eCjG4Yeg">
              Riksdagen tillkännager för regeringen som sin mening vad som
              anförs i motionen om borttagande av handelsstörande hinder som
              hindrar utveckling i tredje världen.
            </item>
            <item xml:id="i-14JhuL8EwZZu3DLnQZwJCo">
              Riksdagen tillkännager för regeringen som sin mening vad som
              anförs i motionen om att i Sveriges biståndspolitik inkludera
              klimatanpassningsåtgärder samt grön teknikutveckling och tekniköverföring
              till fattiga länder.
            </item>
          </list>
        </div>
        <div type="motContent">
          <head type="h1" xml:id="i-2RzJjemXzhEcxWr1vBVZVG">
            Motivering
          </head>
          <p xml:id="i-2JPuhxDFmiESC8zDEz9G1j">
            Den 2022 september ägde FN:s högnivåmöte om millenniemålen (MDG:s)
            rum i New York. Syftet med mötet var att se över resultaten hittills
            samt komma överens om åtgärder för att påskynda utvecklingen mot
            uppfyllandet av MDG:s till 2015.
          </p>
          <p xml:id="i-HEkdkj5QVvW6pmhE8TFTmm">
            De åtta millenniemålen som antogs år 2000 innebär i korthet att
            de första sju målen handlar om hunger, utbildning, jämställdhet,
            mödra- och barnadödlighet, hiv och aids, malaria och andra sjukdomar,
            samt miljö, vatten och sanitet. Mål åtta handlar om det globala
            ansvaret inom det internationella samfundet för att uppnå målen.
          </p>
          <list style="ol">
            <item xml:id="i-QcutJEyddYAbBRDU5YcEBm">
              Utrota fattigdom och svält. Mellan åren 1990 och 2015 skall andelen
              människor som lever på mindre än en dollar per dag halveras. Samtidigt
              skall andelen som lider av hunger halveras.
            </item>
            <item xml:id="i-WPiHk6rBfPJXgjeWNyrmmL">
              Utbildning för alla år 2015. Alla flickor och pojkar ska få grundskoleutbildning
              senast 2015.
            </item>
            <item xml:id="i-VZZEPxvjsRbcpH4f8i1euR">
              Främja jämställdhet och ökade möjligheter för kvinnor. Utbildningsskillnader
              beroende på kön skall elimineras helst före 2005, men inte senare
              än 2015.
            </item>
            <item xml:id="i-41vJGawma74sFk9kj69QUo">
              Minska barnadödligheten. Dödligheten bland barn under fem års
              ålder skall minska med två tredjedelar fram till år 2015.
            </item>
            <item xml:id="i-Ab9QhjXdFoNGdKYYXdwsrf">
              Minska mödradödligheten. Mödradödligheten skall minska med tre
              fjärdedelar fram till år 2015.
            </item>
            <item xml:id="i-2mchvg2ov2sFaA6QUEwPCA">
              Stoppa spridningen av hiv/aids, malaria och andra sjukdomar.
              Spridningen av hiv/aids, malaria och andra sjukdomar skall hejdas
              före 2015.
            </item>
            <item xml:id="i-HZx6p6w3tZLCJpS4uddDJd">
              Försäkra en miljömässigt hållbar utveckling. Andelen människor
              utan tillgång till rent vatten skall halveras före 2015. Livsvillkoren
              för minst 100 miljoner människor som lever i slumområden skall
              ha förbättrats före 2020.
            </item>
            <item xml:id="i-LG8Csomn6gVvXCJrwZqD4q">
              Utveckla ett globalt partnerskap för utvecklingssamarbete. Ett
              öppet, rättvist och icke-diskriminerande handels- och finanssystem
              skall utvecklas. Behoven hos de minst utvecklade länderna skall
              beaktas. Biståndet skall höjas till 0,7 % av BNI (bruttonationalinkomsten).
            </item>
          </list>
          <p xml:id="i-XxvzA239BqZwsHkRpPa2pQ">
            Flera av målen förväntas kunna nås till 2015. Andelen extremt
            fattiga fortsätter att minska, allt fler barn går i skolan även
            i de fattigaste länderna och förbättringar har skett när det gäller
            att hejda spridningen av hiv och aids och malaria.
          </p>
          <p xml:id="i-THzwGdV56bsrnVK2S64i7k">
            Samtidigt kvarstår stora utmaningar när det gäller att minska
            andelen människor som lider av hunger, öka jämställdheten och
            stärka kvinnors ställning.
          </p>
          <p xml:id="i-NjnHA6UYnTiCFpvbBm4KVz">
            Millenniemål 5 om mödrahälsa är det mål där minst framsteg har
            skett.
          </p>
          <p xml:id="i-GKshMrk2x1tpmqCGmu2xKB">
            Ett slutdokument antogs under högnivåmötets sista dag som bland
            annat innehåller följande.
          </p>
          <list style="ul">
            <item xml:id="i-4pBudkRbwBYKVPiT37ka2N">
              En politisk deklaration som bekräftar att det är möjligt att
              nå MDG:s fram till 2015.
            </item>
            <item xml:id="i-Ak6DzpyUHS4VahscrCmxGN">
              En redogörelse för vad som har åstadkommits.
            </item>
            <item xml:id="i-WPHmuuvk21LoQYC12buTfd">
              Vad som behöver göras för att nå samtliga mål inom utsatt tidsram.
            </item>
          </list>
          <p xml:id="i-XSCxDa8k4BoukxQGkx6cbk">
            I samband med högnivåmötet tryckte Sverige framförallt på behovet
            av att öka ansträngningarna för mödra- och barnhälsa, något som
            också var generalsekreterarens strategi. Det är en fråga om mänskliga
            rättigheter.
          </p>
          <p xml:id="i-Q9hmP8NFRgMrpLaXUXiHij">
            För att uppnå millenniemål 5 Att minska mödradödligheten kommer
            det att krävas extraordinära insatser och uppmärksamhet, något
            som jag är tacksam över att Sverige på ett kraftfullt sätt agerat
            för.
          </p>
          <p xml:id="i-MDErhfi3Uw6qBPtMx8KrN">
            Frågan om mänskliga rättigheter, och den internationella humanitära
            rätten inte minst i länder som drabbats av konflikter, behöver
            uppmärksammas på ett tydligare sätt. Här krävs kraftfulla internationella
            insatser då kvinnor och barn utsätts för ofattbart våld och övergrepp,
            en fråga som Sverige behöver driva på i olika internationella
            forum.
          </p>
          <p xml:id="i-GUNh3fJ3nodDNghTiBJbZx">
            För det fortsatta arbetet med att uppnå millenniemålen kommer
            det att krävas såväl ökade biståndssatsningar som ett ökat engagemang
            från världens ledare. Civilsamhället och frivilliga organisationer
            nationella som internationella behöver tillvaratas på ett bättre
            sätt i detta arbete och få ökad delaktighet, ett arbete som Sverige
            fortsatt bör driva.
          </p>
          <p xml:id="i-TUY5T6vciSv7GC1tpfGSMt">
            Majoriteten av EU-länderna ger betydligt mindre än 0,7 procent
            av BNI i bistånd. Det är problematiskt för EU:s trovärdighet.
          </p>
          <p xml:id="i-9uZ2iNSb4n2RrR6TsmoK8c">
            Sverige bör fortsatt arbeta för att EU:s medlemsländer ökar sina
            biståndsvolymer och lever upp till gjorda åtaganden.
          </p>
          <p xml:id="i-K2QBSgy5UE3bQeNsc3HdDb">
            Satsningar för att möjliggöra för småbönder i tredje världen,
            vilket främst är kvinnor, att få tillgång till utsäde är en nödvändig
            väg att gå för att minska svälten, öka levnadsstandarden och ge
            barn tillgång till skolgång.
          </p>
          <p xml:id="i-4gEeYbFTCxLDnUwzbWAMSt">
            För en ökad levnadsstandard krävs också avsalumöjligheter på
            de lokala marknaderna. Skall detta vara möjligt måste EU:s exportsubventioner
            stoppas.
          </p>
          <p xml:id="i-TpgEAfxQHFWHPfQVjpcdQB">
            Jordbrukssubventioner, skyddstullar och andra handelshinder skapar
            också dåliga incitament för att bygga ekonomiskt välstånd via
            handel och företagande i fattiga länder.
          </p>
          <p xml:id="i-5oFipCjkqQYZh7YQ63qmNE">
            Som en viktig åtgärd för att uppnå millenniemålen är det nödvändigt
            att en satsning sker på klimatanpassningsåtgärder i tredje världen.
            Den rika delen av världen behöver leva upp till Köpenhamnslöftet
            i denna del, en fråga som Sverige behöver driva i kommande klimatförhandlingar.
            Grön teknikutveckling och tekniköverföring till fattiga länder
            är ett område som bör prioriteras.
          </p>
        </div>
        <div type="motSignatures">
          <list>
            <item xml:id="i-JfPY9EdUhxp2h5WnP5nux3">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
