<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00442">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__442/mot_1969__ak__442-001.pdf"/>
      <fw xml:id="i-KSC34oVgUaB53npUquicav">
        Motion i Andra kammaren, nr 442 år 1969 3
      </fw>
      <div xml:id="i-AGLAvC9jtqLfEhvmKfAwaB" type="motHeader">
        <div xml:id="i-Tvm9Z7tJxWTKcLVMxKuHu5" type="motTitle"/>
        <div xml:id="i-6vCKt7fDE2K2Uw1iXMDAeK" type="motSubmissionInfo"/>
      </div>
      <div xml:id="i-V4APJoNN43F3ZE1rVnAVZa" type="motBody">
        <div xml:id="i-EmvQ8HorGmvhCiprWuZJbQ">
          <p xml:id="i-SiQZikFogfMQYnn111kGhN">
            Nr 442
          </p>
          <p xml:id="i-R3Wzk4jTgqnPGxFxXWKe1x">
            Av herr Holmberg m. fl., om åtgärder inom den ekonomiska po-
            lilikens och näringspolitikens område.
          </p>
          <p xml:id="i-5aeqYPNyTMe8BGe5VrtgMJ">
            (Lika lydande med motion nr 333 i Första kammaren)
          </p>
          <p xml:id="i-8bucEKmJGnwXQqELG5fNN5">
            Näringspolitiken skall syfta till att våra resurser utnyttjas
            så att de ger det bästa utbytet. Därmed läggs grunden för välstånd
            och fortsatt utveck- ling. Vårt svenska näringsliv fungerar i
            allt väsentligt med konkurrensen som regulator. Tävlan mellan
            företag eller grupper av företag medger ett ändamålsenligt utnyttjande
            av våra resurser och en effektiv ekonomisk kontroll. Den fria
            marknadshushållningen har förvisso brister. Den har dock alltid
            visat sig kunna bättre än andra system tillgodose de behov, som
            människorna själva ger uttryck åt. Den har ständigt visat sin
            överlägsen- het och sin större effektivitet i jämförelse med andra
            marknadssystem. Den har också visat sig bäst kunna motsvara det
            demokratiska samhälls- skiktets grundläggande mänskliga fri- och
            rättigheter. Den ekonomiska politiken och näringspolitiken erbjuder
            under goda ti- der inga större problem för en regering. Den starka
            medvinden bär fram utvecklingen. Beroendet av politiska åtgärder
            är då begränsat. Konsekven- serna av politiska misstag och felgrepp
            blir föga märkbara och kända. Då bistrare vindar börjar blåsa,
            ökar kraven på politiken och dess förmåga att skapa goda utvecklingsbetingelser
            för företagsamheten. I den värld av hård internationell konkurrens
            som vi nu lever i ställs skärpta krav på nä- ringspolitiken. Det
            blir dess uppgift att vidtaga eller stimulera till sådana åtgärder
            som stärker näringslivets konkurrensförmåga och motstånds- kraft
            och därmed vår samhällsekonomi.
          </p>
          <p xml:id="i-CDecK29NzfWXqu7bqdKcoi">
            Bakgrunden till morgondagens näringspolitik Vid slutet av andra
            världskriget var Sverige ett av de få industriländer- na med oförstörd
            produktionsapparat. Som leverantör till det europeiska återuppbyggnadsarbetet
            hade vi alldeles särskilt gynnsamma förutsätt- ningar. Våra exportföretag
            mötte lättarbetade marknader och fick under- lag för ett stort
            företagssparande som kunde reinvesteras i en ännu bättre produktionsapparat.
            Konkurrenskraften stärktes. Mot slutet av perioden byggdes konkurrensförutsättningarna
            upp även i omvärlden. De tidigare krigshärjade länderna fick ett
            näringsliv med stor kapacitet. Världshandeln liberaliserades.
            Förbättrade kommunikationer
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-002.pdf"/>
          <fw xml:id="i-9VL29zPbuMpiLQDxjGiJhb">
            4 Motion i Andra kammaren, nr 442 år 1969
          </fw>
          <p xml:id="i-VE7MeL28VNgrJVrW5ZKsbJ">
            sänkte fraktkostnaderna. Den europeiska marknaden öppnades för
            nya exportländer. Den internationella konkurrensen skärptes. På
            den nya marknaden mötte företagen nya krav och en hårdare press
            på priser och vinster.
          </p>
          <p xml:id="i-5q7x6GKzDbGFCnPARTLxeo">
            De nya konkurrensvillkoren Det är framför allt det skärpta internationella
            konkurrensläget som ska- pat dagens utvecklingsproblem i det svenska
            näringslivet. Vi har den högs- ta levnadsstandarden och de högsta
            lönerna i Europa. Detta kräver mot- svarande överlägsenhet i produktion
            och distribution. Svenska företag måste därför ha mer avancerad
            produktion och produktionsteknik och vara så mycket bättre att
            de förmår uthärda skillnader i kostnader och lö- ner, en skillnad
            som i förhållande till det europeiska genomsnittet närmar sig
            50 procent. Vårt land måste ligga i den ekonomiska och tekniska
            ut- vecklingens frontlinje. Det räcker inte att våra företag tillverkar
            samma varor lika effektivt som sina internationella konkurrenter.
            De måste ligga före i utvecklingen. Det högre kostnadsläget fäller
            eljest utslaget. Försäljning med låg lönsamhet eller under lönsamhetsgränsen
            kan be- drivas under en övergångstid men inte i längden. De utländska
            konkurren- terna har i en sådan situation initiativet. De har
            större spelrum i sin mark- nadsföring. De kan bygga upp reserver
            och finansiera ytterligare rationa- liserande investeringar som
            i varje fall på lång sikt än mer ökar deras för- språng. Det är
            i en sådan situation icke nog att öka exportsiffrorna. Detta ger
            oss blott en kort frist. Vårt lands successivt minskade andel
            i världsmarknaden har ökat vår känslighet för förändringar i de
            internationella konjunkturerna. Den snab- ba tekniska utvecklingen
            och nya former för effektiv marknadsföring har förkortat produkternas
            livslängd. För att hinna avskriva produktionens initialkostnader
            stiger anspråken på lönsamhet. Kravet på nya produkter är hårdare
            i dag än tidigare. Allt detta ställer nya anspråk på de finansi-
            ella resurserna inom företagen. Samtidigt som inflationen och
            den snabba kostnadsutvecklingen begränsat företagens egna finansiella
            resurser, har utvecklingen accentuerat kravet på finansiell styrka
            och konsolidering. Alldeles oberoende av de åtgärder som kan och
            måste vidtagas för att ska- pa en tidsenlig, till förhållandena
            avpassad kreditmarknad, utgör den ge- nerellt sett otillfredsställande
            lönsamhetsutvecklingen och den sjunkande självfinansieringsförmågan
            ett av de allvarligaste problemen i det svenska näringslivet och
            därmed för hela det svenska samhället. Det är ett gemen- samt
            intresse för icke blott företagen utan även de anställda och samhäl-
            let att dessa problem löses. Det måste vara en av de viktigaste
            punkterna i ett tidsenligt näringspolitiskt program att angripa
            dessa problem.
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-003.pdf"/>
          <fw xml:id="i-MYg6AAxac5q5tEjH58RdAk">
            Motion i Andra kammaren, nr 442 år 1969
          </fw>
          <p xml:id="i-TtaLpCPKEYVo69yxVDjRb4">
            An
          </p>
          <p xml:id="i-Rvjc4GcAs7F41sCNs96oES">
            Evolution — inte revolution Det har i den senare tidens näringsdebatt
            hävdats — framför allt från socialdemokratiskt håll — att det
            svenska näringslivet står inför ett ”om- ställningsskede”, som
            kräver radikala förändringar i näringspolitiken. Det finns anledning
            varna för en alltför hård betoning av detta påstående. Vis- serligen
            kommer den tekniska utvecklingen och internationaliseringen av
            företagsamheten över huvud taget att skapa nya problem, men dessa
            är icke principiellt olika de nya problem som alltid mött världshandeln
            och ett dynamiskt näringsliv. Förändringarna sker inte språngvis
            utan successivt. Det är fråga om en evolution inte revolution.
            Den sysselsättningskris som vi nu upplevt under en följd av år
            har av socialdemokraterna till stor del förklarats med att vårt
            näringsliv står in- för ett nytt skede. Detta är emellertid ett
            försök att förvilla begreppen. Anledningen till de problem som
            i dag kännetecknar arbetsmarknaden be- ror främst på att den av
            socialdemokraterna förda ekonomiska politiken under de senaste
            åren skapat ett inflationistiskt kostnadsläge som gjort näringslivets
            anpassning till de förändrade betingelserna svår. Tvånget att
            sänka kostnaderna och rationalisera driften har snabbt lett till
            sådana åtstramningsåtgärder att sysselsättningsproblemen blivit
            sär- skilt påtagliga. Kostnadsjakten har framtvingat fusioner,
            samordning av driftsenheter och företagsnedläggelser. Den framtvingade
            restriktiva per- sonalpolitik som på detta sätt kommit till uttryck
            kommer att prägla för- hållandena i det svenska näringslivet,
            även om ett väntat konjunkturupp- sving kommer snabbt. I en seriös
            diskussion om näringspolitikens framtida utformning bör alltså
            den allmänna ekonomiska politikens uppläggning prövas. Problemet
            ligger i första hand där — inte i näringslivets funktionsformer.
            Det svenska näringslivet är icke tekniskt efterblivet. Tvärtom.
            Det har generellt sett icke någon olämplig eller felaktig struktur
            ur den interna- tionella konkurrensens synvinkel. Vi har inget
            sjukt näringsliv som måste botas genom statsmakternas näringspolitiska
            ambulansutryckningar. Men statsmakterna kan inte rimligen begära,
            att det skall vara så mycket mera effektivt än våra konkurrentländers
            näringsliv, att det utan svårigheter skall kunna anpassa sig till
            ett konkurrensläge där våra arbetskostnader är uppemot 50 procent
            högre än det västeuropeiska genomsnittet. Det svenska näringslivets
            inriktning kommer under lång tid framöver — en tid som kan räknas
            i decennier — att vara i huvudsak densamma som i dag. Förändringar
            kommer att ske, men till största delen inom ramen för den produktionsstruktur
            vi redan har. Dagens produkter kommer att om- formas och förbättras
            för att kunna hävda sig i den hårdnande konkur- rensen. Produktionsmetoderna
            kommer att utvecklas. Specialiseringen
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-004.pdf"/>
          <fw xml:id="i-Jt38xpJEVWhErbCcMNASua">
            6 Motion i Andra kammaren, nr 442 år 1969
          </fw>
          <p xml:id="i-71R9JY2XZjWC29Y2WoxTNq">
            kommer att fortgå. Växelspelet mellan stora, medelstora och små
            företag kommer att bestå. Helt nya produkter, nytillkomna företag
            och branscher kommer med säkerhet att spela en viktig och växande
            roll, men i det stora hela kommer den likväl att vara marginell.
            Det finns alltså ingen anledning att utgå ifrån att helt omvälvande,
            djupgående förändringar skall komma att prägla det svenska näringslivet
            och dess struktur och att detta motive- rar en helt ny grundsyn
            på den svenska blandekonomin.
          </p>
          <p xml:id="i-XgmDLecBLL9wEqjNk2ufXS">
            Nej till socialistisk näringspolitik Från socialdemokratiskt
            håll har emellertid viljan att anlägga en ny grundsyn på näringspolitiken
            klart framträtt under senare tid. Denna vilja till förändring
            av näringspolitiken har inte enbart utgått från påståendet att
            svenskt näringsliv i dag står inför en ny situation. Den har också
            mo- tiverats av att konsumenterna måste ges en ”bättre” behovstillfredsstäl-
            lelse och en ”riktigare” konsumtion. För att möta dessa krav krävs
            enligt den nya socialdemokratiska skolan ett betydligt större
            samhällsingripan- de och en utbyggnad av den statliga företagsamheten.
            Betecknande är emellertid att förespråkarna för statlig näringsverk-
            samhet hittills icke kunnat åberopa några bärande principiella
            argument till förmån för ett ökat samhällsingripande. De har icke
            ens kunnat göra troligt, att en samhällelig kontroll av produktionsfaktorerna
            i syfte att konkret tillgodose konsumenternas ”verkliga” behov
            skulle leda till ökad behovstillfredsställelse, större effektivitet
            och ekonomisk utjämning till fördel för de många. Väl kan företrädare
            för kollektivet i valet mellan olika alternativa möjligheter att
            utnyttja begränsade resurser lättare och snab- bare genomföra
            en prioritering än om denna skall ske på en öppen mark- nad. Men
            så länge det är enskilda människor som på kollektivets vägnar
            har att fatta de avgörande besluten kan inga garantier ges för
            att priori- teringen blir bättre; i själva verket talar all sannolikhet
            och alla hittills vunna erfarenheter för att resultatet blir sämre,
            att riskerna för felbedöm- ningar och misstag ökar och att konsekvenserna
            för de många blir långt allvarligare än vid en mer decentraliserad
            marknadsbestämd prioritering. Det har icke heller kunnat göras
            gällande, att staten skulle ha större möjligheter att till sig
            dra skickligare, mer ansvarsmedvetna och mer om- dömesgilla företagsledare
            än den öppna marknaden. Det har icke ens kun- nat göras troligt,
            att sådana företagsledare enbart därför att företagen är statsägda
            skulle kunna utveckla större energi, initiativkraft och duglighet.
            Det har över huvud taget icke. kunnat åberopas ett enda argument
            som gör det sannolikt, att statlig företagsamhet skulle vara mer
            ändamålsenlig än enskild. Allt talar för motsatsen.
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-005.pdf"/>
          <fw xml:id="i-5cP6GMDZ7yXuXP4AZecir8">
            Motion i Andra kammaren, nr 442 år 1969 7
          </fw>
          <p xml:id="i-MkwxGwdsFW6dd5fcu8sain">
            Planering i samverkan Det resonemang som här ovan förts innebär
            självfallet inte att vi är omedvetna om att industriomställningarna
            och deras marknadsmässiga och sociala konsekvenser ställer delvis
            nya och ökade krav på både företag och samhälle. Dessa får emellertid
            inte tas som intäkt för behovet av ökat statligt inflytande över
            näringslivet. Vad som däremot måste komma till stånd är en bättre
            planering och samverkan mellan stat och näringsliv. En sådan fördjupad
            planering och samverkan ställer betydligt hårdare krav på samhällets
            servicefunktioner än tidigare. Enskilda företag är för sin verksamhet
            beroende av olika statliga och kommunala insatser. Samhällets
            ansvar för bebyggelse, miljövård, trygg- hetsfrågor m. m. gör
            detta till en självklar intressent i näringslivets ut- veckling.
            Att staten och kommunen genom lagstiftning och offentliga in-
            vesteringar har att se till att det enskilda företagandet inordnas
            i ett för hela samhällsutvecklingen gynnsamt mönster, därom råder
            inga delade meningar. Samhällsintresset kräver dock icke en detaljstyrning
            av nä- ringslivet, som kan innebära att vissa företag prioriteras
            på bekostnad av andra. Särskilt betänkliga blir konsekvenserna
            av en dylik politik, om stat- liga företag inrättas och ges monopolställning
            eller speciellt gynnade kon- kurrensbetingelser. Statliga kreditorgan
            med monopolställning kan ex- empelvis — framför allt i förening
            med allmänna kreditrestriktioner — genom långivning eller genom
            vägran att ge lån helt förändra konkurrens- villkoren och negativt
            påverka utvecklingen inom företagsamheten samt en riktig resursallokering.
            Mot bakgrunden av denna principiella syn yr- kar moderata samlingspartiet
            avslag på den föreslagna ökningen av Inves- teringsbankens kapitaltillskott.
          </p>
          <p xml:id="i-J651CekaTGz7rWtCzu85FB">
            Den aktuella problemställningen Våra allvarligaste näringspolitiska
            problem just nu är dels den allt lång- sammare tillväxttakten
            i landets ekonomi, dels industriinvesteringarnas fortsatta stagnation.
            Nationalinkomsten ligger nu mer än 5 miljarder kro- nor under
            den nivå som den senaste långtidsutredningen förutsatte. Den svenska
            samhällsekonomin har under de senaste åren karakteriserats av
            ett dåligt utnyttjande av vår produktionskapacitet. Följden har
            också blivit en betydande arbetslöshet och en därav följande osäkerhet
            på arbetsmarknaden. Samtidigt har industriinvesteringarna un-
            der de senaste tre åren legat på låg nivå. De minskade under 1968
            med 4 procent och väntas ligga kvar på samma nivå även 1969. även
            om utveck- lingen påverkats av den internationella konjunkturavmattningen,
            kan de nya tendenserna icke helt tillskrivas internationella förhållanden.
            Den vo- lymmässiga exporttrenden har varit relativt tillfredsställande.
            Däremot
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-006.pdf"/>
          <fw xml:id="i-PJoLsmkZ3fmDWEsUt8w356">
            8 Motion i Andra kammaren, nr 442 år 1969
          </fw>
          <p xml:id="i-VyymWCKD2uz7NrzC74Edo5">
            har priserna på våra exportvaror varit nästan oförändrade under
            1960- talet. Produktivitetsförbättringarna, vars reella storlek
            är svåra att fast- ställa, har icke hunnit kompensera ökningen
            av våra produktionskostna- der. Det är vårt höga kostnadsläge
            som i första hand pressat fram denna negativa utveckling. En nu
            väntad men osäker konjunkturuppgång kan visserligen temporärt
            förbättra situationen. Att förlita sig till att en osäker konjunkturutveck-
            ling skall klara våra problem är emellertid äventyrligt. Problemet
            måste angripas på ett helt annat sätt. De krav som möter näringspolitiken
            kan sägas vara två. Dels ett mera kortsiktigt som i hög grad blir
            beroende av konjunkturutvecklingen, dels ett mera långsiktigt
            där det gäller att genom reformer förbättra näringsli- vets arbetsvillkor.
            Som framhållits blir åtgärderna på näringspolitikens område i
            det korta perspektivet i hög grad beroende av konjunkturerna.
            En uppgång av den internationella konjunkturen har uppenbarligen
            påbörjats. Varaktigheten och styrkan i denna uppgång är emellertid
            högst svår att bedöma.
          </p>
          <p xml:id="i-BVUFzS2LboS3kX6qt2AybD">
            Osäker konjunkturutveckling
          </p>
          <p xml:id="i-DtnDrVRQTNeucUyQPajzGV">
            Den importstimulans från västtysk sida, som den försiktigt optimistiska
            konjunkturbedömningen delvis bygger på, kan väntas förtas dels
            av kon- kurrens från EEC-ländernas sida, dels från den västtyska
            industrin som på grund av den nu införda exportavgiften kan väntas
            komma att öka sina försäljningsinsatser på hemmamarknaden. Förhoppningar
            om en sti- gande konjunktur kan även på annat sätt bli svikna.
            De engelska och ame- rikanska importrestriktionerna tillsammans
            med den strama ekonomiska politik Frankrike inlett för att rädda
            sin valuta kan negativt påverka oss. Danmark och Finland kan med
            hänsyn till sina respektive handelsbalanser förväntas komma att
            söka hålla tillbaka en mera betydande importökning. Slutligen
            kan påfrestningar på det internationella betalningssystemet snabbt
            och radikalt komma att förändra bilden. Frågetecknen vad gäller
            konjunkturen är alltså många. Risker för en förändring till det
            sämre kan inte uteslutas. I detta läge krävs en betydande beredskap.
            Även om vi från vår sida anser det tveksamt att redan nu föreslå
            konkreta generella medel att sättas in i det korta perspektivet,
            måste ändå enligt vår uppfattning en betydande beredskap skapas.
            De punktinsat- ser som regeringen tidigare vidtagit för att stimulera
            näringsklimatet — frisläppande av investeringsfonder liksom upphävandet
            av den nu avskaf- fade 25-procentiga investeringsavgiften i vissa
            regioner — har enligt vår mening inte varit tillräckliga. Inte
            minst sett mot den vikande investerings- viljan inom industrin
            måste andra vägar prövas.
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-007.pdf"/>
          <fw xml:id="i-PNkyjWMX9HNUuFCoAirCgH">
            Motion i Andra kammaren, nr 442 år 1969 9
          </fw>
          <p xml:id="i-4nRGE7dsKVVBXonWGfP44V">
            Ökad beredskap krävs
          </p>
          <p xml:id="i-f6oKNM356dNgfexw8zo8P">
            På samma sätt som vi exempelvis genom den rörliga räntepolitiken
            eller genom den arbetsmarknadspolitiska beredskapsplaneringen
            snabbt kan an- passa oss till nya lägen, måste vi på finanspolitikens
            område få motsvaran- de beredskap. Visar det sig att konjunkturutvecklingen
            mattas av måste åt- gärder snabbt kunna sättas in i stimulerande
            syfte. Redan vid föregående års riksdag antyddes detta resonemang
            från vår sida. Vi ansåg då att frågan om arbetsgivaravgiften måste
            ses mot bakgrund av rådande konjunkturläge och att ett ställningstagande
            till löneskatten måste anstå till tidpunkten för dess ikraftträdande.
            Vi gjorde det med mo- tiveringen att redan förslaget om en löneskatt
            skulle leda till att företagen skulle räkna in den i sina kalkyler,
            vilket i den konjunktursvacka vi då be- fann oss i skulle få negativa
            konsekvenser och bl. a. verka avhållande på in- vesteringsbenägenheten.
            I konsekvens med detta anser vi att regeringen bör utarbeta en
            genom- tänkt beredskap för att med finanspolitiska medel möta
            påfrestande lägen. På skilda sätt kan en erforderlig finanspolitisk
            beredskap åstadkommas. Man kan — och skall enligt vår mening —
            på ett rörligare sätt utnyttja de betydande reservationsmedelsbehållningar
            som faller på försvaret för att därigenom bl. a. motverka de minskningar
            i materialbeställningar hos in- dustrin som blivit en följd av
            de gångna årens försvarsnedskärningar. I ett läge då ett av de
            mest bekymmersamma dragen är den stagnerande investe- ringsviljan
            inom industrin bör emellertid ett förslag om särskild investe-
            ringsstimulans utformas i en sådan beredskapsplan. Moderata samlingspar-
            tiet förordar i detta sammanhang att industriinvesteringar som
            görs under de tider då stimulans kan vara erforderlig skall få
            upptagas för framtida avskrivning till förslagsvis 110 procent
            av anskaffningsvärdet. En sådan in- vesteringsstimulans skulle
            av regeringen kunna sättas i kraft i lägen då sti- mulans anses
            erforderlig. Moderata samlingspartiet föreslår att regeringen
            redan under vårriksdagen framlägger förslag om sådan beredskapsplan
            för riksdagens godkännande. Den finanspolitiska beredskapsplanen
            skall år- ligen presenteras och godkännas av riksdagen och endast
            kunna sättas in i stimulerande syfte inom den tidsgräns riksdagen
            angivit. Även om det kortsiktiga perspektiv i vilket näringspolitiken
            skall be- dömas kan fordra speciella stimulansåtgärder från statsmakternas
            sida är de långsiktiga kraven på förändringar av dominerande betydelse.
            Här nedan anges vissa konkreta förslag till åtgärder inom den
            ekonomis- ka politikens och näringspolitikens område som på längre
            sikt är avsedda att förbättra näringslivets arbetsvillkor:
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-008.pdf"/>
          <fw xml:id="i-HAQttvc8KNWdgtWwSptEMk">
            10 Motion i Andra kammaren, nr 442 år 1969
          </fw>
          <p xml:id="i-XbvgHsjfaXBzcJAEsV2pPf">
            I. Vårt handelspolitiska beroende Näringslivet är i hög grad
            inriktat på exportförsäljning. Vår interna marknad ger inte underlag
            för den specialisering och den produktion i långa serier som modern
            teknik fordrar. Vår ekonomiska framtid beror alltså på möjligheterna
            att hävda oss på de internationella marknaderna. Det ligger därför
            i vårt direkta intresse att handeln mellan nationerna flyter fritt
            och att inte tullar, kvantitativa eller andra statliga restriktioner
            påverkar eller hindrar varuutbytet. Med hänsyn till att Sverige
            tillämpar så liberala handelsprinciper bör det ligga i vår näringspolitiska
            målsätt- ning att inom måttet av vår förmåga motverka de restriktioner
            som börjat göra sig gällande på olika håll under de senaste åren
            under trycket av va- luta- och bytesbalanssvårigheter. Även finansministern
            tycks enligt vad som framgår av årets finansplan dela denna mening.
            Avsteg från liberala handelsprinciper kan komma i fråga blott
            temporärt och undantagsvis till skydd för särskilt utsatta näringsgrenar.
            Det måste dock finnas möjligheter att när det är fråga om en klar
            dumping från ett land ingripa på ett effektivt sätt. Vår anslutning
            till en gemensam europeisk stormarknad liksom an- strängningarna
            att redan nu förverkliga planerna på en nordisk marknad är inslag
            av obestridligt värde för vår näringspolitik. Detta belyses inte
            minst av det förhållandet att vi som medlemmar i EEC skulle ha
            haft större möj- ligheter att hävda oss i den konkurrens som efter
            besluten om importstimu- lans för den utländska exportindustrin
            i förening med exportavgifter för den inhemska nu kommer att möta
            oss på den västtyska marknaden.
          </p>
          <p xml:id="i-W2QyYJAR5hgkZ1gBFq35uP">
            II. Forskning och teknisk utveckling Det åvilar det allmänna
            att satsa på utbildning, forskning och tekniskt utvecklingsarbete
            som ett led i en allmän välståndsskapande politik. Forskarna och
            forskningens villkor och förutsättningar är beroende av de finansiella
            resurser som står till företagens förfogande. Även med en ökad
            statlig satsning och en mer aktiv forskningspolitik kommer ändock
            den på långt sikt för vårt lands välstånd mest avgörande forskningsverk-
            samheten att bedrivas i och i nära kontakt med enskilda företag.
            Enighet råder om att ett fruktbart innovationsklimat förutsätter
            god lönsamhet och högt företagssparande. Först då detta är för
            handen kan företagen satsa sina kunskaper, erfarenheter och finansiella
            resurser på uppenbart riskfyllt innovationsarbete. Skuldsatta
            och oräntabla företag kan inte ta de nöd- vändiga riskerna. För
            en effektiv industriell forskning, baserad på riskta- gande och
            ett betydande mått av osäkerhet i fråga om forskningens avkast-
            ning på långt sikt, krävs alltså riskvilligt kapital i företagen.
            Den typ av långsiktiga investeringar det här är fråga om kan näppeligen
            finansieras
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-009.pdf"/>
          <fw xml:id="i-DTRFthGFDvno57i8RjQHEx">
            Motion i Andra kammaren, nr 442 år 1969 11
          </fw>
          <p xml:id="i-WNMuzXAD9PeiWjq2VAZeZn">
            som krediter. Detta utgör ett betydelsefullt motiv för samhälleliga
            stimu- lansåtgärder, direkt inriktade på att stärka företagens
            lönsamhet och själv- finansieringsförmåga. Hänsyn bör också tagas
            till det nuvarande skattesystemets konsekvens. I vissa hänseenden
            är de svenska företagen sämre ställda än sina utländska konkurrenter.
            Reformer syftande tillatt skapa lika konkurrensbetingelser är
            angelägna. Genom vidgade fonderingsmöjligheter borde reserver
            kunna av- sättas i företag för kommande forskningsinsatser. Den
            höga progressiva beskattning som särskilt hårt direkt drabbar
            de mest kvalificerade forskar- na är också indirekt ägnade att
            göra den svenska industriella forskningen dyrare än motsvarande
            forskning i andra industriländer. Forskning i samverkan mellan
            samhället och enskilda företag kan ta sig skilda former. Effektivitetskriteriet
            skall därvid vara avgörande vid val av den på lång sikt mest ändamålsenliga
            lösningen. Allt talar för en decentralisering av uppgifterna,
            det må gälla produktion, kommersiellt ut- nyttjande eller marknadsföring.
            Mot denna bakgrund ter det sig naturligt att samhället, utan att
            därför kräva något politiskt betingat utbyte, i vissa fall då
            särskilt betydande värden står på spel ställer sig som garant
            och där- igenom medverkar till att utjämna ett tekniskt risktagande
            av sådan stor- lek att det rimligen inte kan bäras av vederbörande
            företag. Den offentliga sektorn, som har att svara för en stor
            och betydelsefull ekonomisk verksamhet, inte minst på undervisningens,
            sjukvårdens, vägvä- sendets och försvarets områden, kan uppträda
            som en stor kund till närings- liv och företag. Staten kan engagera
            sig som pådrivare och beställare för att främja den tekniska utvecklingen,
            icke blott på de direkt berörda om- rådena utan även inom andra
            sektorer.
          </p>
          <p xml:id="i-7UAcaHHTJrhAzN7j75siJi">
            III. Skatte- och avgiftsreformer i syfte att underlätta företagens
            konsolidering och utveckling I annan motion till årets riksdag
            framföres krav på en genomgripande och resursskapande skattereform.
            En omfördelning föreslås därför ske från direkta till indirekta
            skatter huvudsakligen i enlighet med de riktlinjer som i Norge
            framlagts på skattepolitikens område. En sådan skattereform, som
            kräver utredning, skulle bl. a. undanröja den allvarligt kostnadshöjande
            ef- fekten av de höga marginalskatterna och dessutom stimulera
            sparande och arbetsvilja. Därutöver bör följande skattereformer
            genomföras: Punktskatterna avvecklas. Avskrivningsmöjligheterna
            beträffande näringslivets byggnader förbätt- ras. Utredning i
            syfte att bereda företagen möjligheter till fullständig resul-
            tatutjämning tillsättes.
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-010.pdf"/>
          <fw xml:id="i-SmdLkUUnr6nUAvNEJayJA7">
            12 Motion i Andra kammaren, nr 442 år 1969
          </fw>
          <p xml:id="i-C38LTuABiyJGFZu4mcBbXq">
            Utredning om lindring av beskattningen av företagens forskningskostna-
            der och om skattefria avsättningar till forskningsfonder inom
            företagen bedrivs skyndsamt. De årliga pensionsavgifterna i det
            allmänna pensionssystemet avväges så att ett rimligt förhållande
            mellan pensionsutbetalningar och avgifter vid en för fonderna
            tillräcklig nivå uppnås.
          </p>
          <p xml:id="i-2c3tueV4URyNYAm8eujn5Z">
            IV. Bredda och aktivera aktiemarknaden Aktiemarknaden utgör vid
            sidan av uppsparade vinstmedel företagens viktigaste källa till
            riskkapital. Det är ett väsentligt intresse att denna marknad
            fungerar väl. En regelbunden handel i vissa företags aktier på
            börsen har också stor betydelse genom att kursbildningen är ett
            uttryck för marknadens värdering av företagets framtidsutsikter.
            Genom aktie- börsen sker således en offentlig bedömning och kritik
            av företagsled- ningars prestanda, ett förhållande av väsentlig
            betydelse för näringslivets effektivitet. En väl fungerande aktiemarknad
            är även en viktig förutsätt- ning för de strukturrationaliserande
            åtgärder, som omfattar olika former av sammangående mellan företag
            liksom för allmänhetens benägenhet att genom kapitaltillskott
            i samband med nyemissioner bidra till företagens möjligheter till
            självfinansiering av investeringar. En breddning och ak- tivering
            av aktiemarknaden är således ett intresse för såväl näringsliv
            som samhälle. Av särskild vikt är därvid att de anställda beredes
            möjlighet att genom delägarskap eller vinstandelssystem få del
            i dessa ägarformer. Den nya aktievinstbeskattning, som infördes
            1966, har som väntat visat sig försvåra företagens riskkapitalfinansiering
            genom aktieemission och skada aktiemarknadsmekanismen genom att
            hämma rörligheten. En över- syn av dessa bestämmelser är därför
            ett självklart krav.
          </p>
          <p xml:id="i-7xdNvQiC2T4nazmmz2Wxit">
            V. Avveckling av valutaregleringen Det är angeläget att nu eliminera
            de hinder, som reses av valutaregle- ringen, mot ett naturligt
            och rationellt deltagande för svenska företag på lika villkor
            i den alltmer internationaliserade företagsverksamheten. Våra
            möjligheter att få del av den snabba tekniska utveckling som sker
            utomlands eller att få tillgång till utländska marknader är i
            hög grad för- bundna med möjligheterna till fria kapitalrörelser.
            Den pågående interna- tionaliseringen av företagsamheten ställer
            självklart motsvarande krav på internationalisering av kapitalförsörjningen.
            Valutaregleringen innebär en isolering av det svenska näringslivet,
            ett handikapp vi försett våra företag med i den internationella
            konkurrensen. För att företagen på ett smidigt sätt skall kunna
            utveckla sitt samarbete med andra företag i utlandet krävs en
            liberalisering också vad gäller portföljinvesteringar och annan
            direkt
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-011.pdf"/>
          <fw xml:id="i-3tVHj6uL39h5qLSZjWJ6oo">
            Motion 1 Andra kammaren, nr 442 år 1969 13
          </fw>
          <p xml:id="i-FvxvExVEtSD5wAbph9HVBt">
            kreditgivning. Lättnader är likaså angelägna för de svenska företagens
            möjligheter att ta upp lån i utlandet.
          </p>
          <p xml:id="i-Hov45Xr4gsNY6McPJbXbrJ">
            VI. Kapitalmarknaden Kapitalmarknadens struktur har väsentligt
            förändrats under 1960-talet. Detta sammanhänger främst med AP-fondens
            snabba tillväxt. 1967 sva- rade fonden för närmare 1/3 av den
            totala kreditgivningen. Inte obetyd- liga förskjutningar har ägt
            rum mellan olika kreditinstituts andelar av långivningen inom
            olika sektorer. Investeringsbanken föreslås i år få sitt eget
            kapital ökat till I miljard kronor, varigenom dess upplåningskapacitet
            kommer att stiga till 5 miljarder kronor. I september 1968 bemyndigades
            finansministern att tillkalla sakkunniga för en översyn av kapitalmarknadens
            struktur och funktionssätt. Utred- ningen har fått i uppdrag att
            i första hand verkställa en översyn av obli- gationsmarknaden
            och till denna anknutna institut. Departementschefen har genom
            sina direktiv i vissa avseenden förhindrat de sakkunniga att fritt
            överväga alternativa lösningar till vissa kapitalmarknadsfrågor.
            Detta gäller bl. a. frågan om kanalisering av AP-fondmedel via
            bankinsti- tuten — en tanke mot vilken finansministern rest invändningar
            bl. a. i di- rektiven till kapitalmarknadsutredningen. Mot bakgrund
            av vad som ovan anförts hemställer vi i annan motion att 1968
            års kapitalmarknadsutred- ning skall bedriva sitt arbete förutsättningslöst
            för att ha möjlighet att fritt pröva och framlägga förslag till
            de åtgärder de anser vara lämpliga.
          </p>
          <p xml:id="i-Sn9suA8ogaHxWrAo5SRbWA">
            VII. Översyn av exportfinansieringen Under senare år har kredittiderna
            i den internationella handeln kommit att avsevärt förlängas. Detta
            gäller särskilt mer kostnadskrävande kapi- talvaror. Kredittider
            på över tio år är inte ovanliga, och i samband med exporten till
            de underutvecklade länderna förekommer ännu mycket längre krediter.
            Detta skapar besvärliga kreditproblem för många av våra före-
            tag. Den mycket långa exportfinansieringen är icke en normal affärs-
            banksuppgift. Mot denna bakgrund har AB Svensk exportkredit tillkommit.
            Bolaget har genom rätt att utgiva obligationslån en betydande
            kapacitet, vilken dock till stor del är outnyttjad. Stödet av
            en jämn och konsekvent export- kreditgivningspolitik är av stor
            betydelse för våra exportföretags försälj- ning. Möjligheterna
            till förhandsbesked huruvida en viss finansiering kan påräknas
            skulle innebära en väsentlig förbättring. En översyn av förhål-
            landen och önskemål beträffande exportkreditfinansieringen i vad
            avser såväl institutionell ram och formella regler som därinom
            tillämpade ar- betsformer är motiverad.
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-012.pdf"/>
          <fw xml:id="i-CArURTigP6nkv5ptG7kKN7">
            14 Motion i Andra kammaren, nr 442 år 1969
          </fw>
          <p xml:id="i-5swhoDwo8ToRsVF15AfHto">
            VIII. Avskaffa emissionskontrollen Emissionskontrollens huvudsyfte
            var att förebygga ränteglidningar och svårigheter för bostadsbyggandets
            finansiering. Detta kan uppnås med andra mindre skadliga metoder.
            Ett kösystem har utvecklats, och kredit- transaktioner kommer
            tidvis i olycklig utsträckning att äga rum utanför den organiserade
            marknaden. Därigenom minskas sannolikheten för att kapitalet ledes
            till de mest räntabla projekten. Emissionskontrollen har således
            aldrig utgjort någon rationell penningpolitisk metod, och det
            är önskvärt att den så snart som möjligt avskaffas.
          </p>
          <p xml:id="i-KU4nSo1j6MHjBdjpDUTQAq">
            IX. Förbättra de mindre och medelstora företagens arbetsvillkor
            Det svenska näringslivet, vilket naturligtvis också innefattar
            det svens- ka jordbruket, består till största delen av mindre
            och medelstora företag. En övertro på nödvändigheten av stora
            produktionsenheter har varit ett framträdande drag i den socialdemokratiska
            argumentationen. Det är där- för angeläget att slå fast att i
            vårt land de mindre företagen har en myc- ket större betydelse
            för sysselsättningen och för den totala produktionen än de stora
            företagen. Våra företags lönsamhet och stabilitet är den viktigaste
            förutsättning- en för tryggheten på arbetsmarknaden. Företagens
            egen förmåga att över- leva och hävda sig i inhemsk och internationell
            konkurrens är av avgöran- de betydelse för oss alla. Den ökning
            i våra resurser, som framåtskridan- det kan ge, kommer i övervägande
            grad just till stånd genom produktivi- tetsvinster i framgångsrika
            företag. Ett aktivt stöd åt våra företag liksom även vilja till
            förståelse av näringslivets problem och till förtroendefullt samarbete
            bör vara självklara inslag i en resursskapande näringspolitik.
            Under åberopande av ovanstående hemställes, att riksdagen måtte
            i skrivelse till Kungl. Maj:t hem- ställa, att Kungl. Maj:t måtte
            a) för riksdagens godkännande under innevarande vår- riksdag framlägga
            förslag om finanspolitisk beredskaps-- plan i enlighet med de
            riktlinjer som angivits i motionen, avsedd att snabbt kunna sättas
            in i stimulerande syfte vid konjunkturavmattning, b) tillsätta
            utredning med uppgift att framlägga förslag om en breddning och
            aktivisering av aktiemarknaden, c) förelägga 1969 års höstriksdag
            förslag om emissions- kontrollens avskaffande, d) låta företaga
            en översyn beträffande exportkreditfi- nansieringen i vad avser
            såväl institutionell ram och for-- mella regler som tillämpade
            arbetsformer.
          </p>
          <pb facs="riksdagen-motions-pdf/data/1969/mot_1969__ak__442/mot_1969__ak__442-013.pdf"/>
          <fw xml:id="i-QnC31Xdx19w8HRNrGVmFo1">
            Motion i Andra kammaren, nr 442 år 1969 15
          </fw>
          <p xml:id="i-JFSF7GLTpohX9g7dKSi1es" type="date">
            Stockholm den 27 januari 1969
          </p>
          <div xml:id="i-Wi3J3iUAr74PUc5iLScgwA" type="signatureBlock">
            <p xml:id="i-FncenbtNDvxJNoABDaQ6Si" who="i-MTA6YhhXtmnmGGwd2tXXRL" type="signature">
              Yngve Holmberg (m)
            </p>
            <p xml:id="i-Jsgjir4RdGrDGsM1tf43s1" who="i-LQKP5CDY62YpFZWUbs7QiW" type="signature">
              Gösta Bohman (m)
            </p>
            <p xml:id="i-DBBk62TVG8HaKGKvUp3bKK" who="i-3R5C8vQo1FXLQaqX7yYqq8" type="signature">
              Leif Cassel (m)
            </p>
            <p xml:id="i-811iLT7hc6DjX4ZJsNtm34" who="i-YTMf7Ds7TsUv3tGpFLxE7N" type="signature">
              Rolf Eliasson (m)
            </p>
            <p xml:id="i-WhycQXZsbHwipnhbWKDHHV" who="i-Hg2Wz95RvQx3yUWLWY7d8f" type="signature">
              Carl Eric Hedin (m)
            </p>
            <p xml:id="i-NMnehusDYVe7f5LWyaTZhu" who="unknown" type="signature">
              — Astrid Kristensson (m)
            </p>
            <p xml:id="i-UExFq1CmckCAPPBinojT7J" who="unknown" type="signature">
              i Moholm
            </p>
            <p xml:id="i-RvsyaS7RbYQ18s1qrgZZGM" who="i-FoZGPWdjE7CaiMyuRthV17" type="signature">
              Tage Magnusson (m)
            </p>
            <p xml:id="i-83DTsgEpwLL5YakKUkEaaw" who="i-QJQMD7isQ7v6yQvCE9CMfC" type="signature">
              Karin Wetterström (m)
            </p>
            <p xml:id="i-CmLDXUC1fHBpbvCFR8Y7JU" who="unknown" type="signature">
              i Borås)
            </p>
          </div>
          <p xml:id="i-57iWb9rDd8m76x7oKi7zyH">
            Alfa Boktryckeri AB, Sthlm 1969
          </p>
        </div>
      </div>
    </body>
  </text>
</TEI>
