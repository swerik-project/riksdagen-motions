<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-AU-00437">
  <teiHeader>
    <fileDesc>
      <titleStmt>
        <title>Regionalpolitiska insatser i Gävleborgs län</title>
        <author corresp="r-0 i-M5bH1LxYTuWEQR2jm6YTKq i-M5bH1LxYTuWEQR2jm6YTKq i-M5bH1LxYTuWEQR2jm6YTKq">av Hans Lindblad (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regionalpolitiska insatser i Gävleborgs län</title>
          <idno type="rdwebb">GC02A437</idno>
          <rs type="number">A437</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GC02A437/text</ref>
          <ref type="dokument_url_html">http://data.riksdagen.se/dokument/GC02A437</ref>
          <ref type="dokumentstatus_url_xml">http://data.riksdagen.se/dokumentstatus/GC02A437</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Hans Lindblad</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XhYsc6kPayPsDBrT8aLJMR" type="signed"/>
        <correspContext corresp="i-XhYsc6kPayPsDBrT8aLJMR">
          <note type="signatory" corresp="r-0"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
        <correspAction xml:id="i-TRL5gqyaTHoCGtr6iiZdm" type="submission">
          <date when="1989-01-25"/>
        </correspAction>
        <correspAction xml:id="i-EHjcgtCMSUsnJBWbzYs2Qx" type="dismissal">
          <date when="1989-02-01"/>
        </correspAction>
        <correspAction xml:id="i-4Jhy8d792sAamvafi4z4Hv" type="referral">
          <date when="1989-02-02"/>
        </correspAction>
        <correspAction xml:id="i-GHTXS9NPjt4kcfKceDagsV" type="assigned">
          <date when="2014-11-23"/>
          <time when="05:15:59"/>
        </correspAction>
        <correspContext corresp="i-GHTXS9NPjt4kcfKceDagsV">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_a_437/mot_198889_a_437-001.pdf"/>
      <div xml:id="i-UPrcih5kcfRdB8oXwwXFEe" type="motHeader">
        <div xml:id="i-Rmp2zJRyZpvjgZuzrEqK2L" type="motTitle"/>
        <div xml:id="i-C7AjXK7X2xTdu5N4PDTvLV" type="motSubmissionInfo"/>
      </div>
      <div xml:id="i-WzHdSeSU82C8CcSzy5gaqT" type="motBody">
        <div xml:id="i-UyjVZi1uFSvJMGkK7A86Rf">
          <p xml:id="i-RnXGEvP4TSCu9yddU7EvSG">
            Motion till riksdagen
          </p>
          <p xml:id="i-WZ8zMsePwcxse9RWCiRBft">
            1988/89:A437
          </p>
          <p xml:id="i-BxVqsPKejcR67EwjYZxEdp">
            av Hans Lindblad (fp) Regionalpolitiska insatser i Gävleborgs
            län
          </p>
          <p xml:id="i-A2jkFKhaX1Y2NQ2YGYst3F">
            Lill-Babs borde tas som symbol för Gävleborgs framtid. Jag har
            länge sett henne som länets största naturresurs. Hon om någon
            har det Gävleborg behöver mer av — förmåga till ständig förnyelse,
            öppenhet och god vilja. Har man kärlek till länets natur och befolkning
            måste man tro på dess framtid. Lill-Babs kan — mer än någon regionalpolitiker
            jag känner — förklara att man ska uppmana sina medmänniskor att
            försöka, att ta tillvara chanser, att söka skapa något själv.
            Det är Lill-Babs förankring i Järvsö som ligger bakom hennes engagemang
            i kampanjen ”Hela Sverige ska leva”. Tro inte att bara storstäderna
            kan åstadkomma något. Hon är ju själv i tjänstesektorn, där hon
            alltid bjudit publiken sitt bästa. Och tjänstesektorn är ju den
            del av ekonomin som kan ge de nya jobb Gävleborg behöver för att
            kunna möta framtiden. Jag har alltså mest sett Lill-Babs som symbol
            för dem som vill starta något i länet. Men 1988 kom att visa att
            det här med Lill-Babs och länets sysselsättning kunde bli direkt
            handgripligt. I somras startade hon sin ”kaffär” i Järvsö. Den
            blev från början en stor framgång. Sex personer på heltid och
            ett tiotal på deltid. Tänk oss fem sådana initiativ per kommun
            och år i Gävleborg — på tio år skulle det ge länet 5 000 nya jobb.
            Det är absolut ingen romantik att säga så, tvärtom är nya och
            växande aktiviteter inom tjänstesektorn det enda som kan ge ett
            rejält nettotillskott av jobb i länet. Vem inbillar sig att länets
            stora företag, nästan alla inom basnäringarna, skulle ha 5 000
            fler anställda om tio år? Det sannolika är väl snarare att de
            då har fortsatt sin minskning av sysselsättningen.
          </p>
          <p xml:id="i-UFNiS5H9DfEaGg5sGWDf6e">
            Negativ utveckling
          </p>
          <p xml:id="i-QWwUSdYoxfLtWz5fjhcSPA">
            Inget annat län har haft en så negativ befolkningsutveckling
            som Gävleborg under 80-talet. Åren 1981-1987 förlorade Gävleborg
            7 100 personer. Sju års folkminskning i rad. 1987, 1986 och 1983
            hade länet större befolkningsförlust än något annat län. 1985
            låg länet tillsammans med Norrbotten på jumbo- platsen. Under
            mitten av 80-talet steg arbetslöshetstalen mer i Gävleborg än
            i något annat län. För första och enda gången noterades över 10
            000 öppet arbetslösa. Särskilt oroande tal noterades för ungdomsarbetslösheten.
            När jag i min länsmotion för ett år sedan tänkte mig dåvarande
            industriministern Thage G Peterson som Vår Herre och likt en jägare
            i brottning med en björn vädjade till honom ”åtminstone vara neutral”
            så
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-002.pdf"/>
          <p xml:id="i-KRD6uXst98T5HgJczzrQsF">
            utgick jag från känslor som finns hos många i Gävleborg. Gävleborgs
            län har inte fått del av de utryckningar regeringen gjort för
            att ge satsningar i län som ansetts politiskt särskilt intressanta.
            Riksdagsbeslutet att lokalisera det nya boverket till Karlskrona
            trots att mycket starka skäl talade för samlokalise- ring till
            tre sakligt angränsande myndigheter som redan finns i Gävle innebar
            en stark besvikelse i länet. Visionen att göra Gävle till landets
            samhällsbyg- garcentrum gick därmed om intet. Gävleborgs län uppfattar
            sig närmast motarbetat. Men samtidigt har insikten om att länet
            inte kan påräkna hjälp från centralt håll ökat övertygelsen att
            det som kan göras är det som länets egna invånare och organ tar
            initiativ till. För Gävleborg var det därför ytterst positivt
            när riksdagsmajoriteten förra året sade nej till regeringens förslag
            om att ställa ökade anslag till regeringens förfogande att kunna
            användas för ministerutryckningar. I stället ökade riksdagen länsanslagen,
            vilket direkt kommit Gävleborg till del. I Folkpar- tiets regionalpolitik
            intar länsanslagen en nyckelroll. För egen del har jag beklagat
            att inte länsstyrelserna fritt får förfoga över dessa anslag.
            Det är ju ute i länen som kunskapen är störst om hur man ska kunna
            få ut mesta möjliga effekt av dessa pengar.
          </p>
          <p xml:id="i-4UbM5BSwGVoiyan9oVnWgm">
            Förmynderi
          </p>
          <p xml:id="i-GM7LGnzDseeKeUT3rKNoZA">
            I en skrivelse till industriministern förra våren begärde jag
            därför att — om regeringen inte upphävde reglerna för alla länsstyrelser
            — så borde man åtminstone kunna ge dispens åt länsstyrelsen i
            Gävleborg. Dels för att länet har betydande problem, dels därför
            att länet har en landshövding som på ett mycket konstruktivt sätt
            leder det regionalpolitiska arbetet i länet. Till stor del är
            det hans förtjänst att det trots folkminskning och många svårigheter
            vuxit fram en ny optimism och framtidstro i Gävleborg.
          </p>
          <p xml:id="i-6o1S2WMHGJc6gVVyiv1mwK">
            Flyktingar ger plus
          </p>
          <p xml:id="i-AFAuKKS9SDYurDuCMBxtNY">
            1988 års befolkningssiffror för länet visar för första gången
            på åtta år ett plus. En uppgång med 194 personer. Det är en liten
            ökning jämfört med att länet de sju åren innan förlorat i genomsnitt
            mer än tusen personer om året. Skälet till att länet kan redovisa
            en ökning 1988 är att Gävleborg haft en mycket kraftig ökning
            av antalet personer i flyktingförläggningar. Det är naturligtvis
            positivt med detta tillskott av människor, särskilt om många av
            dem förmår se chanser till nyföretagande i vårt land med utnyttjande
            av kunskaper de har med sig från sina tidigare länder. Just kombinationen
            av tidigare erfarenheter och intryck i det nya landet kan hos
            kreativa pesoner ge möjlighet till nyskapande insatser. Men personer
            på flyktingförläggningar i länet blir kvar här endast om de också
            erbjuds kommunplatser i Gävleborg. Det förutsätter inte bara bostäder
            utan också arbetstillfällen. Det är långt ifrån säkert att detta
            kan ordnas och därmed är sannolikheten ganska stor för att många
            av dessa nyinflyttade snart åter lämnar länet. Särskilt Hofors
            och Sandviken har ett stort antal redovisade nettoinflyttningar
            från utlandet, men det är inte troligt att mer än en begränsad
            del av dessa blir kvar i dessa kommuner. Länsstyrelsen har vid
            en analys för 1988 kommit till att om Gävleborg haft
          </p>
          <p xml:id="i-7ufT4Y3zSRUyHd8EkEzjZv">
            Mot. 1988/89 A437
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-003.pdf"/>
          <p xml:id="i-XRJCmDZ2chzsN7ovFVFFkm">
            flyktingförläggningar i nivå med grannlänen Västernorrland och
            Kopparberg skulle Gävleborg i stället för en nettoökning på 194
            personer ha haft nettominskningar på 500 respektive 700 personer.
            För Gävleborg är det alltså klart positivt att länet fått flyktingar,
            men sannolikheten för att merparten av dem kommer att bli kvar
            i länet är inte stor.
          </p>
          <p xml:id="i-UdHRLD8CHw3EJ6g5fNTkNc">
            Starkt konjunkturberoende län
          </p>
          <p xml:id="i-TkB3S4Epw7BucuRdxN44DV">
            Västvärlden och Sverige upplever nu den längsta högkonjunkturen
            under efterkrigstiden. I ett län som är långt mer exportberoende
            än länen i genomsnitt borde det vara självklart att man har stor
            nytta av det höga kapacitetsutnyttjandet inom exportindustrierna.
            Den mest genomarbetade analys som gjorts av näringsliv, sysselsättning
            och konjunkturberoende i Gävleborg finns i en uppsats av fil dr
            Kurt Wickman i folkpartiets Gävleborgsförbunds studie ”Framtid
            och jobb i Gävleborg” (1985). Studien fanns sedan som bilaga i
            min motion 1985/ 86:A482. Jag menar att slutsatserna i Wickmans
            uppsats bör ha mycket att ge diskussionen om problem och möjligheter
            i alla skogslän med starkt beroende av basindustrier. Grundat
            på mätningar för perioden 1968-1982 kom Wickman fram till att
            när konjunkturen i den nationella industrin går upp eller ned
            med 1 procent, så går Gävleborgs industri upp eller ned med 1,6
            procent. Gävleborg har just nu tydliga överhettningssymptom, främst
            så att industrin har mycket svårt att få tag i yrkesutbildad arbetskraft.
            Denna brist på arbetskraft leder till att man inte kan ta alla
            order som annars vore möjliga och därmed kan man inte fullt ut
            dra nytta av högkonjunkturen. Gävleborgs län har alltså kraftigare
            konjunkturrörelser än landet i genomsnitt. Det betyder högre arbetslöshet
            än i de allra flesta andra län i lågkonjunkturer. Det leder i
            sin tur till att många, särskilt ungdomar, då lämnar länet. Erfarenhet
            tyder på att det sedan är betydligt svårare att få dem att flytta
            tillbaka, inte ens när Gävleborg har högkonjunktur. För det är
            naturligtvis mer närliggande att flytta från arbetslöshet i ett
            län än att sedan flytta tillbaka till det länet när man redan
            har jobb på den nya orten. Slutsatsen är given: Gävleborg förlorar
            befolkningsmässigt på att vara ett län med större konjunkturvariationer
            än de flesta andra län.
          </p>
          <p xml:id="i-9vrfMBDgkf4N9nyJtRVXqf">
            Utbildningen länets nyckelfråga
          </p>
          <p xml:id="i-DhARKbzm8EkCGLeiFxiWWG">
            Ska Gävleborg utvecklas är det i första hand satsningar på tjänsteproduktion
            och småföretag som behövs. Ungdomar och kvinnor kan väntas ha
            en stor del av de idéer och uppslag som kan leda till att nya
            företag startas. Sambanden mellan utbildning och nyföretagande
            i tjänsteproduktionen är påtagligt. Detta var en huvudtanke i
            den uppsats av Kurt Wickman jag relaterat ovan. I Folkpartiets
            regionalpolitik intar ökad satsning på de regionala högskolorna
            en mycket framskjuten roll. I Gävleborg är andelen högskoleutbildade
            låg. Undersökningar visar att Gävleborg ligger på en bottenplats,
            med ungefär bara hälften så många högskoleutbildade som riket
            i genomsnitt.
          </p>
          <p xml:id="i-UMCSxab4CjheRhjzeMvssq">
            Mot. 1988/89 A437
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-004.pdf"/>
          <p xml:id="i-QmgWNgf4r7CujwEZAqqDzP">
            Det är för långt mellan Uppsala och Umeå för att det breda utbildningsut-
            budet på dessa orter ska kunna täcka de mellanliggande länen utan
            att unga flyttar. Och den som lämnat ett län för att få utbildning
            kommer i de flesta fall inte tillbaka för arbete. Man träffar
            en livskamrat och finner arbete i den nya regionen. För Gävleborg
            är det nödvändigt att få ökad omfattning och ökad kvalité i högskolan.
            I huvudsak måste den bygga på kompetens som redan finns i länet.
            Statens institut för byggnadsforskning (som ju ska få ett antal
            professorstjänster), lantmäteriverket, centralnämnden för fastighetsdata
            och utvecklingsavdelningar vid länets mest avancerade industrier
            är givna sådana resurser. Det är också viktigt med en nära forskningsanknytning
            mellan regionala högskolor och universitet eller tekniska högskolor.
            Den i Gävle bedrivna fastighetsförvaltningsutbildningen är ett
            exempel på att samarbete kan bedrivas. Nästa steg i den utvecklingen
            bör bli att lantmäteri- utbildning förläggs i länets högskola,
            varvid lantmäteriverket självfallet blir en mycket viktig resurs.
          </p>
          <p xml:id="i-L5kM4CkjrKfJck7fwbCbXJ">
            Olyckligt namn
          </p>
          <p xml:id="i-4RDGaSKqX4wcBSiuzCKoQZ">
            Det är nödvändigt att högskolan blir en högskola för hela länet.
            Jag vidhåller att det då är vilseledande och skadligt att den
            ska ha namnet högskolan i Gävle/Sandviken. Det finns absolut ingen
            anledning att frångå vad jag skrev i motionen för ett år sedan:
            ”Jag vet att det finns byråkrat- och likriktningsskäl för att
            alla landets högskolor ska ha ortsnamn och att länsnamn då skulle
            bryta mönstret. Men om högskolan i Gävleborg är till mer för länet
            än för den centrala byråkratin bör den få ha det namn som visar
            att den är länets högskola. Det vore bedrövligt om inte sans och
            förnuft kunde få göra sig gällande i detta fall.” Motsvarande
            krav finns numera också från Blekinge. Jag kommer att fortsätta
            arbeta för att högskolan ska få heta Gävleborgs högskola. I en
            rad sammanhang sägs att saker och ting ordnas bäst om de berörda
            får inflytande. Jag hävdar att nuvarande namn på högskolan är
            skadligt för dess möjligheter att lyckas bli en högskola för hela
            länet.
          </p>
          <p xml:id="i-98HssyUFiHC8iETB9wzszx">
            Lärarutbildning i Gävle
          </p>
          <p xml:id="i-FbVfR5PGhvk8vmuDaTTCUT">
            I fjol gick en enig riksdag emot regeringen och beslöt att grundskollärarut-
            bildning ska finnas kvar vid högskolan i Gävleborg (och i Kalmar).
            Regeringen ogillade beslutet och i år återkommer den med tanken
            att det inte ska finnas någon sådan utbildning i Gävleborg och
            Kalmar. Motivering- en har ändrats, men regeringens grundtanke
            är alltså densamma. Det är mycket möjligt att tillströmningen
            till lärarutbildningen är mindre än man trott. Men riksdagens
            skäl att gå emot regeringens förslag förra året byggde på erfarenheter
            och prognoser som visade att vi går mot lärarbrist om inte lärarutbildningen
            utökas. Det är inte bara pensionsavgångar utan också ett stort
            antal förtidsavgångar från läraryrket. Skulle det vara så att
            rekryteringen till lärarutbildningen inte fyller alla utbildningsplatser
            vid utbildningsanstalterna för lärare så betyder detta att
          </p>
          <p xml:id="i-T2NFfBJ5LWNnpmX3Dyg3UE">
            Mot. 1988/89 A437
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-005.pdf"/>
          <p xml:id="i-9J16dRxUBWZb6nGetT9qH1">
            lärarbristen kommer tidigare och blir mer omfattande än man räknade
            med bara för ett år sedan. Om inte skolan ska komma in i en kris
            krävs då aktiva åtgärder för att stimulera till ökad rekrytering
            till lärarutbildning. Det vore mycket olyckligt att i ett sådant
            läge ha gjort sig av med den lärarutbildnings- kapacitet som idag
            finns. Det skulle spränga ramen för en länsmotion att mer i detalj
            gå in på frågor om upptagningsområden, utrustning, ekonomi och
            annat rörande lärarut- bildningen. Det viktiga måste vara att
            behålla en kapacitet som redan finns när man kan se framför sig
            ett behov av utökad lärarutbildning.
          </p>
          <p xml:id="i-3r3jKQFyuMvJMrGKe6DJSt">
            Leonardo da Vinci och Lill-Babs
          </p>
          <p xml:id="i-FnF8SaJcjdHscHWFEvFP8b">
            Utbildningsfrågorna är viktiga för att kunna stimulera till ökad
            kreativitet och därmed möjligheter till fler nya företag inom
            i första hand tjänsteproduk- tionen. Men det finns också annat
            som stimulerar kreativitet. I boken ”Renässans för den skapande
            människan” har liberalen Anders Johnson pekat på en lång rad förhållanden
            som positivt kan påverka människors fantasi och kreati- vitet.
            Konstnärer, vetenskapsmän och småföretagare har mycket gemensamt
            genom att deras verksamhet förutsätter förmåga att se möjligheter
            och att kunna kombinera impulser och intryck, konstaterar Johnson.
            Han utgår från Leonardo da Vinci. Det är säkert ett bra exempel,
            men Lill-Babs ligger av begripliga skäl närmare till hands för
            den som kommer från Gävleborg. Hon är både konstnär och småföretagare.
            Vad jag vill säga är att man bör dra nytta av en regions egna
            förutsättningar. Om människor är stolta över sin bygd och talar
            väl om den blir det lättare att starta något nytt där. Konstnärlig
            verksamhet stimulerar fantasi och får människor att våga prova
            nytt. Kanske kan stöd till kulturaktiviteter betyda väl så mycket
            för en orts företagsutveckling som de av kommunalpolitiker mer
            närliggande frågorna om tomter och avlopp till industriområden.
            Om skolan låter barn få kontakt med konstnärer och småföretagare
            kan det betyda mycket för att få dem att förstå att man ska kunna
            göra det man själv tror på och vill göra. Ett rikt föreningsliv
            har förmodligen stor betydelse för en orts utveckling, genom att
            det underlättar tillkomsten av ”nätverk”. Jag är för egen del
            övertygad om att Edsbyn i Gävleborg (den ort i Norrland som väl
            haft den största småföretagsaktiviteten) drog oerhörd nytta av
            de nära kontakter människor hade med varandra genom de mycket
            starka frikyrkoförsamling- arna. Jämförelsen med Gnosjö och Blidsberg
            ligger nära och kan inte gärna vara en tillfällighet. Min slutsats
            av detta är att en region måste ta tillvara just sina egna särskilda
            förutsättningar och beslut om sådant kan aldrig fattas på central
            nivå. Det är fullt möjligt att Folkteatern i Gävleborg betyder
            mer för länets företagsutveckling än vad industriverket gör.
          </p>
          <p xml:id="i-WWB5KSSfmZesRQsSyxC6Mc">
            Mot. 1988/89 A437
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-006.pdf"/>
          <p xml:id="i-YFkFe6iHbzuJgvgVSaV5JM">
            Kulturminnesvård och utveckling
          </p>
          <p xml:id="i-8Dqegqs1pjWHUmqm4x5CNg">
            Kulturtraditionen i ett landskap, en bygd, en socken bör tas
            tillvara för att öka människors tro på områdets möjligheter. Det
            som visat kvalité under lång tid måste vara värt att satsa på
            också för framtiden. Sätter man in kulturminnesvården i detta
            sammanhang blir den av betydelse för den fortsatta utvecklingen.
            I detta perspektiv är det därför beklagligt att insatserna för
            byggnadsminnesvård i Gävleborg i realiteten minskat. Under ett
            antal år har byggnadsvårdsinsatser kunnat finansieras genom AMS-insatser,
            men detta har i praktiken fallit bort i den förbättrade konjunkturen.
            Länsantikvarien i Gävleborg har redovisat att i länet finns ett
            känt behov av bidrag till byggnads- och fornminnesvård på tillsammans
            drygt 20 miljoner. Flera angelägna förfrågningar måste i dagsläget
            avvisas utan närmare utredning därför att de medel som ställts
            till länets förfogande är ytterst begränsade, för innevarande
            budgetår endast 617 000 kr. Det betyder att inga större projekt
            kan komma ifråga. Det påbörjade programmet att utreda och ge bidrag
            till två hälsingegårdar per år av särskilt allmänintresse måste
            avbrytas. Sådana begränsningar inom byggnadsminnesvården kan få
            mycket svåra konsekvenser. Vi riskerar att förlora viktiga delar
            av länets kulturarv och det i sin tur betyder att den kulturella
            och kreativa miljön utarmas, vilket i nästa led innebär att länet
            får mindre möjligheter att stimulera människor till sådana insatser
            som för regionen och utvecklingen framåt. Förlorar vi en del av
            vår historia förlorar vi också en del av vår framtid. Folkpartiet
            har i motion till årets riksmöte begärt ökade medel till vård
            av kulturhistoriskt värdefull bebyggelse. I den motionen begärs
            också att riksdagen uttalar att anslagsbehoven för den kulturhistoriska
            byggnadsvår- den ska ägnas särskild uppmärksamhet i budgetberedningen
            inför 1990/91. Jag vill, med särskild betoning på behoven i Gävleborgs
            län, uttrycka samma önskan.
          </p>
          <p xml:id="i-Qg8wTSCHjAcnDGStpSFLra">
            Satsa på kommunikationer
          </p>
          <p xml:id="i-Qz7G5mfiCzyQpMNgGd9BvB">
            Goda kommunikationer är av stor betydelse för hur en region kan
            utvecklas och där har statsmakterna ett avgörande inflytande.
            Gävleborgs län är ett norrlandslän med stora avstånd och stora
            glest befolkade områden. Alla stora trafikstråk mellan södra och
            norra Sverige passerar länet. Såväl för den enskildes resor till
            arbete och service som för företagen i länets kommuner är ett
            väl utbyggt vägnät av god standard en förutsättning. Om E4 får
            högre kvalitet så att transporterna där kan gå snabbare bidrar
            det till att ge ett ”rundare Sverige”. Förbättringar minskar också
            trafikolyck- orna. Förbättringar har genomförts under senare år,
            men fortfarande finns sträckor med mindre bra väg. En upprustning
            av E4 har stor betydelse. De regionalpolitiska skälen att ge Norrland
            bättre villkor är så starka att de väl motiverar ett ambitiöst
            program för utbyggnad av E4. Trafiken på E4 är mycket omfattande.
            Detta gäller även sommartid med intensiv semestertrafik. De delar
            genom Gävleborg som inte rustats upp bör få högre standard. De
            delar som inte byggts om
          </p>
          <p xml:id="i-MuR245pn1w8jYzFHRdvRWn">
            Mot. 1988/89 A437
          </p>
          <p xml:id="i-6ajU1CayJk1dC7iMsrVF5j">
            10
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-007.pdf"/>
          <p xml:id="i-FqhpHZsW41LzTjVjrS732T">
            behöver snarast igångsättas så att E4 genom Gävleborg får en
            helhet och olycksdrabbade avsnitt försvinner. Det är därför av
            vikt att delen mellan Söderhamn och Hudiksvall prioriteras högt.
            För inlandskommunerna i Gävleborg är en ombyggnad och upprustning
            av riksvägarna av stor betydelse. En hög och jämn standard på
            riksvägarna 83 och 84 skulle dra till sig betydande delar av både
            vinter- och sommarturist- strömmarna mot Härjedalen och Jämtland.
            Det skulle kraftfullt bidra till att Ljusnandalens turistiska
            kvaliteter uppmärksammas av en större publik. Hänsyn till boendemiljön
            gör att vettiga förbifarter måste anordnas kring de större tätorterna
            längs dessa riksvägar.
          </p>
          <p xml:id="i-HyVY8FtAkvvfwzwo6Csbf7">
            Snabbtåg Sundsvall-Stockholm
          </p>
          <p xml:id="i-NXC5SYJW8za7CnSr9jcjNH">
            En snabbtågsförbindelse Sundsvall-Stockholm med uppehåll i Hudiksvall,
            Söderhamn och Gävle skulle förkorta restiden till Stockholm med
            mellan 30 och 45 minuter. Den skulle förstärka de satsningar som
            näringsliv och kommuner gör för att utveckla södra Norrland. En
            snabbtågsförbindelse utvidgar dessutom de lokala arbetsmarknaderna
            och ökar möjligheterna till arbetspendling. Vidare kan en snabbtågsförbindelse
            öka attraktiviteten i orterna längs Gävleborgskusten och avlänka
            överhettningen i Stockholms- området. I dag dominerar personbilstrafiken
            förflyttningarna längs södra Norrlands- kusten med negativa konsekvenser
            för miljön och trafiksäkerheten. En snabbtågsförbindelse skulle
            förbättra miljön genom att betydande reseflö- den kan flyttas
            över från personbil och flyg till tåg. Tankar på att i framtiden
            med buss föra passagerare från inlandet och ut till snabbtågen
            längs Ostkustbanan måste förkastas. Det gäller också tankar på
            att föra persontrafiken från Östersund till Stockholm över Sundsvall.
            För Norrland i stort liksom för Gävleborg skulle en förändring
            i den riktningen vara helt oacceptabel. Järnvägen behövs för både
            godstransport och persontransport. I stället för att skära ned
            dagens järnvägstrafik bör man söka utveckla den. Järnvägen är
            en del av den grundläggande service som krävs för att regionalpolitiska
            satsningar ska bli möjliga. Till detta kommer att ett fungerande
            järnvägsnät också har försvarspolitiska fördelar.
          </p>
          <p xml:id="i-HtrYwwiJknB66pgnJoFeBt">
            Norra stambanan
          </p>
          <p xml:id="i-9GQvc8sCMhXLuETNDC4p4N">
            Planerna på en snabbtågsförbindelse Sundsvall-Stockholm bör genomföras
            och komma till stånd i ett tidigt skede. Men det får inte ske
            som en förevändning för att lägga ned resten av persontrafiken
            i Norrland utan som en del i en offensiv satsning på trafik och
            utveckling. Tvärtom bör norra stambanan rustas upp och linjen
            Östersund-Ljusdal-Bollnäs-Gävle-Stock- holm på sikt också knytas
            till snabbtågnätet. Ljusdal bör upprustas till en attraktiv och
            väl fungerande knutpunkt för tåganslutning till busstrafiken bl.a.
            till Härjedalen. En förutsättning för att resenärerna ska välja
            att åka tåg och därmed öka underlaget för en utbyggnad av järnvägstrafiken
            är att tågtidtabellerna är tillförlitliga och anpassade till resenärernas
            önskemål om avrese- och
          </p>
          <p xml:id="i-PdbomW21x9vqfgYywMBUHd">
            Mot. 1988/89 A437
          </p>
          <p xml:id="i-HfMpbWuJvdnCa8YcEgvtBy">
            11
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-008.pdf"/>
          <p xml:id="i-9cDrqWYUUHF1GTuQn8Jy3G">
            ankomsttider. Många resenärer behöver tillförlitliga anknytningar
            till andra transportmedel som buss och bil. Det ställer krav på
            parkeringsmöjligheter och samordning med länstrafikens bussnät
            både vad gäller terminaler och tidtabeller. Under senare år har
            tidtabellsförändringarna längs norra stamba- nan för länets inlandskommuner
            inneburit allt sämre anpassade avgångsti- der. Ett väl fungerande
            samråd mellan SJ, länsstyrelse och kommuner är nödvändigt. Länsstyrelsens
            initiativ i detta avseende måste understödjas kraftfullt. Likaså
            är det nödvändigt att de miljö- och trafiksäkerhetsmässiga fördelarna
            med järnvägen ger utslag vid prissättningen.
          </p>
          <p xml:id="i-HCrnmDTo27bkQmCXZ23p7N">
            Ringlinje på järnväg Länstrafikbolagen ska kunna upphandla järnvägstrafik
            på samma sätt som inom busstrafiken. Inom Gävleborgs län har Folkpartiet
            sedan länge förespråkat en ringlinje med sträckningen Hudiksvall-Ljusdal-Bollnäs-Sö-
            derhamn-Hudiksvall. Den verksamheten som Dellenbanans vänner under
            flera år bedrivit för att påvisa fördelarna med återupptagen tågtrafik
            på banan Hudiksvall-Ljusdal förtjänar i detta sammanhang stort
            erkännande.
          </p>
          <p xml:id="i-9mrgjT3nE73SGCpB2ApEhE">
            Telekommunikationer
          </p>
          <p xml:id="i-QfoQ4WJ2aZ8UNPoLtc97j9">
            Sverige är med god fart på väg in i informationssamhället. Informationstek-
            nologin ger möjligheter till decentralisering och småskalighet
            som skulle kunna tas till vara överallt i vårt land. Utan en medveten
            politik för att göra informationssamhället tillgängligt för hela
            Sverige är risken emellertid att de s.k. utvecklingsregionerna
            kring våra högskolor i storstadsområdena kom- mer att accelerera
            sitt försprång med informationsteknologin. Det är därför viktigt
            att investeringarna i förbättrade och utbyggda telekommunikationer
            sker snabbt och över hela landet utan större tidsför- skjutningar.
            Den s.k. fiberoptiken får nu ett ledningsstråk längs Norrlands-
            kusten. Det är välkommet och ger bl.a. länets kustkommuner möjlighet
            att vara med från början i den intensiva utveckling som kommer
            att revolutione- ra informationshanteringen. Det är emellertid
            viktigt av flera skäl att utbyggnaden snarast sker av ett fiberoptikstråk
            i läge motsvarande järnvägens norra stambana och upp mot Östersund.
            Därigenom skulle även landets inlandskommuner — Ockelbo, Bollnäs,
            Ovanåker och Ljusdal — få tillgång till den nya teknologin. Det
            skulle på ett värdefullt sätt stödja och stärka de små och medelstora,
            inte sällan avancerade, företagen i dessa kommunerna att möta
            framtiden. Med tillfredsställelse kan jag konstatera att en sådan
            utveckling synes vara på
          </p>
          <p xml:id="i-4veNPXvUKFFmE8BuTmTRSf">
            gång.
          </p>
          <p xml:id="i-SqtHKhuaM3JMAvRaPvnKCh">
            Sabotörer på hemmaplan
          </p>
          <p xml:id="i-U3hUsNo4szJxcw73jdj7L8">
            Ibland kommer hoten mot ett läns utveckling från krafter inom
            länet självt. Två aktuella fall diskuteras ju i Gävleborgs län.
            I båda fallen är det frågor som socialdemokraterna i länet kan
            avgöra helt själva, i kraft av sin majoritet i beslutande organ.
            Det första gäller ett förslag att flytta kansliet för kommunförbundets
          </p>
          <p xml:id="i-2kLYs5rc5j8c5YzHRqADDz">
            Mot. 1988/89 A437
          </p>
          <p xml:id="i-quS3t4JXHcii94t6bErBy">
            12
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-009.pdf"/>
          <p xml:id="i-H9bbWLCRChUR2XW3rZwKJU">
            länsavdelning från Ljusdal till Gävle. De typer som ligger bakom
            det förslaget måste betraktas som rent destruktiva för länets
            del. Skulle kommunförbundets länsavdelning flytta sitt kansli
            från den kommun i länet som under lång tid angivits vara den man
            i första hand borde satsa på för att få till stånd nya aktiviteter
            — med vilka skäl skulle man då kräva av statsmakter- na att de
            ger stöd åt länets utveckling? En flyttning av kansliet från Ljusdal
            skulle få förödande följder för trovärdigheten i allt vad regionalpolitik
            i Gävleborg beträffar. Det andra exemplet gäller den socialdemokratiska
            styrelsen för länets försäkringskassa. Den vill lägga ned åtta
            av länets försäkringskassor. Det socialdemokratiska distriktet
            har förklarat att det vill ha kassorna kvar — men det har inte
            kunnat förklara varför det i kassans styrelse representerats av
            personer som pläderar för nedläggning. Det finns många skäl att
            kritisera den sjukförsäkringsomläggning -— till s.k. timersättning
            — som riksdagen beslöt för något år sedan. Förändringen har inneburit
            en väldig ökning av byråkratin vid försäkringskassorna och i årets
            budgetproposition föreslås flera hundra nya tjänster för att klara
            av detta. Åtgärden är helt stick i stäv med tidigare uttalanden
            om att de administrativa effekterna av en förändring ska anges
            för riksdagen innan beslut fattas, inte efteråt. Det finns självfallet
            många andra samhällsområden som vore mer i behov av stärkta resurser
            än administrationen av försäkringssystem — men det förutsätter
            att riksdagen inte fattar beslut om så krångliga system att nuvarande
            personal måste utökas. I Gävleborg har det ökade krånglet i sjukförsäkringen
            lett till stor belastning på personalen. Försäkringskassans styrelse
            använde detta som motiv för att lägga fram förslag om indragning
            av åtta försäkringskassor, även om det också antyddes att man
            ville ha dessa nedläggningar oavsett hur mycket pengar man fick.
            Budgetpropositionens förslag om ökad personal har inte fått försäkrings-
            kassans styrelse att ändra sitt krav om nedläggning. Det finns
            anledning att med kraft motsätta sig detta förslag. Det är inte
            så att produktiviteten är lägre vid de mindre kassorna. Tvärtom
            gör personkännedomen att ärenden kan handläggas snabbare än vid
            stora kassor. Skulle det likväl bli ”tid över” för personal vid
            mindre kassor bör man med modern datateknik kunna ge dem handläggningsuppgifter
            rörande ärenden från någon större kassa. Det är inte ett dugg
            konstigare att ett ärende i Ljusdal behandlas i Färila än tvärtom.
            Det viktigaste skälet för att behålla de små kassorna är att man
            därmed har en decentraliserad organisation, som ger möjlighet
            att även i framtiden ge service åt människor. Idag vet vi inte
            vilka nya behov av service som kan uppstå, men vi kan vara övertygade
            om att det undan för undan dyker upp tjänster som bör kunna erbjudas
            människor lokalt. Jag vill inte föreslå att riksdagen uttalar
            något med anledning av försäkringskassorna i Gävleborg, eftersom
            beslutsrätten i dessa frågor helt ligger hos försäkringskassan
            i länet. Men jag tycker det är riktigt att riksdagen informeras
            om att regionalpolitiska mål saboteras genom trång- synta personer
            som hamnat på fel poster här i livet.
          </p>
          <p xml:id="i-Y2V7ow5pQ6wsR6AjUogDPV">
            Mot. 1988/89 A437
          </p>
          <p xml:id="i-BfnFXW78xB4GcZ5qrxiGWz">
            13
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-010.pdf"/>
          <p xml:id="i-LMuEcSb6sgsjmpimB9EwL">
            Höj länsanslaget
          </p>
          <p xml:id="i-RHYfJXnvbCQ5CtjQw2d94C">
            Grundtanken i denna motion — liksom i liberal regionalpolitik
            överhuvud — är att utveckling i ett län främst beror på hur kreativitet
            och initiativ i länet kan tas tillvara. Det är därför viktigt
            att beslut om länet så långt möjligt får fattas inom länet. Gävleborgs
            län har bitter erfarenhet av att centralt fattade beslut sällan
            hjälper länet — inte ens i lägen när Gävleborg haft den mest negativa
            utvecklingen av alla län. Det är därför viktigt att man låter
            så stor del som möjligt av de regionalpolitiska medlen utgå i
            form av länsanslag. Som angivits ovan är detta en bärande linje
            i folkpartiets regionalpolitik. Folkpartiet föreslår i sin regionalpolitiska
            motion till årets riksmöte att länsanslagen utökas med 170 miljoner
            utöver regeringens förslag. Mot bakgrunden av Gävleborgs stora
            konjunkturberoende, stora folk- minskning under 80-talet, låga
            andel högskoleutbildade och höga ungdoms- arbetslöshetstal vill
            jag förordna att riksdagen uttalar att Gävleborg tilldelas en
            betydande del av utökade länsanslag.
          </p>
          <p xml:id="i-P1LaEtavwbquaQ926xqqT9">
            ”Samhällsbyggarstaden”
          </p>
          <p xml:id="i-Sp2n2zqUiQqdXCvxZFrDCW">
            För framtidstron i Gävleborg var det ett hårt slag att riksdagen
            i slutet av 1987 beslöt att utlokalisera det nya boverket till
            Karlskrona i stället för till Gävle. Det finns bara ett sätt om
            statsmakterna vill visa att Gävle trots detta kan bli något av
            den ”samhällsbyggarstad” man länge sett fram emot. Det är att
            i stället utlokalisera till Gävle en eller två enheter som ämnesmässigt
            ligger nära den verksamhet som finns vid de nuvarande statliga
            verken i Gävle. I första hand bör det avse statens råd för byggnadsforskning,
            i andra hand riksantikvarieämbetet.
          </p>
          <p xml:id="i-XQQ2K8aFLN8PEiFfAhfR3p">
            Med hänvisning till ovanstående hemställs 1. att riksdagen hos
            regeringen begär att Gävleborgs län får dispens från sådana statliga
            regler som förhindrar länsstyrelserna att själva besluta om användningen
            av regionalpolitikens länsanslag, [att riksdagen beslutar att
            högskolan i Gävle/Sandviken byter namn till Gävleborgs högskola,']
            [att riksdagen som sin mening ger regeringen till känna vad i
            motionen anförs om lantmäteriutbildning vid högskolan i Gävleborg,']
            [att riksdagen som sin mening ger regeringen till känna vad i
            motionen anförts om grundskollärarutbildning i Gävle,!] [att riksdagen
            hos regeringen begär förslag till 1990/91 års riksmöte om ökade
            resurser för stöd till den kulturhistoriska byggnadsvården,”]
            [att riksdagen som sin mening ger regeringen till känna vad i
            motionen anförts om utvecklingen av järnvägstrafik i nedre Norrland,?]
            [att riksdagen som sin mening ger regeringen till känna vad i
            motionen anförts om utbyggnad av vägar i Gävleborgs län,”]
          </p>
          <p xml:id="i-QENwCqk158uG1awzp7KQ1R">
            Mot. 1988/89 A437
          </p>
          <p xml:id="i-NPqsG2rwonhSGhLJW3FH1G">
            14
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-011.pdf"/>
          <p xml:id="i-2hsX4BocK2VdvtZNQud7Z3">
            Mot. 1988/89
          </p>
          <p xml:id="i-BoajoQZAkgfPTLWoFmTrf8">
            2. att riksdagen beslutar utöka de regionalpolitiska länsanslagen
            A437
          </p>
          <p xml:id="i-98s8WFdBqwnwCzUfjUtzax">
            med 170 miljoner kronor och i samband därmed uttalar sig för
            att Gävleborgs län bör tilldelas en betydande del av denna utökning,
            [att riksdagen hos regeringen begär förslag om lokalisering till
            Gävle av i första hand statens råd för byggnadsforskning,"]
          </p>
          <p xml:id="i-XwHibfE4nP1kcctgfMUtA4">
            Stockholm den 24 januari 1989
          </p>
          <p xml:id="i-ByYNdSr5t4GeVnMPrv964Z">
            Hans Lindblad (fp)
          </p>
          <p xml:id="i-G8tHPovwZsJi7V9pn5er3R">
            1 1988/89:Ub626 ? 1988/89:Kr271 3 1988/89:T224 + 1988/89:B0242
          </p>
          <p xml:id="i-13fC8GniQxgTePtz6x348D">
            15
          </p>
          <pb facs="riksdagen-motions-pdf/data/198889/mot_198889_a_437/mot_198889_a_437-012.pdf"/>
          <p xml:id="i-M4LvfzaceET9MonB4eCHXz">
            gotab 17025, Stockholm 1989
          </p>
        </div>
      </div>
    </body>
  </text>
</TEI>
