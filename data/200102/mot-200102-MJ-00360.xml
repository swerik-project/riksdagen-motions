<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0360/mot_200102_MJ_0360-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            48
          </p>
          <p>
            2001/02 mnr: MJ360 pnr: s2049
          </p>
          <p>
            Motion till riksdagen 2001/02:MJ360
          </p>
          <p>
            av Lars Wegendal m.fl. (s)
          </p>
          <p>
            Aggressiva hundar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att dels överföra bestämmelsen i 19 a 8 djurskyddsförordningen
            (1988:539) till lagen (1943:459) om tillsyn över hundar och katter,
            dels ändra 19 a 8 djurskyddsförordningen (1988:539) på så sätt
            att endast ett eller två av kriterierna skall räcka för att meddela
            förbud.
          </p>
          <p>
            Motivering
          </p>
          <p>
            Under senare år har det varit en livlig diskussion om s k kamphundar
            eller som de mer riktigt bör benämnas aggressiva hundar. Diskussionen
            har förts i vårt land liksom i ett flertal andra länder i Europa.
            I Storbritannien har man infört den så kallade Dangerous Dogs
            Act som kraftigt begränsar möjligheten att äga vissa utpekade
            raser. I Tyskland har det under lång tid förts en diskussion på
            delstatsnivå. Vissa delstater har infört bestämmelser om förbud
            för ägande av utpekade raser. Någon enhetlig lagstiftning har
            inte funnits men enligt uppgift har förbundsdagen och delstaterna
            nu enats om hur man skall hantera problemet. Man kommer att införa
            en typ av ”körkort” som ger rätt att inneha s k kamphund. På motsvarande
            sätt har även Frankrike försökt hantera problemet med aggressiva
            hundar. Problemet med aggressiva hundar är uppenbart även i vårt
            land. Genom medierna har vi fått kännedom om flertalet allvarliga
            händelser där både kraftiga personskador skett men även skador
            på andra hundar. Allt pekar också på att både uppfödning av och
            tävling med kamphundar förekommer. I vissa bostadsområden har
            problemen blivit så akuta att de allmännyttiga bostadsbolagen
            tvingats införa begränsningar i nya hyresavtal vad gäller innehav
            av aggressiva hundar. Kommuner försöker införa kompletteringar
            i lokala ordningsföreskrifter för att hjälpligt kunna hantera
            frågan.
          </p>
          <pb facs="riksdagen-motions-pdf/data/200102/mot_200102_MJ_0360/mot_200102_MJ_0360-0002.pdf"/>
          <p>
            2001/02:MJ360
          </p>
          <p>
            49
          </p>
          <p>
            De lagar som är reglerar hundinnehavet i vårt land är: lagen
            (1943:459) om tillsyn över hundar och katter som föreskriver att
            ”hund som visat benägenhet att bita människor eller hemdjur må
            ej vara lös utomhus, såframt den icke hålles inom område, som
            är betryggande inhägnat och till vilket utomstående ej äga tillträde”.
            Djurskyddsförordningen (1988:539) anger i 19 a 8 att Det är förbjudet
            att inneha eller genom avel frambringa hundar som 1. har extremt
            stor kamplust, 2. blir lätt retade och biter, 3. bara med
          </p>
          <p>
            svårighet kan förmås att avbryta ett angrepp och 4. har benägenhet
            att rikta sitt kampintresse mot människor eller andra hundar.
          </p>
          <p>
            Lagen (2000:537) om märkning och registrering av hundar föreskriver
            att en hund som påträffas utan märkning eller som inte har en
            ägare registrerad skall unna omhändertas av polis om hunden utgör
            eller kan komma att utgöra en ara för människor eller andra djur.
            Problemet med aggressiva hundar är inte en djurskyddsfråga primärt
            utom i de fall där den aggressiva hunden angriper ett annat djur.
            Det är inte heller det som är det omfattande problemet idag utan
            det är hundarnas angrepp och hot mot människor. Därför vore det
            mer logiskt och ändamålsenligt att överföra 19 a 8 djurskyddsförordningen
            till lagen om tillsyn över hundar och atter.
          </p>
          <p>
            Samtidigt vore det rimligt att minska kraven i nämnda paragraf.
            Idag krävs att samtliga kriterier i 19 a 8 uppfylls för att ett
            förbud skall kunna meddelas. Detta har inneburit att det är näst
            intill omöjligt att använda lagparagrafen. Genom att endast kräva
            att ett eller två av kriterierna uppfylls kan lagen få större
            verkningskraft i de ärenden som motionen behandlar.
          </p>
          <p>
            Stockholm den 2 oktober 2001
          </p>
          <p>
            Lars Wegendal (s) Carina Adolfsson Elgestam (s) Hillevi Larsson
            (s)
          </p>
        </div>
      </div>
    </body>
  </text>
</TEI>
