<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__23/mot_1951__ak__23-001.pdf"/>
      <div type="motHeader" xml:id="i-FzYFwEtJc6kEJXNdBENT7o">
        <div type="motTitle" xml:id="i-GpKNH5Jhfe4RiXBxFUoNfU"/>
        <div type="motSubmissionInfo" xml:id="i-JwBaUVaAAPDFKF8WL8dGs4"/>
      </div>
      <div type="motBody" xml:id="i-QAHQj8sKafgNBUBqn4a2Fo">
        <div xml:id="i-NqWfL8WqMfHVgzeYyZSyQd">
          <p xml:id="i-ioKoKifnxF5h7V8itnP7a">
            8 Motioner i Andra kammaren, nr 23.
          </p>
          <p xml:id="i-BC31dsGiTYpgsusVPvWyQS">
            Nr 23.
          </p>
          <p xml:id="i-6VRPhh1ykEo3TE6nthxtfM">
            Av herr Edberg m. fl., om tillsättande av en skandinavisk parla-
            mentarisk kommitté med uppgift att söka åstadkomma lättnader i
            umgänget mellan de skandinaviska folken.
          </p>
          <p xml:id="i-6uvjaCXn47mekMFsTF1kX2">
            Vissa beaktansvärda framsteg ha efter krigsslutet gjorts inom
            det nor- diska samarbetets ram. Erinras kan sålunda om de nya
            medborgarskaps- lagarna, om intensifieringen av det skandinaviska
            luftfartssamarbetet och om de ömsesidighetskonventioner som träffats
            på det sociala området. Framstegen äro emellertid av begränsad
            räckvidd. Många av de problem, som under mellankrigsåren diskuterades,
            kvarstå olösta. Därtill kommer, att åtskilliga av de svårigheter,
            som uppstodo ur krigsårens speciella för- hållanden, dröjt sig
            kvar eller endast delvis kunnat mildras. De bidra till att försvåra
            det fria umgänget mellan de nordiska folken och skapa i vissa
            fall betydande irritation för de enskilda medborgarna. Flertalet
            hämmande faktorer torde bottna i det olika försörjningsläget i
            de skilda staterna. Detta påverkar bl. a. valutaförhållandena
            och utgör ett hinder för ett fritt valutaflöde mellan länderna.
            Trots de beaktansvärda lättnader som på senaste tid kunnat genomföras
            kvarstå alltjämt kännbara begränsningar i valutatilldelningen
            när det gäller resor från visst nordiskt land till annat. Detta
            medför också att man vid sidan av den reglerade va- lutatilldelningen
            måste räkna med en rätt omfattande »privatclearing», som det ur
            flera synpunkter vore angeläget att leda in i legala kanaler.
            Det borde därför prövas om man inte på andra vägar än de hittills
            följda kunde nå fram till ytterligare lättnader på valutaområdet.
            Den tanken har framförts, att sådana lättnader skulle kunna åstadkommas
            genom ett sys- tem av nordiska resechecker, som skulle vara inlösbara
            i de olika ländernas banker och kunna användas som betalningsmedel
            mellan de avslutande staterna. Ett sådant system skulle möjligen
            kunna byggas upp som en vidare- utveckling inom den skandinaviska
            sfären av den europeiska betalnings- unionen. Även andra vägar
            böra kunna prövas, därest den nu antydda icke skulle visa sig
            framkomlig. Man behöver heller inte pretendera på några mera genomgripande
            resultat i första omgången för att ändå kunna ernå för de skandinaviska
            medborgarna högst välkomna lättnader, varigenom åtskilliga irriterande
            moment skulle kunna avlägsnas; det bör sålunda — för att endast
            nämna ett exempel och därtill ett av de enklare — icke vara oöverkomligt
            att åstadkomma en sådan ordning att transitoresenärer genom ett
            nordiskt land skola på tåg kunna betala med sitt eget lands valuta.
          </p>
          <pb facs="riksdagen-motions-pdf/data/1951/mot_1951__ak__23/mot_1951__ak__23-002.pdf"/>
          <p xml:id="i-RfuVKiJprmGRvvrhLZQ22N">
            Motioner i Andra kammaren, nr 23. 9
          </p>
          <p xml:id="i-ErNuPgdXgaf4aPgipWM4Pz">
            Så länge valutasvårigheterna bestå synas svårigheter också möta
            att slopa de vid krigsutbrottet införda passen för resenärer även
            mellan de skandi- naviska länderna och återgå till det vida enklare
            systemet med nordiska resekort. Det bör emellertid undersökas
            om inte passförfarandet under alla förhållanden skulle kunna avsevärt
            förenklas. Även beträffande tullförfarandet bör undersökas om
            inte betydande för- enklingar skulle kunna genomföras. För den
            interskandinaviska resetrafiken är den dubbla tullbehandlingen
            vid alla resor mellan de skandinaviska länderna ofta ganska tidsödande
            och därtill stundom irriterande. Tidigare sonderingar huruvida
            icke en för två länder gemensam tull skulle kunna inrättas vid
            gränsövergångarna ha strandat på den invändningen att en sådan
            akt som en tullvisitering icke kan verkställas inom annat lands
            hög- hetsområde. Avgörande för lekmannen är dock att han kan färdas
            från det ena landet till det andra med så få hinder som möjligt.
            Det kan i detta sammanhang erinras om att tullvisitation på tåg
            ofta verkställes utan hän- syn till höghetsområde. Det bör följaktligen
            undersökas om inte en liknande rationalisering skulle kunna ske
            när det gäller den fasta tullen. I anslutning härtill bör också
            prövas om inte vissa ytterligare lättnader och förenklingar skulle
            kunna ske i fråga om den speciella s. k. gräns- handeln. Redan
            i sin nuvarande omfattning och utformning har denna visat sig
            vara av betydande värde för befolkningen i gränstrakterna. Helt
            nyli- gen ha emellertid i något tulldistrikt vissa skärpningar
            införts i tidigare gällande bestämmelser, vilket framkallat både
            undran och oro hos gräns- befolkningen. Det finns därför dubbel
            anledning uppmärksamma denna speciella fråga. Katalogen över områden
            där lättnader och förenklingar skulle kunna genomföras med sikte
            på att skapa smidigare former för umgänget mellan de skandinaviska
            folken kan självfallet förlängas. Här må till sist endast erinras
            om hur de konventioner som på sistone träffats om ömsesidighet
            beträffande olika socialförmåner synas vara skäligen okända bland
            många som ha att tillämpa dem. Även härur uppstå i många fall
            missförstånd och irritation. Det vore värt ett studium hur ingångna
            konventioner verka i praktiken, hur de efterlevas och vad som
            lämpligen kan göras för att sprida ytterligare upplysning om dem.
            Det mesta av det här ovan uppräknade kan synas relativt ringa
            i jäm- förelse med de stora och vitala problem som möta våra länder
            såväl i deras inre som yttre politik. Tillsammantagna bilda emellertid
            de många detalj- besvären och irritationsmomenten ett så pass
            störande inslag i den skan- dinaviska vardagen att det synes väl
            värt en undersökning vad som kan göras för att dämpa och i görligaste
            mån avlägsna dem. Medan det av många skäl visat sig svårt att
            nå positiva resultat beträffande flera av de större samarbetsprojekten
            bör det vara lättare att nå resultat om man på
          </p>
          <pb facs="riksdagen-motions-pdf/data/1951/mot_1951__ak__23/mot_1951__ak__23-003.pdf"/>
          <p xml:id="i-LYxfGKXuZQscr2g3U6R4t6">
            10 Motioner i Andra kammaren, nr 23.
          </p>
          <p xml:id="i-FuXKhACUz64W9dNeLdAz79">
            detta sätt angriper och söker komma till rätta med en rad av
            vardagens många mindre problem. Även av psykologiska skäl synes
            det vara värde- fullt med en akt av god nordisk vilja, vilken
            lämpligen bör göras på ett fält, där de största förutsättningarna
            borde föreligga att nå fram till kon- kreta resultat. En undersökning
            om vad som kan göras för att skapa lättnader i sam- färdseln mellan
            de skandinaviska länderna och på olika sätt främja ett friare
            umgänge mellan deras folk torde lämpligen böra ske på parlamen-
            tarisk bas. Uppgiften att verkställa en sådan undersökning bör
            därför an- förtros en blandad dansk-norsk-svensk parlamentarisk
            kommitté. Denna framställning utmynnar följaktligen i ett förslag
            att den svenska riks- dagen måtte hemställa hos regeringen att
            denna undersöker förutsätt- ningarna att tillsammans med de andra
            skandinaviska regeringarna till- sätta en sådan kommitté med ovan
            angivet syfte. Liknande framställningar som denna kunna samtidigt
            förväntas inom det danska folketinget och det norska stortinget.
            Med stöd av vad ovan anförts hemställes sålunda, att riksdagen
            i skrivelse till regeringen måtte hemställa att den svenska regeringen
            prövar förutsättningarna för att tillsammans med de övriga skandinaviska
            regeringarna till- sätta en blandad dansk-norsk-svensk parlamentarisk
            kom- mitté med uppgift att utreda möjligheten att skapa ytter-
            ligare lättnader i samfärdseln mellan de skandinaviska län- derna
            och på olika sätt främja ett friare umgänge mellan dessa länders
            folk.
          </p>
          <p xml:id="i-XtLjNBqFNCWzZuTnXZLuPD">
            Stockholm den 19 januari 1951. Rolf Edberg. Jarl Hjalmarson.
            Bertil Ohlin.
          </p>
          <p xml:id="i-V8hi8J32Y9YydnNzB7yHFX">
            Gunnar Hedlund. Erik Fast.
          </p>
        </div>
      </div>
    </body>
  </text>
</TEI>
