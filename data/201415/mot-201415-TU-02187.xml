<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-02187">
  <teiHeader>
    <fileDesc>
      <titleStmt>
        <title>Klassificering av skogsmaskiner</title>
        <author corresp="i-QpWVRM55tMRcHYZCMDFcHW">av Isak From (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2187 av Isak From (S)</title>
          <idno type="rdwebb">H2022187</idno>
          <rs type="number">2187</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2022187/text</ref>
          <ref type="dokument_url_html">http://data.riksdagen.se/dokument/H2022187</ref>
          <ref type="dokumentstatus_url_xml">http://data.riksdagen.se/dokumentstatus/H2022187</ref>
          <ref type="docx">http://data.riksdagen.se/fil/3D2CE2E8-0357-43A2-BD50-83AA2DA899A0</ref>
          <ref type="pdf">http://data.riksdagen.se/fil/3CDB5434-4251-4B66-84FB-3B048DB67729</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TG2UTyGEpNavHt34BE2FgN" type="signed"/>
        <correspContext corresp="i-TG2UTyGEpNavHt34BE2FgN">
          <note type="signatory" corresp="i-QpWVRM55tMRcHYZCMDFcHW"/>
        </correspContext>
        <correspAction xml:id="i-CU2FC46tJa5GjsAbJwgKRL" type="submitted">
          <date when="2014-11-10"/>
          <time when="14:17:20"/>
        </correspAction>
        <correspAction xml:id="i-H2a3syfv21Fgg1ibN9eKrG" type="referred">
          <date when="2014-11-12"/>
        </correspAction>
        <correspAction xml:id="i-M48qXHL67fbRmfKfALmnZT" type="assigned">
          <date when="2016-05-09"/>
          <time when="15:45:51"/>
        </correspAction>
        <correspContext corresp="i-M48qXHL67fbRmfKfALmnZT">
          <ref type="assignedTo">Trafikutskottet</ref>
        </correspContext>
        <correspAction xml:id="i-HyDbdD25Gv6vffyrXd3gkk" type="behandlas_i"/>
        <correspContext corresp="i-HyDbdD25Gv6vffyrXd3gkk">
          <ref type="uppgift">2014/15:TU10</ref>
          <ref type="ref_dok_id">H201TU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU10</ref>
          <ref type="ref_dok_titel">Fordons- och vägtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2187 av Isak From (S) Klassificering
          av skogsmaskiner
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BzuwdNDppovkU3qZbB6Yhz">
            Förslag till riksdagsbeslut
          </head>
          <list style="ol">
            <item xml:id="i-8Jz8vVe8xHV6Fs12sraeUm">
              Riksdagen tillkännager för regeringen som sin mening vad som
              anförs i motionen om osund konkurrens inom skogsmaskinindustrin.
            </item>
            <item xml:id="i-JnprZ93h9MyF6eKwhLw8j4">
              Riksdagen tillkännager för regeringen som sin mening vad som
              anförs i motionen om att överväga möjligheterna till ett bättre
              samarbete mellan berörda myndigheter.
            </item>
          </list>
        </div>
        <div type="motContent">
          <head xml:id="i-9GYCUADFqKqiM2RNUGhLiw" type="h1">
            Motivering
          </head>
          <p xml:id="i-J48EyuWAgh5CY9FiJiQpmC">
            Svensk Maskinprovning, SMP, utför klassificeringen av skogsmaskiner
            (skotare). Är tjänstevikten mer än 2 ton är det en tung terrängvagn
            annars är det en lätt terrängvagn. Klassificeringen är förenlig
            med svensk lagstiftning (Lag om vägtrafikdefinitioner 2001:559).
            SMP besiktigar endast tunga terrängvagnar vilket de är ackrediterade
            (Kategori 3 fordon) för enligt fordonslagen 4 kapitlet § 2a (2002:574).
            Enligt SMP ska alla deras besiktningsingenjörer behandla fordonen
            lika och klassificeringen ska utföras på ett entydigt sätt.
          </p>
          <p xml:id="i-SnxQNMKec4enk8CBRncm8Q">
            Ändå visar det sig att det går att tillverka och sälja maskiner
            utan att klassificera maskinen. Under åren har svenska tillverkare
            utvecklat allt mer högteknologiska skogsmaskiner i nära samarbete
            med skogsbranschen utifrån arbetsmiljökrav och miljölagstiftning.
            Tillsammans med ny kunskap om markskadors inverkan på miljö och
            erosion har de givit svenska tillverkare ett försprång på marknaden.
          </p>
          <p xml:id="i-2y4x45vrBvyWBmG66r1BZf">
            Men skogstraktortillverkarna konkurrerar inte på lika villkor
            då det i dag är möjligt att undgå certifiering. Det råder osund
            konkurrens, då det för flera svenska tillverkare är uppenbart
            att det går att smita undan certifiering. Det finns andra som
            inte följer samma kravspecifikationer som de ”stora” skogsmaskinstillverkarna.
          </p>
          <p xml:id="i-G16zJcZj2piHrpMJWgf4ZB">
            Vimek och alla andra ”stora” tillverkare av skogsmaskiner (skotare),
            till exempel Komatsu Forest, John Deere, Ponsse, Gremo, Rottne,
            Eco-Log, måste få samtliga av sina maskiner kontrollerade och
            godkända av SMP innan leverans kan ske. Men om inga krav ställs
            på deras konkurrenter vid leverans av deras maskiner, blir följden
            att det uppstår brister och osund konkurrens samt att säkerhetskrav
            kan kringgås.
          </p>
          <p xml:id="i-6FhPTjCdTsnJE9X4KmVprt">
            Eftersom fordonen inte registrerats är det svårt att följa upp
            om något fel är begånget. Huruvida någon av SMP:s besiktningsingenjörer
            klassificerat eller bedömt något fordon avvikande mot svensk lagstiftning
            går inte att avgöra då fordonet inte registrerats i vägtrafikregistret.
            Företagen kan välja att inte registreringsbesiktiga sina fordon
            innan leverans, och istället överlåta det på köparen eller ombud.
            Naturligtvis ska lagstiftningen vara lika för alla, med de undantag
            som finns för till exempel fordon som används inom inhägnat område.
            Tyvärr har det visat sig att det går att försäkra fordon som är
            oregistrerade hos vissa försäkringsbolag. Visar det sig att oregistrerade
            fordon brukas är det inte Transportstyrelsen som har tillsynsansvar
            utan polisen och till viss del Arbetsmiljöverket. Det är flera
            av varandra oberoende myndigheter och möjligheterna till ett bättre
            samarbete dem emellan bör övervägas.
          </p>
          <p xml:id="i-JJKWdiHmM1ArMeqwHffEEm">
            Flera andra tillverkare och importörer undgår klassificering
            genom att överlåta klassificeringen på kunden. Det måste vara
            samma förutsättningar för alla och det är viktigt att påpeka vikten
            av att alla maskintillverkare som finns på den svenska marknaden
            följer lagstiftningen.
          </p>
        </div>
        <div type="motSignatures">
          <list>
            <item xml:id="i-P9KU2tLfdbjYXYLarTmWNv" who="i-QpWVRM55tMRcHYZCMDFcHW">
              Isak From (S)
            </item>
          </list>
        </div>
      </div>
    </body>
  </text>
</TEI>
