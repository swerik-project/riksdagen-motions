<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00280">
  <teiHeader>
    <fileDesc>
      <titleStmt>
        <title>Kortare handläggningstider för vapenlicens och utökad vapengarderob för erfarna jägare</title>
        <author corresp="i-S1jBpohzgG7cgcBjfgN1Fb">av Sten Bergheden (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kortare handläggningstider för vapenlicens och utökad vapengarderob för erfarna jägare</title>
          <idno type="rdwebb">H002Ju280</idno>
          <rs type="number">Ju280</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju280/text</ref>
          <ref type="dokument_url_html">http://data.riksdagen.se/dokument/H002Ju280</ref>
          <ref type="dokumentstatus_url_xml">http://data.riksdagen.se/dokumentstatus/H002Ju280</ref>
          <ref type="doc">http://data.riksdagen.se/fil/9090AE00-BCB1-42FB-81F8-48ED9DC12878</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Ddc7k4PkeqPrfuAVgeWpA" type="signed"/>
        <correspContext corresp="i-7Ddc7k4PkeqPrfuAVgeWpA">
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-Um6Np3ZdgYkerD3NxyYWmm" type="numbering">
          <date when="2012-10-04"/>
        </correspAction>
        <correspAction xml:id="i-FQXmnUWThTzs4CJTJigvLK" type="submission">
          <date when="2012-10-03"/>
        </correspAction>
        <correspAction xml:id="i-EdeT3Yz4g9tGSNyUQ8RtZV" type="transfer">
          <date when="2012-10-03"/>
        </correspAction>
        <correspAction xml:id="i-DQtsELjst6s4VA8B5Qk1oH" type="assigned"/>
        <correspContext corresp="i-DQtsELjst6s4VA8B5Qk1oH">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UAYH2HCLzsiBCoZCVS9B54" type="motHeader"/>
      <div xml:id="i-FkEnkA9skJhMBR85ACdNc8" type="motBody">
        <div xml:id="i-S6k8xL8KPdVGX6aP5QRVg3" type="motProposal" subtype="förslag">
          <head xml:id="i-MvpRTkrxx7faTc46xqsiM6">
            Förslag till riksdagsbeslut
          </head>
          <list xml:id="i-MP16H3B6eU23kbjFxm61b" style="ol">
            <item xml:id="i-7aUqYZZd4XMYXnWVKRdRKX">
              Riksdagen tillkännager för regeringen som sin mening vad som
              anförs i motionen om möjligheten att minska handläggningstiderna
              för vapenlicens till max en vecka om inga oklarheter finns.
            </item>
            <item xml:id="i-26ZwHjmaAJUboHKisqkotj">
              Riksdagen tillkännager för regeringen som sin mening vad som
              anförs i motionen om möjlighet för erfarna jägare som inte har
              anmärkningar att kunna utöka sin vapengarderob till upp till tio
              vapen.
            </item>
            <item xml:id="i-qhvA2512fDadqL9naNu26">
              Riksdagen tillkännager för regeringen som sin mening vad som
              anförs i motionen om möjligheten att avskaffa kravet på införseltillstånd
              för kortare besök, understigande tre månaders tid, där syftet
              med införseln av vapnet är jakt och/eller deltagande i skytteverksamhet.
            </item>
            <item xml:id="i-61ZLKQeVQF1FM2UQFGugXm">
              Riksdagen tillkännager för regeringen som sin mening vad som
              anförs i motionen om möjligheten till en översyn av Väs (centrala
              vapenregistret) så att polisens uppgifter stämmer och inte drabbar
              skötsamma vapenägare.
            </item>
          </list>
        </div>
        <div xml:id="i-9eEDA9JWtrLqDPzUaNVAG6" type="motContent">
          <head xml:id="i-GSQaq92XLJZGUc41jXLiBa" type="h1">
            Motivering
          </head>
          <p xml:id="i-TDddQi9XtaLi1HpD4wj4HH">
            Jägarkåren i Sverige har idag många uppdrag från samhället att
            sköta viltvården. Det handlar om att bibehålla lagom stora viltstammar,
            minska skador, eftersöka trafikskadat vilt, avlivning av djur,
            dokumentera sjukdomar, besiktiga kött m.m. Det innebär att jägarkåren
            har ett stort ansvar och ett stort förtroende att sköta detta,
            vilket också görs på ett mycket bra sätt.
          </p>
          <p xml:id="i-Spigg7Y3oNJoPANGWWMnZN">
            Men när det kommer till att få inneha vapen för dessa ändamål
            inklusive träningsskytte så börjar problemen. Trots jägarnas ansvar
            att sköta viltvården i landet hänger samhället inte med i att
            ge de verktyg, dvs. vapentillstånd, som behövs för att jaga den
            mångfald av djur vi har i vårt land och som behövs i träningsskytte
            för att klara kompetensen.
          </p>
          <p xml:id="i-GXMt8f3PNViRYHRD9cqXL3">
            Inte nog med att en jägare endast får äga ett begränsat antal
            vapen, vilket kan hindra utövandet av jakt i viss mån, så får
            hon eller han dessutom vänta länge på att få vapenlicens. Därtill
            ifrågasätts ofta jägarnas vapenförvaring, trots att just jaktvapen
            har en marginell förekomst i den kriminella värden. Långa väntetider
            hos polisen för att få vapenlicens rimmar illa med att samhället
            i sin tur kräver att jägarkåren ska sköta viltvården. Handläggningstiderna
            för att få vapenlicens bör minskas till max 1 vecka när jägarexamen
            är uppfylld och förvaringsfrågan är löst, och inga övriga oklarheter
            finns.
          </p>
          <p xml:id="i-UM8qyR2s4h5zbif9fLmP1M">
            Jägarna bör också få ett större mandat att kunna skaffa rätt
            utrustning för sin verksamhet att kunna ha rätt vapen till respektive
            ändamål. Idag är vapengarderoben begränsad till 6 vapen, det är
            inte tidsenligt och begränsar möjligheterna till att kunna ha
            rätt vapen vid varje jakttillfälle. Jägare som har avlagt jägarexamen
            och innehaft den under 5 år utan anmärkningar borde med automatik
            kunna få skaffa fler vapen om bara förvaringsfrågan är löst. Dessa
            erfarna jägare bör kunna utöka sin garderob till upp till 10 vapen.
          </p>
          <p xml:id="i-WLAxqsGraLYtzcLyWEq3Ts">
            Sverige är idag ett av få kvarvarande EU-länder som vidhåller
            kravet på införseltillstånd när medborgare från andra EU-länder
            besöker Sverige med vapen. Det stora flertalet av våra europeiska
            grannar har antagit de mer moderata kraven med ett giltigt europeiskt
            vapenpass samt en skriftlig inbjudan till den händelse som motiverar
            besöket. Att fortsätta att upprätthålla det formella kravet på
            införseltillstånd fyller ingen funktion eftersom alla som har
            vapenpass erhåller tillstånd och någon ytterligare prövning i
            sak inte sker hos polisen. Ett undantag från införseltillståndskravet
            är nordiska medborgare som fritt får resa över gränserna med vapen
            utan vare sig införseltillstånd eller europeiskt vapenpass. Under
            ett jaktår har Sverige ett stort antal gästande jägare och dessa
            medför inga problem som motiverar ett krav på införseltillstånd.
            Däremot leder kravet på införseltillstånd till ytterligare belastning
            av en redan pressad, länsvis redan överbelastad, tillståndsmyndighet
            vid början på varje jaktsäsong. Denna onödiga extra belastning
            som bevisligen varje år överbelastar tillståndsenheterna drabbar
            övriga tillståndssökande med ytterligare förlängda beredningstider
            och förseningar som följd.
          </p>
          <p xml:id="i-85m1SNotDEJsMwQhbbqoWD">
            Väs (centrala vapenregistret) instiftades runt år 2000 då polisen
            övergick från att ha lokala vapenregister till ett centralt register.
            Uppgifterna i de existerande registren överfördes inte elektroniskt
            utan manuellt. Det har bidragit till att registret är belastat
            med en del fel: vapen har i systemet bytt kalibrar, vapen har
            tillskrivits annan tillverkare eller annat fabrikat, vapen har
            försvunnit ur systemet oaktat att innehavaren av tillståndet fortfarande
            innehar en papperskopia av detsamma och det fysiska vapnet. Polisen
            förefaller ha uppmärksammat en del bekymmer men många kvarstår.
            Det bör därför göras en översyn av Väs (centrala vapenregistret)
            så att polisens uppgifter stämmer och inte drabbar skötsamma vapenägare
            med godkända tillstånd, och samtidigt bör Sverige då passa på
            att överväga om man ska övergå till internationella kaliberbetäckningar
            på vapen och vapenlicenser.
          </p>
        </div>
        <div xml:id="i-6Nw3r85jtJE8r78iC6PtrG" type="motSignatures">
          <list xml:id="i-GBXwJDJqis1aPdeHdXweEb">
            <item xml:id="i-VNUNZETGtKHZ46wrqCRLVy">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
