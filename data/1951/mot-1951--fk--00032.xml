<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--fk--00032">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__32/mot_1951__fk__32-001.pdf"/>
      <fw xml:id="i-PWPWHnbDj4gTmoSVkNbu8P">
        14 Motioner i Första kammaren, nr 32.
      </fw>
      <div xml:id="i-KTD6KeuQCoFLCKZwBfJsdW" type="motHeader">
        <div xml:id="i-CrmkfmVoD2x8bBdkELFF29" type="motTitle"/>
        <div xml:id="i-SUBHVtqjrSwr1FubqBiNSf" type="motSubmissionInfo"/>
      </div>
      <div xml:id="i-9n1UopM8vfkhee6c8EYCsF" type="motBody">
        <div xml:id="i-9fzuGwvm2RsAJa8YtZBPKq">
          <p xml:id="i-VR28ecMUDcswN9cwQsY6Y9">
            Nr 32.
          </p>
          <p xml:id="i-9CDd9ZHi5TiJZKvmfmufDx">
            Av herr Persson, Einar, m. fl., angående viss ändring i lagen
            om för- säkring för olycksfall i arbete.
          </p>
          <p xml:id="i-GgzVeJCKeoxrrZKjWEJjbf">
            Vid olycksfall i arbete regleras förhållandet mellan arbetare
            och arbets- givare obligatoriskt genom riksförsäkringsanstalten
            och även av enskilda försäkringsanstalter så, att den anställde
            härigenom kan känna sig lugn och trygg för eventuellt uppkommen
            skada. Enligt lagen om försäkring för olycksfall i arbete har
            som bekant arbets- givare skyldighet att hålla sina anställda
            skadeslösa genom en försäkring, och man kan nog säga att sagda
            lag varit till utomordentligt stor nytta för respektive arbetare.
            När det sedan gäller tolkningen av bestämmelserna i denna lag
            kunna dock fall uppkomma, då det blir svårt att avgöra om en uppkommen
            skada skall hänföras till olycksfall i arbete. Detta torde särskilt
            vara fallet inom skogs- bruket. Det arbete som utföres inom denna
            näringsgren är av så skiftande natur och förknippat med så många
            omständigheter, att det för vederbörande försäkringsanstalt blir
            svårt att verkligen kunna med bestämdhet säga hur lagen skall
            tolkas. Visserligen finns den möjligheten att hos försäkringsrådet
            anföra klagan över beslut, som fattats av riksförsäkringsanstalten
            eller de enskilda försäkringsanstalterna. Men även här uppkommer
            samma spörsmål om en uppkommen skada skall hänföras till olycksfall
            i arbete eller ej. Det kan inte hjälpas, att man många gånger
            tycker, att försäkringsmyn- digheterna tolka försäkringslagen
            för snävt när det gäller utgivande av er- sättning för olycksfall,
            framför allt i skogsarbete. Det är ju ganska klart att det måste
            finnas en gräns, men var denna gräns skall sättas, därom råda
            nog delade meningar. Det är också betecknande hur svårt det är
            att sätta denna gräns lagom avvägd, när kanslichefen i arbetarskyddsnämnden,
            herr Erik Törnberg, i föredrag i Borlänge i februari 1949 sade,
            enligt ref. i Dala-Demokraten, att &gt;klagan hos försäkringsrådet
            är som att spela på lotteri&gt;, det kan lika väl bli det ena
            som det andra. Under årens lopp ha många olycksfall inträffat
            inom skogsbruket, där vederbörande skogsarbetare haft svårt att
            vinna gehör för att uppkommen skada varit att hänföra till olycksfall
            i arbete. Detta har framför allt gällt när skogsarbetet utförts
            för bolag eller annans räkning och med hjälp av häst. Hästen,
            som man härvidlag torde kunna betrakta som ett arbetsred- skap,
            fordrar ju tillsyn även före och efter arbetets påbörjande och
            av- slutande för dagen, och det är ju självklart, att hästen måste
            få en synner-
          </p>
          <pb facs="riksdagen-motions-pdf/data/1951/mot_1951__fk__32/mot_1951__fk__32-002.pdf"/>
          <fw xml:id="i-XxnbfKJzQ2Qby253s7hHQJ">
            Motioner i Första kammaren, nr 32. 15
          </fw>
          <p xml:id="i-8iFPQn73jR44XKxQQEnPNp">
            ligen god vård om den skall kunna prestera ett gott arbete. Nu
            händer det ofta att hästen vid utfodringen i skogsstallarna, där
            för övrigt flera hästar ha sitt härbärge över natten, blir skrämd
            av en eller annan anledning, med påföljd att timmerköraren — hästägaren
            — vid utfodringen blir sparkad eller trampad av sin egen eller
            annans häst. Ett sådant olycksfall medför ofta ett långvarigt
            avbrott i arbetet för vederbörande. Det finns fall, då en körare
            på detta sätt blivit oförmögen till arbete under ett halvt års
            tid, och vad detta innebär av ekonomisk uppoffring för en fattig
            skogsarbetare, många gånger med stor familj, kan ju var och en
            förstå. Ty enligt nuvarande tolkning av olycksfallsförsäkringslagen
            är ett sådant olycksfall ej att hän- föra till olycksfall i arbete.
            Man tycker att en på så sätt uppkommen skada skulle kunna räknas
            som olycksfall i arbete, när det t. ex. betraktas som olycksfall
            i arbete, när en disponent på tjänsteresa skadas i sitt hotellrum
            på väg från badrummet, hörande till hotellrummet. Det råder för
            närvarande stor brist på skogsarbetare. Det är därför syn- nerligen
            viktigt för arbetskrafttillgången inom skogsbruket att de arbetare,
            som äro sysselsatta med skogsarbete av en eller annan art, känna
            att de åtnjuta ett effektivt skydd vid iråkad arbetsoförmåga uppkommen
            genom olycksfall. Detta kan man ej säga att timmerköraren för
            närvarande gör med den tolkning som vederbörande myndigheter ge
            åt lagen om olycksfall i arbete. Med stöd av vad ovan anförts
            hemställes,
          </p>
          <p xml:id="i-RXWWtLp2FB6Jjzoff9XPv1">
            A. att riksdagen måtte besluta sådan ändring i lagen om för-
            säkring för olycksfall i arbete, att även olycksfall vid skötsel
            och utfodring av häst före och efter arbetets slut för dagen betraktas
            som olycksfall i arbete; B. att utskottets sekretariat måtte utarbeta
            förslag till lagtext beträffande denna ändring.
          </p>
          <p xml:id="i-KN8PuTiUYm4JBh5cLnfs9X">
            Stockholm den 19 januari 1951.
          </p>
          <p xml:id="i-DqVnT8ayjpeKQ8DoTUKuMo">
            Einar Persson. Sven Edin. And. Sundvik. Hugo Sundberg. Karl Damström.
            Lage Svedberg.
          </p>
          <p xml:id="i-4YgXAXn9EyaYGLiMZeYUBo">
            J. F. Grym. Jon N. Jonsson.
          </p>
        </div>
      </div>
    </body>
  </text>
</TEI>
