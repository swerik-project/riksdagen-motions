<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-02325">
  <teiHeader>
    <fileDesc>
      <titleStmt>
        <title>Kvinnors hälsa</title>
        <author corresp="i-6ceKG6oPX1kT6SHqK6JSnq">av Clara Aranda m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2325 av Clara Aranda m.fl. (SD)</title>
          <idno type="rdwebb">H8022325</idno>
          <rs type="number">2325</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8022325/text</ref>
          <ref type="dokument_url_html">http://data.riksdagen.se/dokument/H8022325</ref>
          <ref type="dokumentstatus_url_xml">http://data.riksdagen.se/dokumentstatus/H8022325</ref>
          <ref type="docx">http://data.riksdagen.se/fil/FAC15D27-DD0E-4F1B-BD24-D246E3E1E480</ref>
          <ref type="pdf">http://data.riksdagen.se/fil/FB7FFC1C-B03B-4B2E-B364-A7C809F0D857</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SD8rZKodoJGJ8bjqqZAUK" type="signed"/>
        <correspContext corresp="i-SD8rZKodoJGJ8bjqqZAUK">
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-YMY1gwKfUakvKPP3ogvT7m"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-EWZbD8K3j8Nw4QnWhCREGo" type="submitted">
          <date when="2020-10-05"/>
          <time when="10:16:25"/>
        </correspAction>
        <correspAction xml:id="i-PK6wbi77qqvrqAjhLqCE4q" type="reviewed">
          <date when="2020-10-05"/>
          <time when="13:50:49"/>
        </correspAction>
        <correspAction xml:id="i-FDfNn99tfijqeQQJRcc6x5" type="referred">
          <date when="2020-10-14"/>
        </correspAction>
        <correspAction xml:id="i-HGCS5qRpYG6Vcvr4HUuwdL" type="assigned">
          <date when="2021-07-20"/>
          <time when="10:15:40"/>
        </correspAction>
        <correspContext corresp="i-HGCS5qRpYG6Vcvr4HUuwdL">
          <ref type="assignedTo">Socialutskottet</ref>
        </correspContext>
        <correspAction xml:id="i-TEJghGKZVtakKRkuD4523Y" type="behandlas_i"/>
        <correspContext corresp="i-TEJghGKZVtakKRkuD4523Y">
          <ref type="uppgift">2020/21:SoU15</ref>
          <ref type="ref_dok_id">H801SoU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UhWrEVwKU4G3s23NZj2JPR" type="behandlas_i"/>
        <correspContext corresp="i-UhWrEVwKU4G3s23NZj2JPR">
          <ref type="uppgift">2020/21:SoU13</ref>
          <ref type="ref_dok_id">H801SoU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU13</ref>
          <ref type="ref_dok_titel">Frågor om psykisk hälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Gc9oKjmxvTR7vddEjH47bZ" type="behandlas_i"/>
        <correspContext corresp="i-Gc9oKjmxvTR7vddEjH47bZ">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6pb7g5dnyNRap8sunHrEq7" type="behandlas_i"/>
        <correspContext corresp="i-6pb7g5dnyNRap8sunHrEq7">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NRvUaJnwXWaZawG9bJRwYo" type="behandlas_i"/>
        <correspContext corresp="i-NRvUaJnwXWaZawG9bJRwYo">
          <ref type="uppgift">2020/21:SoU17</ref>
          <ref type="ref_dok_id">H801SoU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU17</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2NLPZPRHm7Wsu6uUFHDy7r" type="motHeader">
        <div xml:id="i-DJ4hSH2D8mJyMop7VJkEhr" type="motTitle">
          Motion till riksdagen 2020/21:2325 av Clara Aranda m.fl. (SD)
          Kvinnors hälsa
        </div>
      </div>
      <div xml:id="i-TV1iZqUAabdNHjK3N9tRuP" type="motBody">
        <div xml:id="i-5Eefrhs6SuLnUPpLFM2Rjj" type="motProposal" subtype="förslag">
          <head xml:id="i-6jqtPvjHYhMCZAMtNK1MWz">
            Förslag till riksdagsbeslut
          </head>
          <list xml:id="i-7AK2mu4VYw1eoD6jPDTuVB" style="ol">
            <item xml:id="i-6JzAqAbwV3TKoCR2QZYgr3">
              Riksdagen ställer sig bakom det som anförs i motionen om att
              tillsätta en utredning för att granska orsakerna till den ojämlika
              vården mellan män och kvinnor och tillkännager detta för regeringen.
            </item>
            <item xml:id="i-R74ekcU36XWbcdSRDqhZ6m">
              Riksdagen ställer sig bakom det som anförs i motionen om att
              verka för att arbetet med kvinnorelaterade sjukdomar ska få ökad
              status och tillkännager detta för regeringen.
            </item>
            <item xml:id="i-DPiQYL7xydCRQ2upD9RWZf">
              Riksdagen ställer sig bakom det som anförs i motionen om att
              forskning om kvinnors hälsa och kvinnorelaterade åkommor ska prioriteras
              högt och tillkännager detta för regeringen.
            </item>
            <item xml:id="i-UU8n27q7mciLx7H1sAaSeM">
              Riksdagen ställer sig bakom det som anförs i motionen om att
              ta fram nationella riktlinjer för en jämställd vård och tillkännager
              detta för regeringen.
            </item>
            <item xml:id="i-Nhspx1YoY4u95GDnz3kgMC">
              Riksdagen ställer sig bakom det som anförs i motionen om att
              Socialstyrelsen ska ges i uppdrag att öka kunskapen om kvinnors
              hälsa samt kvinnorelaterade sjukdomar och tillkännager detta för
              regeringen.
            </item>
            <item xml:id="i-QooQ3JskmGVqs29GdXJapo">
              Riksdagen ställer sig bakom det som anförs i motionen om att
              ta fram en nationell handlingsplan för bemötandet av kvinnor i
              vården och tillkännager detta för regeringen.
            </item>
            <item xml:id="i-JufwdZTNzKYd4Wn7xKymBT">
              Riksdagen ställer sig bakom det som anförs i motionen om att
              verka för insatser som ska syfta till att säkerställa orsaker
              till ökad psykisk ohälsa hos kvinnor och tillkännager detta för
              regeringen.
            </item>
            <item xml:id="i-QQrMgH1MLhroYduUDRm7Ja">
              Riksdagen ställer sig bakom det som anförs i motionen om att
              verka för att utreda orsakerna till ökade suicidtal hos kvinnor
              och tillkännager detta för regeringen.
            </item>
            <item xml:id="i-Scxq5v9CEuDMuK9apzPgUy">
              Riksdagen ställer sig bakom det som anförs i motionen om att
              ta fram en tydlig strategi för att förebygga psykisk ohälsa hos
              gruppen kvinnor och tillkännager detta för regeringen.
            </item>
            <item xml:id="i-3X3AaBKbCKwB6HNqrffw9U">
              Riksdagen ställer sig bakom det som anförs i motionen om att
              inrätta ett eget nationellt forskningsprogram för kvinnors hälsa
              och tillkännager detta för regeringen.
            </item>
            <item xml:id="i-3CXq85TqB7koK468mzcJSL">
              Riksdagen ställer sig bakom det som anförs i motionen om att
              utreda möjligheten till nya strukturer inom primärvården för att
              specifikt fånga upp och behandla kvinnor med psykiska symtom och
              tillkännager detta för regeringen.
            </item>
            <item xml:id="i-BrQ8sPnyou4J12nSvRJaLT">
              Riksdagen ställer sig bakom det som anförs i motionen om att
              verka för preventiva och hälsofrämjande insatser för att möta
              kvinnors ökade psykiska ohälsa och tillkännager detta för regeringen.
            </item>
            <item xml:id="i-U1r2SEnH3sG6u7w1GqYkn8">
              Riksdagen ställer sig bakom det som anförs i motionen om att
              utreda möjligheten att inrätta ett nationellt program för att
              göra Sverige fritt från livmoderhalscancer och tillkännager detta
              för regeringen.
            </item>
          </list>
        </div>
        <div xml:id="i-BLnuHdmxJ5ZtgXesxCGYty" type="motContent">
          <head xml:id="i-FnjFFMveb47NqaSpZEQ6dA" type="h1">
            Motivering
          </head>
          <p xml:id="i-E6aoqDqkYMKcgXSCK4otSs">
            Svensk hälso- och sjukvård ska erbjuda likvärdig och kvalitativ
            vård oavsett om vårdmottagaren är en man eller en kvinna. Idag
            är vården långt ifrån jämställd. Vi ser exempelvis att kvinnor
            löper dubbelt så hög risk att avlida efter en hjärtinfarkt då
            de medicinska åtgärderna skiljer ut sig. Ett annat exempel är
            att en minoritet av läke­medelsstudier har inkluderat kvinnor
            eller försöksdjur av honkön. Resultatet av det har således blivit
            att kunskaperna om kvinnors biologi är betydligt lägre än kunskaperna
            om mäns biologi. Det gäller alltså inte enbart reproduktiva organ
            utan kroppen i helhet.
          </p>
          <p xml:id="i-DR4ZihMJkB7Wiya17X439K">
            Det finns många exempel som påvisar den absurditet som försiggår
            gällande ojämlika förhållanden mellan män och kvinnor inom vården
            och även inom forskningen.
          </p>
          <p xml:id="i-KvTqYHAPHubXJq7SgVuts8">
            När den ojämlika vården uppmärksammas i debatten är det ofta
            argument som ökad valfrihet och utökade resurser som lyfts fram
            som lösningar. Dock krävs det mer djupa och genomtänkta åtgärder
            än så. Kvinnors hälsa är en fråga som är eftersatt på ett flertal
            områden, något som vi menar istället behöver lyftas upp till ytan
            och hanteras grundligt.
          </p>
          <head xml:id="i-K1XyhJhQ6kHHuAcRABtjYL" type="h2">
            Kvinnorelaterade sjukdomar och vårdkvalitet
          </head>
          <p xml:id="i-DKeAJBtHzSdZC8MoEaqBbA">
            Vi kan dessvärre konstatera att fler kvinnliga patienter lämnar
            landet för att söka vård utomlands eftersom förtroendet för svensk
            hälso- och sjukvård är extremt lågt.
          </p>
          <p xml:id="i-UzF7YmtjDouYi7pKmxt7Qz">
            Kvinnor med den kroniska och smärtsamma sjukdomen endometrios
            söker sig exempelvis till andra europeiska länder, eller till
            USA, för avancerade ultraljud samt högspecialiserad endometrioskirurgi.
          </p>
          <p xml:id="i-Aqo9dcKeQ2szN2Th5CpdQd">
            Flera hundra kvinnor i Sverige har så pass lågt förtroende för
            endometriosvården att man väljer att själv finansiera sin vård,
            och i många fall skuldsätta sig själva, för att den svenska vården
            inte håller måttet.
          </p>
          <p xml:id="i-YBw6RUBWN1g8AVS8Y3AqB">
            Trots att Socialstyrelsen granskat endometriosvården och lyft
            fram en rad problem­beskrivningar är åtgärderna svaga och otillräckliga.
            Endometrios är en sjukdom som drabbar tio procent av alla kvinnor.
            Kvinnor vars vardag, många gånger, blir en svår kamp och ett outhärdligt
            lidande. Samtidigt vittnar många endometriosdrabbade om hur de
            nekas smärtlindring, och ifrågasätts när de beskriver sina smärtsamma
            symptom, och kan likaså beskyllas för att missbruka opioider när
            de söker vård för sina besvär.
          </p>
          <p xml:id="i-9u2VsYBZfNuuApy6evhW8T">
            Vi ser tyvärr liknande mönster när det gäller förlossningsskador,
            som för många kvinnor innebär problem med smärtor, läckage av
            urin och avföring samt avslitna muskler i underlivet. Kvinnor
            med förlossningsskador vittnar om svårigheter att leva ett normalt
            liv, där påverkan av skadan efter förlossning är så pass svår
            att man vare sig kan sitta, bära sitt barn eller ha sex med sin
            partner. Kvinnor kan också drabbas av rektusdiastas efter graviditet,
            en magmuskeldelning som är bestående och kan innebära funktionssvårigheter
            för den drabbade. Trots lidande och tuffa besvär möts många kvinnor
            väldigt dåligt av vården, där bristen på information, fullgott
            stöd och respekt dessvärre är vanligt förekommande.
          </p>
          <p xml:id="i-A6zHThYL9z4jSvJjYrsssG">
            Det är därför angeläget att kunskapen om kvinnosjukdomar stärks,
            för en förbättrad förståelse. Av den anledningen ser vi också
            behov av att Socialstyrelsen får i uppdrag att öka kunskapen om
            kvinnors hälsa och kvinnorelaterade sjukdomar.
          </p>
          <head xml:id="i-RfU55Y4R6JYnQEE6fnAom7" type="h2">
            Eftersatt forskning om kvinnosjukdomar
          </head>
          <p xml:id="i-JZ43DWgjAybdMR3e7yzDDN">
            Vad det gäller forskning om kvinnosjukdomar är det ett område
            som är allmänt eftersatt och det är svårt för forskare att få
            anslag. Det är också svårt att forska inom kvinno­relaterade områden,
            som exempelvis endometrios, då utbudet av tillförlitliga djur­modeller
            är väldigt begränsat. Forskningen måste stärkas på många plan
            och tydliga prioriteringar måste ske för att vi ska kunna få till
            en märkbar förändring.
          </p>
          <p xml:id="i-KvCHnHE8E1o3BTgZRFuPbC">
            Ett annat exempel på det är kunskaperna vad det gäller kvinnor
            som drabbas av kraftiga menstruationer, det vill säga svåra smärtor
            och/eller rikliga blödningar som påverkar både arbete och socialt
            liv. Enligt en studie gjord vid Karolinska institutets institution
            för klinisk forskning och utbildning vid Södersjukhuset, kan slutsatsen
            dras att kvinnor i hög grad påverkas negativt av sin menstruation.
            Dock är forskningen kring detta idag också väldigt begränsad.
          </p>
          <p xml:id="i-NwSFL6irgyTySjVhDzKGMr">
            Att vara kvinna innebär biologiska skillnader i jämförelse med
            att vara man. En jämlik vård måste därför utgå från de könsrelaterade
            behov som föreligger. För att uppnå jämlikhet krävs det att sjukdomar
            som drabbar kvinnor prioriteras lika högt och att forskningen
            inom området värdesätts. Vi behöver också få till en utökad förståelse
            för hur kvinnor drabbas genom ökad kunskapsspridning. Det är också
            helt avgörande att forskningen kan ge oss förståelse och kunskaper
            kring orsakerna till sjukdomar och hälsotillstånd som kvinnor
            drabbas av. Genom ökad kunskap kan hela vårdupplevelsen förbättras
            och effektiva behandlingsmetoder kan också implementeras inom
            hälso- och sjukvården.
          </p>
          <head xml:id="i-EzebA1RowPdDW57ZCinAsm" type="h2">
            Vårdens bemötande av kvinnor
          </head>
          <p xml:id="i-36Fu22Zj9sXFvxLeH4pC5R">
            Vi kan konstatera att det finns en rad olyckliga samtida exempel
            på hur kvinnor tolkas, till sin nackdel, av den svenska vården.
          </p>
          <p xml:id="i-LMyjjyVakhhwBUrE3ZF8pD">
            I en studie som genomfördes 2016, på ett sjukhus i Västra Götalandsregionen,
            intervjuade man 700 patienter, där de bland annat fick redogöra
            för sina smärtupp­levelser. I studien framkom det att kvinnor
            måste rapportera svårare smärta, kraftigare illamående och ett
            större psykiskt lidande än män för att detta skulle skrivas in
            i patientjournalen. Av studien kunde man också utläsa att kvinnor
            behövde skatta sin upplevda psykiska ohälsa över sex på en tiogradig
            skala för att det skulle bli dokumenterat i journalen. När det
            gällde män var drygt tre tillräckligt för dokumentation.
          </p>
          <p xml:id="i-4hSpQAiSsWu5webrKNhU5x">
            I en rapport från Inspektionen för socialförsäkringen som presenterades
            2016 påvisade man, med ett underlag på 700 000 läkarintyg, att
            män fick längre sjukskrivningar än kvinnor för liknande åkommor.
          </p>
          <p xml:id="i-At4rrtopP5PS4VwYHBV899">
            I september 2019 kom Sveriges Kommuner och Regioner (SKR) med
            en rapport som visade att kvinnor missgynnas på ett flertal vårdområden.
            Kvinnor behandlas exempelvis i lägre grad än män, enligt de nationella
            riktlinjerna för hjärt- och kärlsjukvård, och får också i lägre
            grad läkemedelsbehandling med påvisad nytta för sina besvär.
          </p>
          <p xml:id="i-PvyTaTUY6kP7xaCQ6hwjgQ">
            Trots att behovet är lika stort får inte kvinnor i samma utsträckning
            som män implanterbar hjärtstimulerare tillsammans med pacemaker
            för hjärtsvikt.
          </p>
          <p xml:id="i-8uckYi6EiyosNBxRcaBaFS">
            I Sverige får kvinnor med en typ av rubbningar i hjärtrytmen
            vänta 15 år på rätt diagnos och tillhörande behandling; män får
            vänta 6 år mindre. Detta sker trots det faktum att kvinnor ofta
            har mer symptom som exempelvis hjärtrusning, extra hjärtslag,
            andningssvårigheter och trötthet. Ett återkommande mönster är
            att kvinnor med medicinska besvär inte tas på lika stort allvar.
            Besvär blir istället tolkade som psykiska problem.
          </p>
          <p xml:id="i-NVtGrkSZ2fGojZVA59DrmA">
            Av den anledningen menar vi att det i ett första steg bör tillsättas
            en utredning för att granska orsakerna till den ojämlika vården
            mellan män och kvinnor i Sverige. Vi behöver likaså ta fram nationella
            riktlinjer för en jämställd vård och implementera dessa i vården.
            Utöver det behöver vi ta fram en nationell handlingsplan för att
            stärka och förbättra bemötandet av kvinnor inom hälso- och sjukvården.
          </p>
          <head xml:id="i-R3nzHL2kcNwZHxoc3iXiw5" type="h2">
            Kvinnors psykiska hälsa
          </head>
          <p xml:id="i-EFAfXcMpBUwGVKgAhaahJe">
            Under de senaste decennierna har den psykiska ohälsan i samhället
            ökat och kvinnor drabbas hårdast, framför allt unga kvinnor. Ökningen
            av kvinnors psykiska ohälsa kopplas bland annat ihop med förändrade
            livsvillkor i samhället. Dock saknas helt säkerställda orsaker.
          </p>
          <p xml:id="i-JJvTGy12NLP2DW1AuyyJTa">
            Psykisk ohälsa hos kvinnor är som vanligast under de barnafödande
            åren. Det får i sin tur konsekvenser för den reproduktiva hälsan
            hos kvinnor.
          </p>
          <p xml:id="i-YNJidZgyqngDPnTTEhGg7d">
            Förlossningsdepression, som är en depression som sker i anslutning
            till förloss­ningen, och drabbar en av tio kvinnor, är ett annat
            exempel på det. Problemet med kvinnors psykiska hälsa är komplext
            och måste belysas ur flera olika perspektiv, inte enbart de medicinska.
          </p>
          <p xml:id="i-EU8sBMN6qGoAuRbiN9ezJ2">
            Det är betydligt vanligare att kvinnor bältesläggs inom psykiatrin,
            i jämförelse med andra grupper. Enligt data från 2017 visar det
            sig att var tredje bältesläggning inom psykiatrin gjordes på kvinnor
            mellan 18 och 34 år. När det gäller gruppen unga kvinnor är det
            också vanligt att samma patient blir bälteslagd upprepade gånger,
            vilket skiljer sig från motsvarande grupp män.
          </p>
          <p xml:id="i-MWm99qFhDCDg4eamLoUkU7">
            När slumpmässigt utvalda journaler inom psykiatrin granskats
            för skador som patienter fått inom vården, har det visat sig att
            kvinnor har en signifikant högre andel skador.
          </p>
          <p xml:id="i-BdZR49nRd9uyMtqNgjjfgo">
            Antalet kvinnor som begår självmord i Sverige ökar, enligt statistik
            från Social­styrelsen. Under det senaste decenniet har trenden
            gått i samma negativa riktning. Från och med 2010 har antalet
            kvinnor som begår självmord i vårt land har ökat med så mycket
            som 26,5 procent. Det län som är värst drabbat är Östergötland
            där antalet självmord, hos kvinnor, ökar betydligt mer än i övriga
            riket. Självmorden har under samma tidsperiod ökat med hela 111
            procent.
          </p>
          <p xml:id="i-7zLiCLCDJDKcxJUDBStn1z">
            Evidensbaserad kunskap vad det gäller orsakerna till den här
            utvecklingen, och varför kvinnor drabbas hårt, är helt avgörande.
            Därför måste insatser för att säkerställa orsakerna till den ökade
            psykiska ohälsan, och de höga suicidtalen hos kvinnor, aktu­aliseras.
            Utöver det krävs en tydlig och långsiktig strategi för att förebygga
            psykisk ohälsa hos kvinnor.
          </p>
          <head xml:id="i-NMRSxYL3kbkqeDSb69Wdf3" type="h2">
            Kvinnors sjukfrånvaro
          </head>
          <p xml:id="i-GoQjQY4yJvUwgGMU71ha1P">
            Sjukfrånvaron mäts oftast i sjukpenningtal, det vill säga det
            genomsnittliga antalet dagar en viss befolkningsgrupp har fått
            ersättning av Försäkringskassan med anledning av sjukskrivning.
          </p>
          <p xml:id="i-GJ8r9jXWT2DhxHQKkFCSJY">
            Vad det gäller kvinnors sjukpenningtal är dessa nästan dubbelt
            så höga som mäns. För kvinnor är det 12,8 dagar och för män 6,7
            dagar.
          </p>
          <p xml:id="i-X98Jt1b2uN9taRuBHEBajr">
            Det finns inga uppenbara orsaker gällande att kvinnors sjukfrånvaro
            är så pass mycket högre. Det finns dock vissa förklaringar, som
            exempelvis att kvinnor tar ett avsevärt större ansvar i hushållet,
            sitt egna eller någon nära anhörigs hushåll. Institutet för arbetsmarknadspolitisk
            utvärdering (IFAU) pekar på att innebörden av dubbelarbete kombinerat
            med förvärvsarbete, ansvar för hushåll och föräldraskap för kvinnor
            bidrar till de könsskillnader vi ser i sjukfrånvaron.
          </p>
          <p xml:id="i-GupkKikNNpsYuxS7HziWHJ">
            Villkor i arbetslivet har också en viktig roll. Psykiska orsaker
            och värk i rörelse­organen är de vanligaste skälen till sjukskrivning.
          </p>
          <p xml:id="i-MCiQSZE7mc7HFxNfoMRbEJ">
            Vad det gäller psykiska besvär har andelen ökat för både kvinnor
            och män. Den största ökningen har skett i kontaktyrken, där den
            anställda har kontakt med kunder, patienter, vårdtagare och elever.
          </p>
          <p xml:id="i-JmRggNT8GZ78A1qqXYNhXM">
            För att anledningarna till kvinnors höga sjukfrånvaro ska kunna
            säkerställas krävs det mer efterforskning. Genom att prioritera
            kvinnors hälsa som forskningsområde kan också hälsa och arbetsliv
            inkluderas och leda till att kunskaperna inom området stärks.
            Det ökar i sin tur möjligheterna att få fram verkningsfulla åtgärder
            i framtiden.
          </p>
          <p xml:id="i-YGhdGSBk2NW8XF9r31Frkf">
            Fokus måste lyftas från sjukintygen och istället handla om varje
            enskild individs hälsa. Psykisk ohälsa, som är den vanligaste
            orsaken till sjukskrivningar, hanteras oftast reaktivt snarare
            än proaktivt. Därför behöver vi se över strukturerna inom hälso-
            och sjukvården så att den ökade förekomsten av kvinnliga patienter
            med psykiska symptom tidigt kan fångas upp av vården.
          </p>
          <p xml:id="i-DKuZRmyduZXA5npk61kaiU">
            Förebyggande och hälsofrämjande insatser är också avgörande när
            det gäller psykisk ohälsa. Det kan effektivt motverka förekomsten
            av sjukskrivningar och ha god effekt på den psykiska hälsan. Av
            den anledningen anser vi det vara angeläget att verka för åtgärder
            som kan gå i den riktningen.
          </p>
          <head xml:id="i-XdrLsm9272x932SRUQrQM2" type="h2">
            Livmoderhalscancer
          </head>
          <p xml:id="i-CqJ83DVzqBs3H2dgMpdjFV">
            Det var på 1980-talet som cancerformen humant papillomvirus (HPV)
            upptäcktes. Den tillhör idag en av de vanligaste och mest allvarliga
            cancerformerna, som drabbar både kvinnor och män.
          </p>
          <p xml:id="i-W71hxsaGxUez1fqKyXo2Rx">
            Vad det gäller cancer i livmoderhalsen är utvecklingen långsam
            och sker under många års tid. En HPV-baserad screening kan dock
            innebära tidig upptäckt av cell­förändringar. Vid regelbundna
            cellprovskontroller kan cancerceller upptäckas och tas bort i
            god tid.
          </p>
          <p xml:id="i-YT5tKdMuLUCD5Ehd5pnJYP">
            Sverige har idag ett omfattande screeningprogram. Trots det drabbas
            omkring 550 kvinnor av livmoderhalscancer varje år och drygt 150
            kvinnor avlider årligen. Om fler kvinnor valde att delta i screeningprogrammet
            och fler vaccinerades, skulle det innebära färre fall av livmoderhalscancer.
          </p>
          <p xml:id="i-KDBWTGNJPPggGjSDQUv75o">
            Livmoderhalscancer är den första cancersjukdomen som World Health
            Organization (WHO) har satt målsättningen om att utrota. Med anledning
            av detta har flera länder därför startat ambitiösa utrotningsprogram.
          </p>
          <p xml:id="i-9nTVcMCi9NEdTftUSYM4mx">
            Socialstyrelsen beslutade om det befintliga screeningprogrammet
            2015. I dagsläget är det fortfarande 8 av 21 regioner som inte
            har genomfört programmet. Sedan 2015 har nya kunskaper tillkommit
            och utvecklingen har gått framåt. Det finns därför skäl att revidera
            programmet och dess utformning.
          </p>
          <p xml:id="i-ELU7ZYEDZkPcQuipaoW35v">
            Vi föreslår således att vi ska utreda möjligheten att inrätta
            ett nationellt program för att göra Sverige fritt från livmoderhalscancer
            2025. Det skulle innebära en engångsinsats med två delar.
          </p>
          <p xml:id="i-XajxPAyQSEw49Ah3RyTFSb">
            Programmet beräknas inte kosta mer än 150 miljoner kronor, varav
            90 % av utgiften är inköp av 300 000 doser av HPV-vaccin. Det
            ska ställas mot att Socialstyrelsen 2014 uppskattade att livmoderhalscancer
            kostar samhället 175 miljoner kronor varje år. Den största förtjänsten
            är dock att vi sparar lidande och död.
          </p>
          <p xml:id="i-HcPfb3RtN2fQLKkFrUtbd5">
            Sveriges kvinnor har under lång tid deltagit i cellprovtagning
            inom ramen för screeningprogrammet. Risken för att få cancer är
            störst för kvinnor som passerat programmets övre åldersgräns,
            och antingen haft obehandlade cellförändringar och/eller inte
            deltagit i screening på länge, samt kvinnor som haft cellförändringar
            i körtelepitel (körtelcellatypier). Dessa kvinnor har hög risk
            för invasiv cancer, men som det ser ut i nuläget är behandlingen
            av drabbade kvinnor inte tillräcklig.
          </p>
          <p xml:id="i-GZngfY8opqpAeuwgpYvwmH">
            I samband med den första screeningen som äger rum vid 23 eller
            26 år menar vi att kvinnor ska erbjudas HPV-vaccination och HPV-screening.
            Idag erbjuds denna ålders­grupp bara en analys med cytologi. För
            att få stopp på spridningen av HPV-viruset behöver kvinnor som
            riskerar att få livmoderhalscancer få vaccinationen i tid. Kvinnor
            som får HPV-vaccin skyddas mot livmoderhalscancer i upp till 90
            procent. Det före­slagna vaccinationsprogrammet kan alltså dramatiskt
            minska förekomsten av livmoder­halscancer. Av dessa anledningar
            föreslår vi att ett nationellt program, med mål­sättningen att
            göra Sverige fritt från livmoderhalscancer, ska utredas.
          </p>
        </div>
        <div xml:id="i-7FmBcoL71f32q8JvW4J7Vo" type="motSignatures">
          <list xml:id="i-KNQCeqr3exrjhuw6mpz1se">
            <item xml:id="i-FAaXYG2D4mD2g7GRv6GYkr">
              Clara Aranda (SD)
            </item>
            <item xml:id="i-DGENHKfAPCTJqXvvSVvbRq">
              Per Ramhorn (SD)
            </item>
            <item xml:id="i-SHHoGcRUEw2aDfbL7d6W6s">
              Carina Ståhl Herrstedt (SD)
            </item>
            <item xml:id="i-JUFbsCDyCGG2WavbjEFKkT">
              Christina Östberg (SD)
            </item>
            <item xml:id="i-RyeuQvrswJC7hMm4iqpurF">
              Ebba Hermansson (SD)
            </item>
            <item xml:id="i-FpC435qCpiW8ZkZQzKt51r">
              Linda Lindberg (SD)
            </item>
            <item xml:id="i-PZcihanXLdLcrScJ4VXYhV">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
