<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00658">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__658/mot_1963__ak__658-001.pdf"/>
      <fw xml:id="i-5jcowzKRKY8Xna9ULNrd4r">
        Motioner i Andra kammaren, nr 658 år 1963 7
      </fw>
      <div xml:id="i-Q269mMpqSnWfdG2Vk2nxRW" type="motHeader">
        <div xml:id="i-PsdeBu6h38aegdLBtPphF7" type="motTitle"/>
        <div xml:id="i-8xEb68qCbTPjZtfXkw4XMV" type="motSubmissionInfo"/>
      </div>
      <div xml:id="i-TobR1yE85QPJxqiZjV3thB" type="motBody">
        <div xml:id="i-NX7SVW3ijQJ26u1TYCMD3s">
          <p xml:id="i-7r51qLES5wMZjnzYCotnNk">
            Nr 658
          </p>
          <p xml:id="i-46Tzqipx9EFebXpqShsxzc">
            Av herr Hedlund m. fl., om höjning av de allmänna barnbidragen,
            m. m.
          </p>
          <p xml:id="i-niBuo1Z7X9P8cLYVg9a3R">
            (Lika lydande med motion nr 537 i Första kammaren)
          </p>
          <p xml:id="i-TXw9Z2a7QBvBd396UC57oo">
            Den ekonomiska utvecklingen har medfört betydande standardhöjningar
            under de senaste decennierna. De ekonomiska förbättringarna har
            kommit alla folkgrupper till del. Men förbättringarna har inte
            fördelat sig lika. Det finns alltjämt stora folkgrupper som inte
            har en tillfredsställande ekono- misk standard. Man måste dock
            uppmärksamma att standarden inom grup- per med likartade inkomstförhållanden
            är högst varierande. Detta beror gi- vetvis på olikheter i försörjningsbördan,
            d. v. s. på hur många som skall försörjas på en viss inkomst.
            Från dessa allmängiltiga utgångspunkter måste man dra slutsatsen
            att de ekonomiska standardförbättringarna genom lika inkomstökningar
            inte med- för sådana lyftningar till högre standardnivå i barnfamiljer
            som inom andra grupper. Mätt i absoluta mått skulle en likvärdig
            successiv inkomststegring medföra en ständigt ökande standardskillnad
            mellan å ena sidan barnfa- miljer och å andra sidan hushållsgrupper
            utan barn. Samhället har dock sett som sin uppgift att i viss
            utsträckning utjämna den standardskillnad som eljest skulle utvecklas.
            Främst sker detta genom de allmänna barn- bidragen. Dessa har,
            till skillnad från t. ex. tidigare tillämpade skatteav- drag,
            visat sig vara ändamålsenliga medel, då det gäller att åstadkomma
            en mera likvärdig standardförbättring för barnfamiljer i olika
            inkomstlägen. När barnbidragen infördes 1948 utgjorde de 260 kronor
            per barn. Efter några år höjdes de till 290 kronor. Den åtgärden
            innebar dock endast ett överförande av en förmån som under de
            första barnbidragsåren utgick i form av ett proportionellt avdrag
            vid kommunalbeskattningen. Barnbidra- gens ursprungliga belopp
            bör därför räknas till 290 kronor. F. n. utgår barn- bidraget
            med 550 kronor. De nominella höjningarna sedan 1948 motsvarar
            alltså ca 90 procent. Då de allmänna nominella inkomstökningarna
            varit av långt större omfattning, är barnbidragens utjämnande
            effekt nu mindre än den var vid införandet 1948. Vissa andra åtgärder
            till barnfamiljernas för- mån har vidtagits under den aktuella
            perioden, men inte i sådan omfatt- ning att försämringen av barnbidragens
            utjämnande effekt uppvägs. Barnbidragen har — bortsett från den
            ovannämnda överföringen — höjts tre gånger, de båda sista gångerna
            i samband med omläggningar inom skat- tesystemet. Den första av
            dessa höjningar innebar endast en viss kompen- sation för den
            samtidigt införda allmänna varuskatten, medan beslutet 1961
          </p>
          <pb facs="riksdagen-motions-pdf/data/1963/mot_1963__ak__658/mot_1963__ak__658-002.pdf"/>
          <fw xml:id="i-WZCxmXm8dEkTU7WDYqS2U1">
            8 Motioner i Andra kammaren, nr 658 år 1963
          </fw>
          <p xml:id="i-6oJZJ9GkvYe7qMLMteP7fn">
            om en höjning med 100 kronor medförde en viss reell förbättring
            utöver skattekompensationen. Till följd av sistnämnda beslut är
            f. ö. barnbidra- gens realvärde nu något större än 1948. Ett bibehållet
            realvärde kan emellertid inte anses tillräckligt beträffande barnbidragen.
            Genomföres inte vissa förbättringar därutöver i takt med den allmänna
            inkomstökningen, kommer nämligen standardskillnaden mellan barnfamiljer
            och andra att öka successivt. Ett omedelbart återställande av
            barnbidragens ursprungliga utjämnande effekt erfordrar emellertid
            en sådan höjning som det nu inte torde finnas förutsättningar
            för. En viss inhämt- ning i riktning mot den ursprungliga effekten
            bör dock vara möjlig inom en nära framtid och är givetvis synnerligen
            angelägen. Härvid bör upp- märksammas att frågan om höjning av
            bostadsrabatterna till barnfamiljer- na som kompensation för slopandet
            av vissa generella bostadssubventioner kommer i ett annat läge
            vid en höjning av de allmänna barnbidragen. Sär- skilt gäller
            detta givetvis i de relativt höga inkomstlägen som omfattas av
            regeringsförslaget rörande bostadsrabatterna. Vissa besparingar
            bör sålunda kunna åstadkommas på denna punkt. Med dessa utgångspunkter
            och vid bedömning av den statsfinansiella situationen måste förutsättningar
            anses föreligga för en ordentlig höjning av de allmänna barnbidragen
            vid instun- dande årsskifte. Vi föreslår att barnbidragen då höjes
            med 150 kronor per barn och år, d. v. s. från 550 till 700 kronor.
            Jämförbara med barnbidragen är de under 1950-talet införda allmänna
            studiebidragen som utgår till alla skolelever i åldrarna 17—18
            år. Dessa studiebidrag utgör nu 50 kronor per månad och elev,
            vilket per år räknat motsvarar 600 kronor. En höjning är således
            erforderlig om de skall hållas på samma nivå som barnbidragen.
            Vi föreslår att de höjes till 60 kronor per månad, vilket motsvarar
            720 kronor per år. I detta sammanhang vill vi även beröra en fråga
            som gäller det studie- sociala stödets principer. Enligt vår mening
            bör ett stöd av det allmänna studiebidragets karaktär finnas intill
            studentexamen eller studier, jämför- liga till art eller tid.
            Detta talar för att studiebidragen borde utgå under ytterligare
            ett år, således till 19 år. Denna fråga prövas emellertid inom
            stu- diehjälpsutredningen, som också skall pröva övriga stödformer
            på de aktu- ella studienivåerna liksom givetvis samordningen av
            de olika stödåtgärder- na. Utredningen bör därför få uppdrag att
            skyndsamt pröva här nämnda fråga om höjning av åldersgränsen,
            om möjligt så att en ändring kan träda i kraft från den 1 januari
            1964. Kostnaderna för de ovan nämnda förslagen belöper sig för
            budgetåret 1963/64 till ca 132 milj. kronor. Härav faller ca 127,5
            milj. kronor på höj- ningen av barnbidragen och 4,5 milj. kronor
            på höjningen av de allmänna studiebidragen. För därpå följande
            budgetår, d. v. s. 1964/65, torde kost- naderna sammanlagt utgöra
            ca 250 milj. kronor. Med hänvisning till det ovan anförda hemställes,
            att riksdagen måtte A. 1. besluta att allmänt barnbidrag fr. o.
            m. den 1 januari
          </p>
          <pb facs="riksdagen-motions-pdf/data/1963/mot_1963__ak__658/mot_1963__ak__658-003.pdf"/>
          <fw xml:id="i-U2WsVDjsqwn83SndGoX9uM">
            Motioner i Andra kammaren, nr 658 år 1963 9
          </fw>
          <p xml:id="i-8AnxyZfFWnbu1CNrvL5Awy">
            1964 må utgå med 700 kronor per barn och år och i övrigt på nu
            gällande grunder; 2. till Allmänna barnbidrag för budgetåret 1963/64
            under femte huvudtiteln anvisa ett förslagsanslag av 1074 500
            kro- nor; B. 1. besluta att allmänt studiebidrag fr. o. m. den
            1 januari 1964 må utgå med 60 kronor per elev och månad och i
            övrigt på nu gällande grunder; 2. till Studiebidrag och stipendier
            för budgetåret 1963/64 under åttonde huvudtiteln anvisa ett förslagsanslag
            av 150 000 000 kronor; C. beakta vad i motionen i övrigt anförts;
            samt att vederbörande utskott måtte utarbeta härför erforder-
            ligt författningsförslag.
          </p>
          <p xml:id="i-PKi64hQUKvUSqZ4QXnaE3j" type="date">
            Stockholm den 26 januari 1963
          </p>
          <div xml:id="i-KjwvcfMh2i6ZpjHDQAgf2x" type="signatureBlock">
            <list xml:id="i-CKXx6N7GvpsAV9zcxfQXp1">
              <item xml:id="i-5oYFb9TaQeMF9WTrVBcQmi" who="unknown" type="signature">
                Gunnar Hedlund Lars Eliasson Nils G Hansson i Sundborn i Skegrie
                S
              </item>
              <item xml:id="i-2e9KUtvYhv55nUHhm9T3UF" who="unknown" type="signature">
                G. W. Wahlund Sven Vigelsbo Per Svensson i Stenkyrka Gustaf Svensson
                Harald Larsson Gunnar Larsson i Vä i Hedenäset i Luttra
              </item>
            </list>
          </div>
        </div>
      </div>
    </body>
  </text>
</TEI>
