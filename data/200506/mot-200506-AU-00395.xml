<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-AU-00395">
  <teiHeader>
    <fileDesc>
      <titleStmt>
        <title>Ny ledighetslagstiftning</title>
        <author corresp="i-MJL89J5NnS7c2Vx7JY9Uga">av Anders Wiklund (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny ledighetslagstiftning</title>
          <idno type="rdwebb">GT02A395</idno>
          <rs type="number">A395</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GT02A395/text</ref>
          <ref type="dokument_url_html">http://data.riksdagen.se/dokument/GT02A395</ref>
          <ref type="dokumentstatus_url_xml">http://data.riksdagen.se/dokumentstatus/GT02A395</ref>
          <ref type="doc">http://data.riksdagen.se/fil/7F00F64A-ABB7-4748-A276-1D7C79D8BECF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MJL89J5NnS7c2Vx7JY9Uga</idno>
            <name>Anders Wiklund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4kypQyC7YNweXHu69kJAgf" type="signed"/>
        <correspContext corresp="i-4kypQyC7YNweXHu69kJAgf">
          <note type="signatory" corresp="i-MJL89J5NnS7c2Vx7JY9Uga"/>
        </correspContext>
        <correspAction type="referral" xml:id="i-8uG1gUsN5ixRLuG45fBku5">
          <date when="2005-10-13"/>
        </correspAction>
        <correspAction type="dismissal" xml:id="i-JEBKrHFBSTP4FSUgCPEtSY">
          <date when="2005-10-13"/>
        </correspAction>
        <correspAction type="submission" xml:id="i-BfGgSKCmSgDtDnkkw78Wpg">
          <date when="2005-10-05"/>
        </correspAction>
        <correspAction type="assigned" xml:id="i-AVR9USXNQHWGWedFaYhkbt"/>
        <correspContext corresp="i-AVR9USXNQHWGWedFaYhkbt">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_A_0395/mot_200506_A_0395-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: A395 pnr: v776
          </p>
          <p>
            Motion till riksdagen 2005/06:A395
          </p>
          <p>
            av Anders Wiklund (v)
          </p>
          <p>
            Ny ledighetslagstiftning
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen återkommer med förslag om genomförande
            av Arbetstidskommitténs (Knas) förslag till ny ledighetslagstiftning.
          </p>
          <p>
            Ökat arbetstagarinflytande över arbetstidens längd och förläggning
          </p>
          <p>
            Arbetstidens längd och förläggning påverkar livet både på och
            utanför arbetet. När och hur mycket människor arbetar spelar stor
            roll för deras livssituation. Inflytande över arbetstidens längd
            och förläggning är därför en viktig fråga både för arbetsgivare
            och löntagare. Verksamheternas behov av arbetstimmar kan variera
            av många olika anledningar. Det kan t.ex. bero på säsongsvariationer
            eller handla om återkommande arbetstoppar eller variationer p.g.a.
            orderingång och konjunktursvängningar. Individen har behov av
            att kunna anpassa arbetstiden så att övriga delar av livet fungerar.
            Det måste vara möjligt att kombinera arbete med ansvar för hem
            och bam. Tid och ork skall också finnas för engagemang i samhällsfrågor
            och sociala aktiviteter. För att livspusslet skall gå ihop, främst
            för kvinnor, krävs ett mera jämställt samhälle och arbetsliv där
            det betalda och obetalda arbetet fördelas jämlikt mellan könen.
            Detta ställer frågor om arbetstidens längd och förläggning i förgrunden.
            I dag regleras arbetstidens förläggning i arbetstidslagen som
            är en dispositiv lagstiftning som kan ersättas av avtal. Den lagstadgade
            normalarbetstiden är högst 40 timmar per vecka som kan genomsnittsberäknas
            på 4 veckor om verksamheten kräver detta. Lagen innehåller också
            ett förbud om nattarbete. Om de avtalsslutande parterna inte kommer
            överens om en annan förläggning av arbetstiderna är det lagen
            som gäller, vilket ger arbetstagarna visst inflytande över förläggningen.
            Vill
          </p>
          <pb facs="riksdagen-motions-pdf/data/200506/mot_200506_A_0395/mot_200506_A_0395-002.pdf"/>
          <p>
            2005/06:A395
          </p>
          <p>
            arbetsgivaren förlägga arbetstiden på natten eller variera veckoarbetstiden
            måste denne förhandla och träffa överenskommelse om detta med
            den fackliga organisationen. Så sker också i stor utsträckning.
            Processindustri, sjukvård, transporter, bensinmackar, telefonbanker
            m.fl. bedriver verksamhet dygnet runt. Arbetsgivarna köper ökad
            flexibilitet genom att erbjuda kortare arbetstid och/eller ekonomisk
            ersättning. Arbetstagarna garanteras ett visst inflytande över
            arbetstidens förläggning via avtal och får kompensation (i tid
            eller pengar) för obekväma arbetstider och oregelbundet arbete.
            Nuvarande inflytanderegler har spelat, och spelar ännu, en viktig
            roll för arbetstagarnas möjligheter att påverka sina arbetstider
            och övriga arbetsvillkor. Men samtidigt speglar de delvis gårdagens
            arbetsliv och arbetsorganisation. Förändrade produktions- och
            organisationsmönster har inneburit stora förändringar i = arbetslivet.
            Hierarkiskt uppbyggda arbetsorganisationer där arbetskraften övervakas
            och kontrolleras har fått ge plats för organisationer där verksamheternas
            konkurrenskraft mera bygger på aktiva och självständiga arbetstagare
            som tar utökat ansvar och som kräver motiverade och engagerade
            medarbetare. Samtidigt har ökade lönsamhetskrav i näringslivet
            och resursbristerna i offentlig verksamhet inneburit ett ökat
            antal arbetsplatser som kännetecknas av magra organisationer,
            högt uppdrivet tempo och höga prestationskrav med små möjligheter
            för arbetstagarna att påverka sin arbetssituation. Behov finns
            därför av en ny inflytandelagstiftning som förutom att fylla kollektivets
            behov av inflytande över strategiska verksamhetsbeslut såsom investeringar,
            bemanning, arbetsorganisation m.m. även sätter ökat fokus på individens
            behov av inflytande över sin egen arbetssituation. Inte minst
            gäller detta arbetstagarnas inflytande över sina arbetstider.
            Vänsterpartiet har länge krävt att den arbetsrättsliga lagstiftningen
            skall ses över. Vi har mot bakgrund av den pågående omvandlingen
            av arbetslivet betonat nödvändigheten av en fortsatt demokratisering
            av arbetslivet där de enskilda arbetstagarnas behov av inflytande
            över sitt arbete inte är minst viktigt att förstärka. Sedan 1997
            är Sverige inne i en period av höga och ökande sjuktal. Förutom
            ofärden och lidandet för de enskilda individerna växer även samhällets
            kostnader. Med en ökande andel av arbetskraften utanför arbetslivet
            — undergrävs = förutsättningarna — för = finansieringen = av välfärdspolitiken
            i framtiden. Det finns givetvis inga enkla lösningar på ohälsoproblemen,
            sambanden är komplexa. Aktuell arbetslivsforskning bekräftar dock
            att samband finns mellan den arbetsrelaterade ohälsan och magra
            organisationer med höga prestationskrav och litet inflytande för
            den enskilde arbetstagaren. Bristen på inflytande har blivit en
            riskfaktor för ökad ohälsa i de nya organisationer som växer fram
            i arbetslivet. År 2001 tillsatte regeringen en ny arbetstidskommitté
            (Knas), vars uppdrag var att pröva olika vägar till förkortning
            av arbetstiden samt att lämna förslag på hur dessa skulle kunna
            genomföras. I direktiven beskrivs bakgrunden till kommitténs uppdrag.
            Där framhålls att arbetslivet och arbetsmarknaden under 1990-talet
            genomgått stora förändringar. Massarbetslöshet har ersatts av
            snabbt växande sysselsättning, ökade sjukskrivningstal och fler
            anmälda
          </p>
          <pb facs="riksdagen-motions-pdf/data/200506/mot_200506_A_0395/mot_200506_A_0395-003.pdf"/>
          <p>
            arbetsskador och sjukdomar. Kraftiga besparingar och rationaliseringar
            har bidragit till arbetsmiljöproblemen. Särskilt betonas den ökade
            stressen och hetsen i arbetslivet. Det konstateras vidare att
            arbetstidens längd och förläggning är av stor betydelse för arbetstagarna
            och att forskningen visar att ett ökat inflytande över arbetstiden,
            såväl dess förläggning som längd, för individen kan bidra till
            att minska stressen och därmed uppkomsten av stressrelaterade
            sjukdomar. Det understryks att ökat inflytande för individen måste
            gå att kombinera med effektivitet och flexibilitet i verksamheten,
            eftersom ökat inflytande för individen är nödvändigt om bättre
            förutsättningar för ett utvecklande arbete, ökad hälsa och ett
            mera jämställt samhälle skall kunna skapas. Inom ramen för Arbetstidskommitténs
            (Knas) arbete överlämnades i juni 2002 ett delbetänkande till
            regeringen som innehåller förslag om införande av en ny ledighetslag
            med 5 nya lediga dagar per år samt ett ökat arbetstagarinflytande
            över ledighetens förläggning. Om arbetstagaren så önskar skall
            ledigheten kunna tas ut som timmar. Enligt förslaget skall även
          </p>
          <p>
            semesterdagar överstigande 4 veckor kunna tas ut som timmar.
            Sammantaget skulle arbetstagarna därmed förfoga över minst 80
            timmars ledighet varje år att förlägga enligt önskemål, också
            om önskemålet är att korta den dagliga arbetstiden eller veckoarbetstiden.
            Vänsterpartiet har länge drivit krav på förkortningar av arbetstiden
            och ökat inflytande för arbetstagarna över arbetstidens förläggning.
            Ökat arbetstagarinflytande över arbetstiden är en förutsättning
            både för ett mänskligare arbetsliv och ett samhälle med minskad
            ohälsa och ökad jämställdhet mellan kvinnor och män, och för ökad
            produktion och produktivitet i verksamheterna. En fortsatt demokratisering
            av arbetslivet är en strategisk investering både för samhället
            och arbetsgivarna. Vänsterpartiet menar att Arbetstidskommitténs
            (Knas) förslag om införande av en ny ledighetslag är ett viktigt
            steg i rätt riktning. Riksdagen bör hos regeringen begära förslag
            om detta.
          </p>
          <p>
            Stockholm den 5 oktober 2005 Anders Wiklund (v)
          </p>
          <p>
            2005/06:A395
          </p>
        </div>
      </div>
    </body>
  </text>
</TEI>
