<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00264">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__264/mot_1960__ak__264-001.pdf"/>
      <fw xml:id="i-4sQTACEKCQyzY7HxZ2kQCP">
        Motioner i Andra kammaren, nr 264 år 1960 13
      </fw>
      <div xml:id="i-TLMUdFc6Gd1MjscWZ4CGRn" type="motHeader">
        <div xml:id="i-2WspSouTWdqg4jgtbsAo4q" type="motTitle"/>
        <div xml:id="i-MZ4GeRqzGuR2r1vXocbJHN" type="motSubmissionInfo"/>
      </div>
      <div xml:id="i-SjjJrh2isYYUdsCUgmEzLJ" type="motBody">
        <div xml:id="i-DXnu4KTw32DHcuE4WesE3p">
          <p xml:id="i-2QnTpiDJLfa8yhZAzphBDU">
            Nr 264
          </p>
          <p xml:id="i-U2317AS8xXvvxAMFrmpt4y">
            Av herr Levin, om viss ändring i lagen om ersättning för mistad
            fiskerätt.
          </p>
          <p xml:id="i-TpG7ykAAJ7651yo8na12Vw">
            År 1950 gjordes en genomgripande reform av fiskelagstiftningen.
            Syftet och det huvudsakligaste ändamålet med reformen kan sägas
            ha varit att skapa enklare och mera allmängiltiga bestämmelser
            om rätten till fiske än vad som tidigare gällt. Detta kom att
            innebära att gränserna för enskildas fiskerätt i en del fall utvidgades
            och i andra inskränktes. De som förlorade fiskerätt erhöll genom
            lagen den 1 december 1950 om ersättning för mistad fiskerätt m.
            m. möjlighet att erhålla ersättning härför. Anspråk på sådan ersättning
            skulle anmälas senast den 31 december 1957. I ersättningar för
            mistad fiskerätt har hittills (t. o. m. den 30 juni 1959) inklusive
            rättegångskostnader utbetalats ca 9 miljoner kr. (prop. nr 1/1960,
            bil. 11 s. 338). Då alla krav vid årsskiftet 1957/58 anmälts,
            utgjorde de preciserade anspråken på ersättning i mål som ännu
            ej avgjorts ca 100 mil- joner kr. Samtidigt förelåg emellertid
            ersättningsanspråk som icke precise- rats i över 900 mål. Då även
            dessa blivit preciserade finns det anledning att räkna med att
            summan av de anspråk som riktats mot staten för ersättning för
            mistad fiskerätt i anledning av 1950 års lagstiftning icke kommer
            att understiga 150 miljoner kronor; sannolikt kan man räkna med
            ett total- belopp på ca 200 miljoner kr. Även om de ersättningar,
            som slutligen kommer att utbetalas, blir avse- värt lägre än de
            belopp som yrkas, är det uppenbart att man vid 1950 års reform
            aldrig räknade med ersättningar av den storleksordning som nu
            yrkats och utbetalats. Tredje lagutskottet uttalade sålunda (utl.
            nr 22/1950, s. 24).
          </p>
          <p xml:id="i-5nuNxY7CFNQoocGAALSyaf">
            Vid bedömande av ersättningens storlek bör beaktas att de nya
            reglerna för en och samma rättsägare få både gynnsamma och ogynnsamma
            verk- ningar, och över huvud synes det, på sätt fiskerättskommittén
            framhållit, ej oberättigat att vid uppskattningen av liden skada
            viss hänsyn tages även till de allmänna fördelar i skilda hänseenden
            som den nya lagstiftningen i praktiken må medföra för den ersättningsberättigade.
            I sådana fall då ett fast fiskeredskap till följd av den nya lagstiftningen
            ej kan sträckas lika långt ut som tidigare, bör vid ersättningens
            bestämmande beaktas att åt redskapet, till den längd det fortfarande
            får utsättas, genom 22 8 andra stycket i förslaget till fiskerättslag
            beretts möjlighet till ett star- kare skydd än enligt gällande
            lag, exempelvis genom att under fiskesäsongen störande frifiske
            förbjudes inom visst avstånd från redskapet. Vid bestäm- mandet
            av ersättningen för att strandägare förlorar ensamrätt att fiska
            med fast redskap torde viss hänsyn böra tagas till hans möjlighet
            att med stöd av den allmänna frifiskerätten eller eventuellt efter
            tillstånd av myndighet ändock fortsätta med sitt fiske.
          </p>
          <pb facs="riksdagen-motions-pdf/data/1960/mot_1960__ak__264/mot_1960__ak__264-002.pdf"/>
          <fw xml:id="i-KsLNwyB86Lmfhsmm5pA9Qn">
            14 Motioner i Andra kammaren, nr 264 år 1960
          </fw>
          <p xml:id="i-2GMZydrn4V2PGrygcFkKN7">
            Det torde således ha varit utskottets mening att, om en viss
            fiskerätts- havare samtidigt miste fiskerätt på ett håll och erhöll
            ny fiskerätt på ett annat håll, så skulle han — oavsett om den
            nyvunna fiskerätten utgjordes av ensamrätt till fiske eller en
            vidgad rätt till frifiske — ha ersättning endast för skillnaden
            mellan vad han förlorade och vad han vann. Och var hans vinst
            större än hans förlust skulle han över huvud taget ingen ersättning
            ha. Ersättning skulle med andra ord endast utgå för nettoförlusten.
            En fiske- rättsägare, som tidigare hade enskild fiskerätt vid
            100 meter egen strand och nu mist denna ensamrätt men i gengäld
            fått rätt att fiska fritt icke endast vid sin egen strand utan
            även vid grannarnas strand, som kanske är 5 000 meter, får i allmänhet
            anses ha gjort en vinst som är större än förlusten. Han bör således
            ej vara berättigad till ersättning. Det nu sagda ger uttryck för
            en allmän expropriationsrättslig princip (se t. ex. 9 8 expropriations-
            lagen och 19 8 tredje stycket lagen om allmänna vägar). Att i
            varje fall berörda sakägare hittills icke haft denna grundsats
            klar för sig framgår av det förhållandet, att i ersättning för
            mistad fiskerätt inom Norrbottens och Västerbottens län, i mål
            vari yrkandena preciserats, yrkats över 60 miljoner kr., trots
            att 1950 års reform för just dessa län varit av mycket begränsad
            omfattning. Principen om ersättningens begränsning till nettoförlusten
            har tyvärr icke kommit att inflyta i lagen om ersättning för mistad
            fiskerätt. För att und- vika varje anledning till tveksamhet hos
            myndigheter och allmänhet och då en praxis varigenom ersättning
            utgår efter andra och frikostigare regler får anses stå i strid
            med lagstiftarens intentioner men lagens ord ej utesluter uppkomsten
            av en sådan praxis, finner jag det angeläget att lagen snarast
            bringas i överensstämmelse med dessa intentioner. Eftersom det
            således icke är fråga om att beröva någon hans rätt utan endast
            att nu lagfästa vad som otvivelaktigt avsågs vid lagens tillkomst,
            kan några principiella betänkligheter mot en dylik reform knappast
            resas. Besparingsutredningen har i syfte att nedbringa det allmännas
            kostnader föreslagit en omprövning av fiskerättslagstiftningen.
            Jordbruksministern har emellertid ansett sig icke kunna tillmötesgå
            en dylik begäran (prop. nr 1/ 1960 bil. 11 s. 341). De invändningar
            som han anfört mot en omprövning av lagstiftningen drabbar emellertid
            knappast den ändring som av mig här ovan ifrågasatts. Jag får
            hemställa, att riksdagen måtte besluta sådan ändring av lagen
            om ersättning för mistad fiskerätt, att i lagens första paragraf
            såsom ett tredje stycke tillfogas: ”Vid ersättnings bestäm- mande
            skall beaktas ej blott den förlust av fiskerätt som ägaren vidkännes
            utan även den utvidgning av rätten till fritt eller enskilt fiske
            som ägaren må hava vunnit.”
          </p>
          <p type="date" id="i-6XxTL5wRHYdsGhNTRx6cTU">
            Stockholm den 26 januari 1960
          </p>
          <p type="signatureBlock" id="i-Nk5u36aDsTLwxbZ9Mr5CU4">
            Hans Levin
          </p>
        </div>
      </div>
    </body>
  </text>
</TEI>
