<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00557">
  <teiHeader>
    <fileDesc>
      <titleStmt>
        <title>Norrköpings hamns strategiska betydelse</title>
        <author corresp="i-W6BJ44rcZjp5pD28NhHrCf">av Gunnar Axén m.fl. (m, kd, c, fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Norrköpings hamns strategiska betydelse</title>
          <idno type="rdwebb">GW02T557</idno>
          <rs type="number">T557</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T557/text</ref>
          <ref type="dokument_url_html">http://data.riksdagen.se/dokument/GW02T557</ref>
          <ref type="dokumentstatus_url_xml">http://data.riksdagen.se/dokumentstatus/GW02T557</ref>
          <ref type="doc">http://data.riksdagen.se/fil/40022160-B4BA-437A-B614-70CD989E57BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JheNKdJ5KMCLnZqwH4J5L5" type="signed"/>
        <correspContext corresp="i-JheNKdJ5KMCLnZqwH4J5L5">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="numbering" xml:id="i-4FVoWu1FX1SMCySEYieFm8">
          <date when="2008-10-09"/>
        </correspAction>
        <correspAction type="submission" xml:id="i-3GDujU3Y52BU26ZKfqzj65">
          <date when="2008-10-07"/>
        </correspAction>
        <correspAction type="transfer" xml:id="i-ApTRUiehptQeJUNBk5NjXX">
          <date when="2008-10-06"/>
        </correspAction>
        <correspAction type="assigned" xml:id="i-NENFwu5kni4Q8h2oAESRQR"/>
        <correspContext corresp="i-NENFwu5kni4Q8h2oAESRQR">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-B7JDL7t6isdmcd5cd6MRt">
            Förslag till riksdagsbeslut
          </head>
          <p xml:id="i-JyjTXdePXVRh1cs7QbZsZW">
            Riksdagen tillkännager för regeringen som sin mening vad som
            anförs i motionen om Norrköpings hamns strategiska betydelse.
          </p>
        </div>
        <div type="motContent">
          <head type="h1" xml:id="i-QA22gotJMchbv1kmarhAYr">
            Inledning
          </head>
          <p xml:id="i-TMo8MQUiEBB2vNwHVMFjev">
            Norrköping utgör tillsammans med Linköping navet i den s.k. Fjärde
            storstadsregionen, med omkring 420 000 invånare och ett centralt
            geografiskt läge mellan de tre övriga storstadsregionerna. Inom
            en radie av 20 mil från regionens kärna nås halva Sveriges befolkning
            samt närmare en tredjedel av all industriproduktion. En central
            punkt i regionens konkurrenskraft är dess goda kommunikationer
            och handelsförbindelser.
          </p>
          <p xml:id="i-PSqEtQMrY6PNxwWaBHnsVo">
            Norrköpings hamn är en av landets största fullservicehamnar och
            utgör en viktig knutpunkt, såväl regionalt som nationellt. Det
            finns i dag färdiga förslag och samarbetsplaner gällande hur hamnen
            och den omkringliggande infrastrukturen kan byggas ut för att
            ge Norrköpings hamn en starkare och mer betydelsefull position
            inom den svenska transportsektorn. För att säkerställa att dessa
            planer förverkligas och att varken regionen eller nationen inte
            går miste om viktiga transportresurser önskar vi att det fastslås
            att Norrköpings hamn är en hamn av särskild strategisk betydelse.
            Ett sådant utpekande skulle ge hamnen förtur vid tilldelning av
            bland annat resurser för statliga infrastrukturinvesteringar.
          </p>
          <head type="h2" xml:id="i-QBoJKU3DCcRGHdv9aK5kyM">
            Hamnens verksamhet
          </head>
          <p xml:id="i-4w5yQ4qtPpKw8z66K1Ptve">
            Norrköpings hamn är en s.k. fullservicehamn, vilket innebär att
            den har kapacitet att hantera ett större antal olika varuslag.
            Bland verksamheterna finns containerhamn, oljeterminal, industrikaj
            för Holmen Papers produkter samt en av Europas största anläggningar
            för spannmålsexport. Från hamnen utgår trafik till omkring 90
            transoceana destinationer, varav drygt hälften följer regelbundna
            tidtabeller.
          </p>
          <p xml:id="i-R3Uc8F3kNMyhE8wRLXMQfo">
            Trots att Norrköpings hamn med sina 1 140 000 kvm till ytan redan
            är ett av landets största hamnområden finns det stora möjligheter
            till expansion och utveckling av befintliga verksamhetsområden.
            Det kommunalt helägda driftbolaget Norrköpings Hamn och Stuveri
            AB leder sedan 2007 företaget med målsättningen att utveckla landets
            starkaste fullservicekoncept med förutsättningar att skapa miljö-
            och marknadsmässig bärkraft.
          </p>
          <p xml:id="i-FNBQqxEdLginpuyFdQk9b4">
            De infrastrukturella förutsättningarna för Norrköpings hamn är
            i dag mycket goda, men kan bli bättre. Med rätt prioriteringar
            och fokuseringar kan hamnen bli en av de viktigare transportpunkterna
            i landet. Storstadsregionerna går en problematisk framtid till
            mötes med överbelastade bil- och järnvägsnät. Problemen kommer
            inte att minska så länge de markburna transportalternativen inte
            avlastas. Norrköping har ett strategisk bra geografiskt läge med
            närhet till såväl Storstockholm som övriga Mellansverige. I ett
            led att ytterligare förbättra och stärka förutsättningarna för
            transporter till och från Norrköpings hamn har två åtgärdspaket
            tagits fram av berörda aktörer.
          </p>
          <head type="h2" xml:id="i-HAcxGnjc6Yji66Sftfe2zV">
            Norrköpingspaketet
          </head>
          <p xml:id="i-DB2RE9iWzCtmgxZKCEV58w">
            Norrköpingspaketet är ett samarbetsprojekt mellan Vägverket,
            Banverket, Sjöfartsverket, Luftfartsverket, Länsstyrelsen i Östergötland,
            Regionförbundet Östsam, Norrköpings Transportcentrum AB, Norrköpings
            Hamn och Stuveri AB och Norrköpings kommun.
          </p>
          <p xml:id="i-93hvM2q3dUz5dUfzFhcvqy">
            Inom ramarna för projektet har man identifierat ett antal centrala
            punkter för att ge hamnen förutsättningar att utvecklas maximalt.
            I paketet önskar man bygga en anslutning mellan hamnen och E4,
            för att effektivisera lastbilstransporter till övriga landet och
            minska de tunga transporterna genom Norrköpings stadskärna. Vidare
            understryks det att riksväg 51 mot Finspång och Örebro bör rustas
            upp i Svärtinge för att underlätta transporter till och från viktiga
            aktörer såsom Siemens, SAPA och andra godstyngda verksamheter.
          </p>
          <p xml:id="i-SfQ2EsXn4CMF8NkptGZChs">
            De intermodala transporterna genom Norrköpings hamn förväntas
            öka. Då alltmer gods byter färdmedel under transporterna är viktiga
            satsningar i Norrköpingspaketet en kombiterminal och spåranslutning
            direkt till Södra stambanan. En eventuell godsbangård i anslutning
            till den nya terminalen föreslås också.
          </p>
          <p xml:id="i-UiLG6YWNzfLhfQL7sQctwv">
            Slutligen ryms i paketet en breddad inseglingsränna till hamnområdet
            för att kunna ta emot större fartyg och samtidigt öka godsomsättningen.
          </p>
          <head type="h2" xml:id="i-Dv4R13RgBydrHZG5SaxNfc">
            Östgötapaketet
          </head>
          <p xml:id="i-W8ygKgdXh2k3gbByZtYUZ">
            Regionförbundet Östsam har identifierat en rad viktiga projekt
            inom Östergötlands län för att förbättra regionens tillväxtpotential,
            där Norrköpings hamn ses som en essentiell länk.
          </p>
          <p xml:id="i-WemcSC1L1HUmQ5L3vYkAb6">
            För att hamnen ska kunna fortsätta att växa krävs omfattande
            investeringar. I dagsläget finns såväl omfattande planer som ambitioner
            och riktlinjer för detta, även om rent finansiella resurser saknas.
            Ett utpekande från regeringen av Norrköpings hamn som en särskilt
            strategisk hamn i svensk godstransport skulle kraftigt underlätta
            införskaffandet av behövliga medel för att säkerställa hamnens
            expansion.
          </p>
          <head type="h2" xml:id="i-CHgW8LQ4Zx76Yw1P6WdVfx">
            Hamnens strategiska betydelse
          </head>
          <p xml:id="i-JzKmnz51LZ1nbY36apURrH">
            Mot bakgrund av vad som anförts ovan är det lätt att inse Norrköpings
            hamns strategiska betydelse för såväl regionen som Sverige i stort.
            Hamnen och det logistiska centrum som växer fram runt den är en
            vital pusselbit för såväl Fjärde storstadsregionens expansionsmöjligheter
            som för storstädernas möjligheter att vara fortsatt konkurrenskraftiga
            genom avlastning av väg- och järnvägsnät.
          </p>
          <p xml:id="i-FHK2LgmgoqCkqr1JyA9SU7">
            Statens institut för kommunikationsanalys (Sika), är ett av många
            organ som har pekat ut Norrköpings hamn som en viktig kugge i
            den framtida svenska transportsektorn och spår att dess tillväxt
            till och med år 2010 kommer att vara en av de fyra största i Sverige.
            Vi motionärer vill säkerställa att hamnen ges förutsättningar
            att växa även efter detta. Andra betydelsefulla aktörer som understryker
            Norrköpings hamns roll som en av fyra betydelsefulla svenska intermodala
            noder är Banverket, Vägverket, Luftfartsverket och Sjöfartsverket.
            Hamnen ingår även i den nordiska triangeln och ses av EU som en
            TEN-T-hamn, vilket innebär att den tillsammans med hamnarna i
            Stockholm, Göteborg och Helsingfors ingår i det transeuropeiska
            transportnätverket.
          </p>
          <p xml:id="i-WTMBjta2eSssRRXgyv9mbi">
            I Hamnstrategiutredningens slutbetänkande (SOU 2007:58) pekas
            Norrköpings hamn ut som en av tio hamnar av särskild strategisk
            betydelse för det svenska godstransportsystemet. Betänkandet som
            ska ligga till grund för vilka hamnar som ska prioriteras vid
            statligt finansierade infrastruktursatsningar framhåller främst
            Norrköpings hamns verksamheter kring industriprodukter och energihantering.
            Även om en allt mindre andel av hamnens godsmängd går över kaj
            är den en central punkt i östra Sveriges transportnät. I SOU 2007:58
            beskrivs den omkringliggande landbaserade infrastrukturen som
            förträfflig, vilket gör den till ett konkurrenskraftigt alternativ
            i jämförelse med andra östsvenska hamnar.
          </p>
          <p xml:id="i-WfxA4YPEdSF6Fqw6FT28NY">
            I betänkandet understryks även hamnens betydelse för den Fjärde
            storstadsregionens expansion, samt dess vikt för omkringliggande
            industrier. Norrköpings Hamn är en viktig hamn för godsförsörjning
            till ett stort och växande konsumtionsområde, samtidigt som hamnen
            är viktig för åtskilliga omkringliggande industrier. Hamnens breda
            serviceutbud och stora utvecklingspotential med sin placering
            mitt i en starkt växande region gör hamnen intressant och strategisk
            även ur ett nationellt perspektiv.
          </p>
          <p xml:id="i-52TA8QKWvrfGo9SsvZu2Vn">
            I samarbete med regionala samverkansorgan ska nu fastslås vilka
            hamnar som är av särskild strategisk betydelse och vi anser att
            Norrköpings hamn har en given plats på den listan.
          </p>
        </div>
        <div type="motSignatures">
          <list>
            <item xml:id="i-RC3bVs8RjPWSaehH4xh4tM" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-BaUUdrHYJXF8KsiJjfZg7x" who="i-EFJ93MgPh6dJrzDB1Tt657">
              Yvonne Andersson (kd)
            </item>
            <item xml:id="i-UvMuijQpLLbQeCKAfJXGtJ" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-3bPKcJVJRTa7TdSb2YbRhu" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-KRkSsPoR3oxQkUvrhC7QTS" who="i-SS4MgL3HhkwCjKYAxgBPkd">
              Karin Granbom (fp)
            </item>
            <item xml:id="i-JexWYPuowteaWamPUh7jvS" who="i-Q1WPoNtt1578KMfEZ5TLkK">
              Betty Malmberg (m)
            </item>
            <item xml:id="i-UXm8iVRkMzQpCDRquf2fBh" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
