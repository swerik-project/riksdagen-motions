<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00369">
  <teiHeader>
    <fileDesc>
      <titleStmt>
        <title>Vattenbruk</title>
        <author corresp="i-DF6yJMSNGfT6HwisDSi4qz">av Josef Fransson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vattenbruk</title>
          <idno type="rdwebb">H102MJ369</idno>
          <rs type="number">MJ369</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ369/text</ref>
          <ref type="dokument_url_html">http://data.riksdagen.se/dokument/H102MJ369</ref>
          <ref type="dokumentstatus_url_xml">http://data.riksdagen.se/dokumentstatus/H102MJ369</ref>
          <ref type="doc">http://data.riksdagen.se/fil/33F3C662-76BB-41D8-AD54-31E798C45B4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9jfGyqr2aVVz7EaXtSCejh" type="signed"/>
        <correspContext corresp="i-9jfGyqr2aVVz7EaXtSCejh">
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-QidbYM6NWM4QxEkanRrexg" type="numbering">
          <date when="2013-10-07"/>
        </correspAction>
        <correspAction xml:id="i-JaaVGFScoevEwTr9wY9DSY" type="submission">
          <date when="2013-10-03"/>
        </correspAction>
        <correspAction xml:id="i-4xQWjK8wYi6shhr5CYhB1A" type="transfer">
          <date when="2013-10-02"/>
        </correspAction>
        <correspAction xml:id="i-P5W4WUTvBYg4GrgiPgfgyu" type="assigned"/>
        <correspContext corresp="i-P5W4WUTvBYg4GrgiPgfgyu">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fvgc7ZXwsjZF14s8uSpLT5" type="motHeader"/>
      <div xml:id="i-ENFX1QDoF2TRn8FWE5QAUX" type="motBody">
        <div xml:id="i-TmGuW4VfkorhyehjQP3D2a" type="motProposal" subtype="förslag">
          <head xml:id="i-LQSCxZHmLDQ4BXGL7Ux3tV">
            Förslag till riksdagsbeslut
          </head>
          <p xml:id="i-9Vf13rVyeLZNewkiE4jHUm">
            Riksdagen tillkännager för regeringen som sin mening vad som
            anförs i motionen om att stärka vattenbruket i Sverige.
          </p>
        </div>
        <div xml:id="i-C7MGyYtKsCFuBxAyax7smw" type="motContent">
          <head xml:id="i-NGQizoQofJeyMRUYMrXYuZ" type="h1">
            Motivering
          </head>
          <p xml:id="i-FcLUEN7JA4kzRB1XbhYDqX">
            Sverige har sedan urminnes tider varit en nation med långtgående
            traditioner inom såväl jordbruk som fiske. Vi har stora arealer
            av brukbar mark, enorma kustlandskap och otaliga sjöar. Dock har
            vi aldrig haft något omfattande vattenbruk, vilket är konstigt
            då vi är ett av de länder i världen som har väldigt goda förutsättningar
            för just detta.
          </p>
          <p xml:id="i-EVhyBKjXdRCcbu1C4rUqpo">
            I dagsläget ligger Sverige på efterkälken när det gäller en av
            världens mest växande näringar, nämligen vattenbruket. Odling
            av fisk har aldrig förekommit i större skala inom Sverige. Odling
            av blötdjur är kanske desto mer bekant för de flesta svenskar.
            Många av de kräftor vi äter i Sverige är odlade i just svenska
            dammar. Trots detta har vattenbruket i Sverige inte vuxit till
            ens en bråkdel av den betydelse den kunde ha haft eller borde
            ha. På 80-talet påbörjades statligt organiserade satsningar inom
            forskning och utveckling för att främja det svenska vattenbruket.
            Dessa fick dock gå i stå med tiden och idag återstår knappt mer
            än symboliska rester av dessa projekt. Ett tragiskt resultat av
            något som annars hade kunnat vara en nationellt och internationellt
            lukrativ marknad. Vattenbruket har nämligen många fördelar, inte
            minst för det faktum att det producerar mat.
          </p>
          <p xml:id="i-3GCnkwAZZocwy934Qu28je">
            Världens befolkning växer så det knakar, och i takt med befolkningen
            ökar behovet av animaliska produkter. Enligt FAO (Food and Agriculture
            Organization of the United Nations) beräknas den globala konsumtionen
            av fisk att öka med 36 procent mellan 2002 och 2015, eller 8 procent
            per år. På längre sikt kommer den med all sannolikhet att öka
            ännu mer. Förutsätter man att de flesta utvecklingsländer så småningom
            närmar sig västerländska konsumtionsnivåer, kommer behovet att
            öka med hundratals procent. Den ökande konsumtionen av fisk utgör
            en av de större utmaningarna för världssamfundet under överskådlig
            framtid. Behovet ökar medan bestånden minskar i rasande takt.
            Redan nu minskar beståndet av i stort sett alla arter av matfisk
            och flera av dem är redan gravt utfiskade eller på gränsen till
            utrotning. 52 av de 110 miljoner ton fisk som konsumerades i världen
            2006 var odlad, en andel som går att utöka väsentligt.
          </p>
          <p xml:id="i-F7c4tW2DYqjHRSV2RmycXN">
            De resurs- och miljömässiga fördelarna med fiskodling är mycket
            avsevärda då fiskodling har en av de lägsta foderomvandlingsfaktorerna
            för någon animalisk produkt. Med andra ord krävs det förhållandevis
            lite foder för att producera fisk jämfört med andra köttprodukter,
            såsom fläsk och oxkött. Även musslor är utmärkta odlingsalternativ,
            som dessutom bidrar till att rena sjöar och vattendrag på de närsalter
            som kan vara en eventuell bieffekt av fiskodling. Musselodling
            i form av så kallade närsaltfällor är inte bara ett verktyg för
            att kompensera för eventuella utsläpp av närsalter från fiskodling,
            utan utgör i sig ett strategiskt medel för att på sikt rejält
            höja kvaliteten i våra svenska sjöar och hav. Såväl fisk som skaldjur
            är dessutom mycket rika på näring i form av protein och den livsviktiga
            fettsyran omega-3.
          </p>
          <p xml:id="i-8auGT65imEKDrUYgU5ULBB">
            Sammantaget är vattenbruk ett starkt sätt för att producera näringsrik,
            resurseffektiv och miljövänlig mat, och Sverige har bättre förutsättningar
            än de flesta att bygga en effektiv industri kring det. Ett välutvecklat
            vattenbruk skulle sedermera innebära många nya arbetstillfällen.
            Den blygsamma produktion Sverige bedriver i dagsläget omsätter
            ca 400 helårsarbeten. Hade produktionen varit proportionerligt
            lika omfattande som den i Norge, så hade det inneburit tusentals
            fler arbetstillfällen för landet. Som en ekonomisk jämförelse
            kan det nämnas att fiskodlingen i Norge genererar exportinkomster
            runt 17 miljarder norska kronor.
          </p>
          <p xml:id="i-VTaNPqHQtmKDf4i4XA7tia">
            I mars 2009 släpptes SOU 2009:26, Det växande vattenbrukslandet
            . Rapporten redogör för en rad åtgärder för att nå en expansion
            av vattenbruket i Sverige. Om utredningen följs och leder till
            en ökad produktion på 50 000 ton per år, från ca 9 600 i dagsläget,
            beräknas det innebära 1 100 heltidsanställningar till kostnaden
            av 60 mkr under fem år. En förhållandevis liten insats i jämförelse
            med de enorma resurser som ofta läggs på sysselsättningspolitik.
            Näringen kommer på sikt dessutom med all säkerhet att generera
            många fler arbetstillfällen i form av kringverksamheter. Till
            detta kommer även FoU som kommer att gynna den egna branschen
            men även också på sikt ge fördelar till andra delar av vetenskapen.
            Inte minst då för vår förståelse av genteknik och marina ekosystem.
            Allt detta förutsätter dock att det sker en hel rad förändringar
            i statens och samhällets sätt att se på vattenbruk. För statens
            del gäller det att undanröja och förenkla de – framförallt byråkratiska
            – hinder som i dagsläget utgör en onödig anledning till att många
            företagare och investerare väljer bort att satsa på en bransch
            som i andra delar av världen utgör en betydande del av ekonomin.
            Ska en näringsidkare i Sverige starta upp ett vattenbruk behöver
            han i dagsläget ofta ha att göra med ett flertal olika myndigheter,
            länsstyrelser och kommuner för att få det lagstadgade tillståndet
            till vattenbruk. Ofta sker kontakten mellan dessa myndigheter
            dåligt, något som resulterar i långa handläggningstider. Utbildningen
            bland regionala och kommunala tillsynsmän och kontaktpersoner
            är även den ofta dålig, inte sällan så pass att den enskilda företagaren
            besitter mer kunskap på området än tillsynsmännen. Dessutom går
            också verksamheten in under flera olika lagstiftningar och reglementen,
            vilket gör det väldigt snårigt för den enskilde företagaren att
            sätta sig in i desamma. Att tillstånden dessutom utgår ifrån olika
            lagstiftningar, såsom fiskelagen och miljöbalken, gör att de kan
            överklagas till flera domstolsinstanser samtidigt, något som är
            onödigt. Handläggningstiderna på länsstyrelserna varierar också
            kraftigt och det tar på sina ställen uppemot ett år att gå igenom
            det byråkratiska maskineriet. Sammantaget innebär dessa hinder
            att det för den enskilde kan ta flera år att få till ett tillstånd.
            En central styrning av ansökan om tillstånd för vattenbruk är
            ett måste för att få igång näringen.
          </p>
          <p xml:id="i-N77ShM2koWUt9hTkz7pSMc">
            Forskning och utveckling är en fundamental del av ett starkt
            vattenbruk. Tyvärr ser många forskare det i dagsläget som utsiktslöst
            att söka medel till vattenbruksrelaterad forskning. Statens ovilja
            att finansiera forskning gör det dessutom omöjligt att söka EU-bidrag
            för verksamheten, eftersom medel från Europeiska fiskerifonden
            förutsätter statlig medfinansiering. En av de starkast bidragande
            faktorerna till vattenbrukets framgångar i Norge, är det nära
            samarbete som skett mellan statlig och privat FoU samt de enskilda
            företagen inom branschen.
          </p>
          <p xml:id="i-3Y5c5qVDPrqWhmmzEPRiBC">
            Det är dock inte bara från statligt håll som det krävs bättring.
            Näringsliv och invånare i landet måste också ges en bättre insikt
            i vattenbrukets många aspekter. Trots att nästan hälften av all
            fisk vi äter är odlad, så infinner sig diskussioner om vattenbruk
            knappt alls i den allmänna debatten.
          </p>
          <p xml:id="i-6ECiZq234Se3daUFVKVjNs">
            Sverige befinner sig i dagsläget i en unik position när det gäller
            att utvidga sitt vattenbruk. Vi har en utmärkt geografi för att
            bedriva små och stora vattenbruk i våra hav, sjöar och andra vattendrag.
            Vi har kapitalstarka investerare i landet som nog gärna hade gett
            sig in i branschen om där bara fanns en reell möjlighet att bedriva
            näringsverksamhet utan alla de snåriga byråkratiska hinder som
            finns idag. Vi har dessutom bra förutsättningar att inte bara
            dra lärdom av, utan också bedriva samarbete med våra framgångsrika
            nordiska grannländer på området. Men mest av allt så har vi stora
            ekonomiska och miljömässiga fördelar att dra utav en utvidgad
            satsning på ett svenskt vattenbruk.
          </p>
        </div>
        <div xml:id="i-HQXodcPdTd6p6XKnAtTzWj" type="signatureBlock">
          <list xml:id="i-U1pKVx1pWNUiMe2FbvUmW3">
            <item xml:id="i-PtKyHJX11YpuMNP6zS7bZd" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
            <item xml:id="i-7fhTV6d6f3E25omi6RdK1r" who="i-Uj8BaU1ExHbpKGVGx2k7Ed" type="signature">
              Mikael Jansson (SD)
            </item>
            <item xml:id="i-9ozFbCkZ9cpWSbLKFCyY3y" who="i-G6h5eGLouuQFhsrn32jgsV" type="signature">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
