<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00019">
  <teiHeader>
    <fileDesc>
      <titleStmt>
        <title>med anledning av prop. 2008/09:187 Genomförande av tjänstedirektivet</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:187 Genomförande av tjänstedirektivet</title>
          <idno type="rdwebb">GW02N19</idno>
          <rs type="number">N19</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N19/text</ref>
          <ref type="dokument_url_html">http://data.riksdagen.se/dokument/GW02N19</ref>
          <ref type="dokumentstatus_url_xml">http://data.riksdagen.se/dokumentstatus/GW02N19</ref>
          <ref type="doc">http://data.riksdagen.se/fil/D3312F8B-7534-4819-82EB-72A8063BCC4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Q1isadMBzppZaetQCEQgXY"/>
        <correspContext corresp="i-Q1isadMBzppZaetQCEQgXY">
          <ref>Proposition 2008/09:187</ref>
        </correspContext>
        <correspAction xml:id="i-RL8eAiVwh7ixkSMXQWxgCn" type="signed"/>
        <correspContext corresp="i-RL8eAiVwh7ixkSMXQWxgCn">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction type="referral" xml:id="i-EzbqzahJ7Jz1ycbZ4NV9FX">
          <date when="2009-06-22"/>
        </correspAction>
        <correspAction type="dismissal" xml:id="i-C2ua3gEEaDTqusLLFup2zq">
          <date when="2009-06-18"/>
        </correspAction>
        <correspAction type="dismissal" xml:id="i-8uMGgAzXq3soHbUUK4Uvrb">
          <date when="2009-06-18"/>
        </correspAction>
        <correspAction type="submission" xml:id="i-3oLxam62jRpNa75o2hEVcR">
          <date when="2009-06-17"/>
        </correspAction>
        <correspAction type="transfer" xml:id="i-7Yio83YzfGMLXu5TtRRddS">
          <date when="2009-06-16"/>
        </correspAction>
        <correspAction type="assigned" xml:id="i-LXb4Nk1xKkvSxJbD4zVUrA"/>
        <correspContext corresp="i-LXb4Nk1xKkvSxJbD4zVUrA">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-H8K4GN8Fz9atRCfsqNkSQJ">
            Förslag till riksdagsbeslut
          </head>
          <list style="ol">
            <item xml:id="i-JuNrMfKNX86yY11aR5AcyM">
              Riksdagen tillkännager för regeringen som sin mening vad som
              anförs i motionen om att det av utländska företag och näringsidkare
              med verksamhet i Sverige ska krävas en behörig företrädare i landet.
            </item>
            <item xml:id="i-NTtZVptrBCwpSRGmYeXeJW">
              Riksdagen tillkännager för regeringen som sin mening vad som
              anförs i motionen om att det i lagen om tjänster på den inre marknaden
              uttryckligen ska framgå att arbetsrätten inte omfattas av direktivet.
            </item>
            <item xml:id="i-KHoQBKGAkCcWgNQPZUwibh">
              Riksdagen tillkännager för regeringen som sin mening vad som
              anförs i motionen om att konsekvenserna av de nya reglerna om
              tyst beviljande måste följas upp.
            </item>
          </list>
        </div>
        <div type="motContent">
          <head type="h1" xml:id="i-MvVdcvutbjTL3MTtSoaMJu">
            Motivering
          </head>
          <p xml:id="i-Tp614iDXA8UkCYG9PKq2M9">
            Tjänstedirektivet är resultatet av ett hårt fackligt och politiskt
            arbete som avstyrt avarterna i kommissionens ursprungliga förslag.
            Förutsättningarna finns nu för att direktivet leder till större
            möjligheter för svenska företag och nya jobb. Tjänstesektorn står
            för tre fjärdedelar av förädlingsvärdet i ekonomin, och tillväxten
            har under de senaste tio åren varit mycket hög. Tjänsteexporten
            står dock bara för en fjärdedel av den totala handeln mellan EU:s
            länder, och tjänstedirektivet kan därmed bidra till en ökad tjänstehandel
            och större affärsmöjligheter för svenska företag. Ökad rörlighet
            och integrering av tjänstesektorn är av stor betydelse för ökad
            konkurrenskraft, tillväxt och nya jobb i Sverige och övriga EU.
          </p>
          <p xml:id="i-FKurqHqGzQVg2AmmWuRUPB">
            För att handeln med tjänster ska fungera är det viktigt att olika
            länders modeller på arbetsmarknaden respekteras. Regeringen har
            dock inte tagit hänsyn till bestämmelserna i direktivet om att
            regelverket inte ska påverka det arbetsrättsliga området. Tvärtom
            innebär regeringens proposition en förnyad oklarhet om kollektivavtalens
            ställning och direktivets tillämpning. Dessutom innebär regeringens
            förslag till genomförande av direktivet att de fackliga organisationernas
            rätt till förhandling kränks. Detta riskerar hela kollektivavtalsmodellen.
            Vi anser att det även efter genomförandet av tjänstedirektivet
            måste finnas en behörig företrädare för utländska företag och
            näringsidkaren på plats i Sverige som är behörig att förhandla
            med facket. Detta är avgörande för att kollektivavtalsmodellen
            ska fungera i praktiken.
          </p>
          <p xml:id="i-NVUYx5kvEoqHQw6tXULNji">
            När nu tjänstedirektivet ska bli svensk lag visar regeringen
            alltså att man inte lever upp till sitt tal om vikten att värna
            den svenska arbetsmarknadsmodellen. Vi föreslår därför i huvudsak
            två ändringar. För det första att det även framöver ska vara praktiskt
            möjligt för arbetstagarorganisationerna att förhandla med de utländska
            företag och näringsidkare som bedriver verksamhet i Sverige. Och
            för det andra att den horisontella lagen justeras så att det tydligt
            framgår att arbetsrätten inte ska påverkas.
          </p>
          <head type="h2" xml:id="i-3bFCRB7J5oV35HcwzTnDs7">
            Krav på behörig företrädare säkrar förhandlingsrätten
          </head>
          <p xml:id="i-TfBwm5YvkLJWN58BdhsUgd">
            Regeringen föreslår att kravet i filiallagens 2 § på en i Sverige
            bosatt föreståndare för fysiska näringsidkare som inte är bosatta
            i Sverige tas bort inom EES-området. Detta innebär att de fackliga
            organisationernas förhandlingsrätt urholkas genom att det i dessa
            fall inte längre kommer att finnas någon motpart att föra förhandlingar
            med. I filiallagen (1992:160) föreskrivs att ett utländskt företag
            ska bedriva verksamhet i Sverige genom filial (2 § första stycket).
            Detta är inte ett absolut krav. Utländska företag kan välja att
            bedriva verksamhet i Sverige genom dotterbolag eller genom en
            agentur. Filialen ska stå under ledning av en verkställande direktör
            (8 §). Vd:n ska vara bosatt inom EES-området (9 §). Om Vd:n inte
            är bosatt i Sverige ska det utländska företaget anmäla en delgivningsbar
            person till Bolagverket (10 § andra stycket).
          </p>
          <p xml:id="i-4Q3Wvt5ZpiHm8gkJLF4g25">
            Om verksamheten inte bedrivs av ett företag utan av en enskild
            näringsidkare gäller att utländska medborgare eller utomlands
            bosatta svenskar är skyldiga att ha en i Sverige bosatt föreståndare
            med ansvar för den verksamhet som bedrivs här (2 § andra stycket).
          </p>
          <p xml:id="i-8KD7b4s6wMPUPHrG7gcFbK">
            Det är den fysiska närvaron av en behörig person inte var denna
            person är bosatt som är det viktiga. Kravet på en föreståndare
            som är bosatt i Sverige har fram till nu, i brist på annan reglering,
            tillförsäkrat att en behörig person finns att tillgå i Sverige.
            Nu föreslår regeringen att detta krav tas bort utan att det ersätts
            med något annat. De fackliga organisationerna har därför framhållit
            till regeringen att det är mycket viktigt att det finns regler
            som säkerställer att utländska företag och näringsidkare som är
            verksamma i Sverige har en behörig person på plats i Sverige,
            en person som kan förhandla om och träffa kollektivavtal och företräda
            företaget i frågor om lön och andra anställningsvillkor. Det var
            också den linje som den dåvarande socialdemokratiska regeringen
            drev under förhandlingarna om tjänstedirektivet. Det direktiv
            som slutligen antogs anger också tydligt att arbetsrätten och
            rätten att förhandla om, ingå och tillämpa kollektivavtal samt
            vidta stridsåtgärder inte ska påverkas av tjänstedirektivet. De
            skrivningar som begränsade utrymmet att ställa krav på en behörig
            företrädare försvann. Regeringens förslag, som medför att det
            inte kommer att kunna ställas krav på utländska företag och näringsidkare
            att en behörig person finns på plats i Sverige för att förhandla
            och träffa kollektivavtal med facket, strider mot grundläggande
            fackliga rättigheter såsom rätten till förhandling.
          </p>
          <p xml:id="i-2jt6jawTrcsLNT9neFBLrp">
            Regeringens förslag innebär sammanfattningsvis att verksamhet
            kommer att kunna bedrivas i Sverige utan att det finns någon behörig
            person på plats i landet till vilken facket kan överlämna förhandlingsframställningar,
            framställa krav på kollektivavtal och genomföra förhandlingar
            om löner och anställningsvillkor. Därmed påverkar det även arbetsrätten
            i strid med tjänstedirektivets artikel 1 punkt 6 och 7 samt skäl
            14 om att direktivet inte ska påverka arbetsrätten eller förhållandet
            mellan arbetsgivare och arbetstagare. Regeringens förslag står
            också i strid med bl.a. ILO-konvention nr 98 om organisationsrätten
            och den kollektiva förhandlingsrätten (särskilt artikel 4).
          </p>
          <p xml:id="i-Er2nqCq3b94HzfQ42PTDRo">
            Till skillnad från regeringen ser vi det som mycket viktigt att
            värna den svenska kollektivavtalsmodellen genom att det finns
            en företrädare för utländska företag och näringsidkare i Sverige
            som är behörig att företräda dem i förhållande till arbetstagare
            och arbetstagarorganisationer i frågor som rör förhållandet mellan
            arbetsgivare och arbetstagare.
          </p>
          <p xml:id="i-4pH3Yertj8fWvyzvVb4RMn">
            Förekomsten av en behörig företrädare är viktig inte bara för
            att värna arbetstagarnas rättigheter. De förändringar vi föreslår
            är också ägnade att motverka att svenska företag missgynnas i
            förhållande till utländska, att främja en fungerande tjänstemarknad,
            skydda konsumenterna samt möjliggöra en effektiv tillsyn och kontroll
            av t.ex. hälso- och miljöföreskrifter, skattebestämmelser och
            arbetsmiljöföreskrifter. Inte minst är det viktigt att genom bibehållna
            kontrollmöjligheter bekämpa ekonomisk brottslighet.
          </p>
          <p xml:id="i-VvCWgAW5SFoUXVxfwAmU2Q">
            Av dessa skäl avvisar vi regeringens föreslagna ändring i filiallagen
            och föreslår i stället att det nuvarande bosättningskravet ersätts
            med en bestämmelse som medför krav på att det på plats i Sverige
            ska finnas någon som är behörig att företräda utländska företag
            och näringsidkare i förhållande till arbetstagare och arbetstagarorganisationer,
            affärspartner, tjänstemottagare, domstolar och myndigheter. Detta
            förenklar också genom att man slipper olika regelsystem beroende
            på om företaget är baserat inom EES-området eller utanför detta.
            Vi anser att det är angeläget att frågan om en behörig företrädare
            får en snabb lösning. Det saknas anledning att avvakta en eventuell
            utredning av andra delar av filiallagen.
          </p>
          <head type="h2" xml:id="i-X4a9mPLJXd7zRCNijpzLyV">
            Tydliggör att arbetsrätten inte omfattas av tjänstedirektivet
          </head>
          <p xml:id="i-2FrDAZE27MZ9y6hZs4ASyy">
            Förutom ändringar i befintliga lagar föreslår regeringen också
            en horisontell lag, lagen om tjänster på den inre marknaden. Denna
            lag inleds med en målsättningsbestämmelse som hänvisar till tjänstedirektivets
            allmänna principer, etableringsfriheten och friheten att tillhandahålla
            tjänster. I denna portalparagraf anser vi att det tydligt måste
            framgå att arbetsrätten inte påverkas av tjänstedirektivet.
          </p>
          <p xml:id="i-N8r5e3ZpNCLHxSe4kz4XBT">
            I tjänstedirektivet, artikel 1 punkt 6 och 7, framgår nämligen
            tydligt att direktivet inte ska påverka arbetsrätten, dvs. sådana
            rättsliga eller avtalsreglerade bestämmelser om anställningsvillkor,
            arbetsförhållanden, inbegripet hälsa och säkerhet på arbetsplatsen,
            samt förhållandet mellan arbetsgivare och arbetstagare . Direktivet
            ska inte heller påverka rätten att förhandla om, ingå och tillämpa
            kollektivavtal samt att vidta stridsåtgärder . Vidare framgår
            tydligt av artikel 4 punkt 7 jämfört med artikel 14 att regler
            som fastställts i kollektivavtal som arbetsmarknadens parter förhandlat
            fram inte kan vara otillåtna krav i direktivets mening.
          </p>
          <p xml:id="i-A3kNggqiKEab7jLJjtLYJ6">
            Vi delar de fackliga centralorganisationernas uppfattning att
            dessa mycket viktiga delar av direktivet också bör framgå av den
            svenska lagstiftningen. Det är av största vikt att det undantag
            för arbetsrätten som återges såväl i tjänstedirektivets skäl som
            i dess artiklar upprätthålls i praktiken när direktivet ska genomföras.
            Därför bör det också tydligt framgå av lagen om tjänster på den
            inre marknaden att innebörden i direktivet är att arbetsrätten
            inte påverkas samt att regler i kollektivavtal inte anses som
            otillåtna krav i direktivets mening.
          </p>
          <head type="h2" xml:id="i-DhFeaodxbjfATQKki1wsV9">
            Stupstocksregel kräver uppföljning
          </head>
          <p xml:id="i-AGyYVGYbGMMrBVLgjhDsx3">
            Eftersom reglerna om tyst beviljande eller s.k. omvända stupstocksförfarandet
            innebär en nyhet i svensk förvaltning är det svårt att förutse
            deras konsekvenser. De nya reglerna om tyst beviljande behöver
            därför följas upp. Myndigheterna måste ha resurser att hålla uppsatta
            tidsfrister så att viktiga samhällsintressen tillgodoses.
          </p>
          <head type="h2" xml:id="i-NeLK6xbVfqz5eN7uw9e4JE">
            Samtidigt genomförande av direktivet
          </head>
          <p xml:id="i-W4sk1SCiATk54jrTYbhsJc">
            Det är i dagsläget oklart i vilken utsträckning tjänstedirektivet
            faktiskt kommer att träda i kraft som planerat, och indikationer
            finns på att flera länder inte klarar av att hålla tidtabellen.
            Detta vore mycket olyckligt för såväl svenska företags som EU:s
            konkurrenskraft. Vi förutsätter därför att den svenska regeringen
            under ordförandeperioden aktivt driver på för att direktivet ska
            träda i kraft gemensamt i samtliga medlemsstater.
          </p>
        </div>
        <div type="motSignatures">
          <list>
            <item xml:id="i-URKyXruFP9Zi2YAa6dfQJf" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-RarGC75CQHszjFyw1nLJpn" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-6qbWS75JddCWEbiEYKsyjn" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-T3bYUtH3BRnL5hiopRTqjQ" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-25Kw18SKGUD1eYgqXRgekJ" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-J3yAUF1S53KXvaS271FSYU" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-JTNUw8ni8P4UNBNbcVGEyY" who="i-UWLD5TVGMyVqBBWEHyJtqL">
              Renée Jeryd (s)
            </item>
            <item xml:id="i-AhBHmxqPqv3q67ZhfaLX7t" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-LrbMFSCsE5NTfHwj9L9zst" who="i-122QwSSpyGJQiTJjmrUJCM">
              Krister Örnfjäder (s)
            </item>
            <item xml:id="i-2attmimWZWDSZbv89DpHGs" who="i-MVzhVeKwRGmjHjHoSrReg9">
              Börje Vestlund (s)
            </item>
          </list>
        </div>
      </div>
    </body>
  </text>
</TEI>
