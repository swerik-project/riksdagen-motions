<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-KU-00330">
  <teiHeader>
    <fileDesc>
      <titleStmt>
        <title>Homosexuellas rättigheter</title>
        <author corresp="i-XXuTUfCrSzD7sKMdyYtEft i-J74sVAjCTSxzD8rbnxRRA i-XXuTUfCrSzD7sKMdyYtEft i-J74sVAjCTSxzD8rbnxRRA">av Sofia Jonsson och Åsa Torstensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuellas rättigheter</title>
          <idno type="rdwebb">GM02K330</idno>
          <rs type="number">K330</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GM02K330/text</ref>
          <ref type="dokument_url_html">http://data.riksdagen.se/dokument/GM02K330</ref>
          <ref type="dokumentstatus_url_xml">http://data.riksdagen.se/dokumentstatus/GM02K330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XXuTUfCrSzD7sKMdyYtEft</idno>
            <name>Sofia Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <name>Åsa Torstensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-XXuTUfCrSzD7sKMdyYtEft</idno>
            <name>Sofia Jonsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-J74sVAjCTSxzD8rbnxRRA</idno>
            <name>Åsa Torstensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UvDqjgRvx3L7MPDrMDZJ6Z" type="signed"/>
        <correspContext corresp="i-UvDqjgRvx3L7MPDrMDZJ6Z">
          <note type="signatory" corresp="i-XXuTUfCrSzD7sKMdyYtEft"/>
          <note type="signatory" corresp="i-J74sVAjCTSxzD8rbnxRRA"/>
          <note type="signatory" corresp="i-XXuTUfCrSzD7sKMdyYtEft"/>
          <note type="signatory" corresp="i-J74sVAjCTSxzD8rbnxRRA"/>
        </correspContext>
        <correspAction xml:id="i-DwVFievYtFDeppxTpvGThE" type="referral">
          <date when="1998-11-03"/>
        </correspAction>
        <correspAction xml:id="i-2G37WECN1L1fViEXT4TWQP" type="dismissal">
          <date when="1998-11-03"/>
        </correspAction>
        <correspAction xml:id="i-NN7wPYCBhmKye8tnw4hScY" type="submission">
          <date when="1998-10-28"/>
        </correspAction>
        <correspAction xml:id="i-Wz2BMWauPnno541JQ1uZvz" type="referral">
          <date when="1998-11-03"/>
        </correspAction>
        <correspAction xml:id="i-9BVy1XrbW1RJpQbk5Hyy2B" type="dismissal">
          <date when="1998-11-03"/>
        </correspAction>
        <correspAction xml:id="i-J75BwYnsKfXy1hmfFNts1Z" type="submission">
          <date when="1998-10-28"/>
        </correspAction>
        <correspAction xml:id="i-VcSDsc5x9PkyK18kAuympu" type="assigned"/>
        <correspContext corresp="i-VcSDsc5x9PkyK18kAuympu">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_k_0330/mot_199899_k_0330-0001.pdf"/>
      <div xml:id="i-UCB4MD38Wh9FzPMPdYSce6" type="motHeader">
        <div xml:id="i-W5dAPZzhdjL5bHGfKk5yMi" type="motTitle"/>
        <div xml:id="i-9PEUp1MghNf2yYpBxntJcK" type="motSubmissionInfo"/>
      </div>
      <div xml:id="i-P9MuyKwsjRXJSVKP1mfWF5" type="motBody">
        <div xml:id="i-GVbZ3Ay2FNJ3ckEYekp9vK">
          <p xml:id="i-TdfB9bnGEjEV9ACTgJCiXH">
            1998/99 K330 K330
          </p>
          <p xml:id="i-CoVwBRjLqB7WEuuwyiTcoC">
            Motion till riksdagen 1998/99:K330
          </p>
          <p xml:id="i-AsGwqJkdVcwekkra3Rm21G">
            av Sofia Jonsson och Åsa Torstensson (c) Homosexuellas rättigheter
          </p>
          <p xml:id="i-EEk5oNfhBPePNjpuHTSTE2">
            Respekten för människors lika värde och rättigheter är grunden
            för ett samhälle byggt på demokratins och humanismens grund. Varje
            människa bär på sina unika, individuella egenskaper. De ger tillsammans
            människans okränkbara värde. Det finns ingen människa som uppfyller
            en förutbestämd och utstakad norm. Alla människor är olika. Intolerans
            mot olikheter bland enskilda människor och grupper av människor
            riskerar till sist att bli en intolerans som kan vändas mot vem
            som helst. Det undergräver demokratins jordmån och förråar hela
            samhällsklimatet. Därför är tolerans ett livsavgörande värde för
            alla människor i samhället, och ett gemensamt värde att försvara.
            Många starka krafter i samhället bidrar till att öka förståelsen
            och toleransen i vårt samhälle. Ett exempel är att inställningen
            till homosexualitet i många avseenden blivit alltmer självklar,
            öppen och positiv. Samtidigt finns det dock tendenser till att
            angreppen mot homosexuella blivit allt råare i vårt land, precis
            som i många andra länder. Det är extrema grupper — främst nazistiska
            — som allt oftare riktar sina attacker mot homosexuella. Det finns
            ett flertal exempel, både i Sverige och andra länder, där nazister
            mördar eller förföljer människor p g a homosexualitet. Det cirkulerar
            i dessa extrema organisationer skrifter som här uppmanar till
            förföljelse av homosexuella.
          </p>
          <p xml:id="i-DjtBKXDPujVWwf5MTMFHea">
            Hets mot folkgrupp
          </p>
          <p xml:id="i-PygMQkZpAyQw6as9mFhnDS">
            Säpos kartläggning av den politiskt motiverade brottsligheten
            i Sverige 1997 visar att homosexuella är utsatta för en stor mängd
            riktade brott, vars motiv är att kränka den enskilda människan
            för hennes sexuella läggning. Brotten varierar i allvar från förolämpning
            och olaga hot till misshandel och mord. Dessa uppgifter stämmer
            väl överens med den kriminologiska studie som publicerades på
            initiativ av Folkhälsoinstitutet 1996 (rapport 1996:84), och där
            resultatet pekade på att var fjärde homosexuell man eller kvinna
            hade blivit utsatt för brott på grund av sin sexuella läggning.
            Inom den nazistiska rörelsen publiceras mängder av material som
            på olika sätt hetsar mot homosexuella och förnekar homosexuella
            deras existens- berättigande. Personer som dömts till fängelse
            för mord på homosexuella betraktas som hjältar och martyrer i
            kampen för den nazistiska ideologin. Som exempel på material som
            hetsar mot homosexuella kan nämnas tid- skriften "Siege" för ökat
            våld mot homosexuella", publicerad i nazistkretsar i
          </p>
          <pb facs="riksdagen-motions-pdf/data/199899/mot_199899_k_0330/mot_199899_k_0330-0002.pdf"/>
          <p xml:id="i-5CRTvaRDJsYYNQknndnfW5">
            Göteborg, eller den Västeråsbaserade nazistgruppen Wasa 80:s
            tidning där man kan läsa artiklar med rubriker som "Homosexuella
            har inte rätt att leva". Just den sistnämnda tidningsartikeln
            hittades hemma hos den unga nazist som 1995 dödade den homosexuelle
            ishockeyspelaren Peter Karlsson med 64 knivhugg. Det är denna
            koppling mellan hat och brott, mellan ord och handling, som är
            det verkligt allvarliga med den nazistiska hetsen mot homosexuella.
            Genom att homosexuella, som de enda av nazisternas ideologiska
            hatobjekt, inte är nämnda i bestämmelsen om hets mot folkgrupp
            kan denna bestämmelse sägas fungera som en signal åt nazisterna
            om vart de bör rikta sina aggressioner för att undgå straff. En
            utvidgning av bestämmelsen om hets mot folkgrupp, så att den också
            skyddar homo- och bisexuella, är alltså en nödvändig åtgärd i
            arbetet mot den nazistiska brottsligheten. Enligt en kartläggning
            redovisades i ett KU- betänkande (1995/96:KUB8) att sådan lagstiftning
            finns i Spanien, Tyskland, Irland, Danmark, Nederländerna och
            Norge. Mot en lagändring har anförts att den skulle bli en motiverad
            inskränkning i tryck- och yttrandefriheten. Erfarenheterna från
            t ex Danmark och Norge visar dock att några sådana problem inte
            finns. En annan invändning har varit att vissa homosexuella inte
            skulle vilja bli utpekade i lagen som en särskild grupp. Detta
            påstående har dock ingen empirisk underbyggnad. I debatten har
            inga homosexuella organisationer eller privatpersoner avvisat
            tanken på ett förbud mot hets. Tvärtom står de organisationer
            som arbetar för homosexuellas rättigheter eniga bakom kravet på
            en lagändring. Den statliga utredning som nu tillsatts för att
            arbeta med frågan bör skyndsamt återkomma med ett förslag till
            lagändring av tryckfrihetsförord- ningen och brottsbalken som
            gör att även homosexuella skyddas av bestämmelsen om hets mot
            folkgrupp. Detta bör ges regeringen till känna.
          </p>
          <p xml:id="i-9JMfocfh4pGa9zwdqZXi7B">
            Diskriminering av homosexuella
          </p>
          <p xml:id="i-7cqEcnQvuj7mrGX5xg27EH">
            Diskrimineringslagstiftningen bör skärpas. Den diskriminering
            homosexuella utsätts för påminner i stor utsträckning om diskriminering
            på grund av kön, ras, hudfärg eller etniskt ursprung. Därför är
            det rimligt att samhällets skydd mot diskriminering av homosexuella
            utformas på i princip samma sätt och i en enhetlig lag. Folkhälsoinstitutet
            har föreslagit att frågor om diskriminering av homosexuella ska
            läggas under Diskrimineringsombudsmannens (DO) till- syn. DO har
            förklarat sig positiv till en sådan utvidgning av sitt ansvars-
            område. En möjlighet att motarbeta diskriminering av homosexuella
            och underlätta för homosexuella att anmäla diskrimineringsbrott
            skulle alltså vara att ge DO i uppdrag att bevaka diskriminering
            av homosexuella. Det behövs en samlad lagstiftning som kan vara
            ett kraftfullt verktyg för diskrimineringsombudsmannen (DO) och
            DO ska verka inom alla fält och vid all typ av diskriminering
            oavsett den grundas på människors etnicitet, handikapp, sexualitet,
            kön osv.
          </p>
          <p xml:id="i-LTKhCJtX5i5rHqay8pFY2D">
            Mot. 1998/99K330
          </p>
          <p xml:id="i-Fg35rMciRaA7UKhpcMzaYq">
            10
          </p>
          <pb facs="riksdagen-motions-pdf/data/199899/mot_199899_k_0330/mot_199899_k_0330-0003.pdf"/>
          <p xml:id="i-XTf84qe9WrzzhpNYWNM2uL">
            Mot. 11 Centerpartiet har, med anledning av propositionerna om
            Ny 1998/99K330 lag mot etnisk diskriminering i arbetslivet 1997/98:177,
            Lag om förbud mot diskriminering i arbetslivet av personer med
            funktionshinder 1997/98:179 och Lag om förbud mot diskriminering
            i arbetslivet på grund av sexuell läggning 1997/98:180, motionerat
            om att regeringen bör återkomma till riksdagen med en samlad lagstiftning.
            Detta bör ges regeringen till känna.
          </p>
          <p xml:id="i-2u3BbvABTBNQ1Tmz5a6WEs">
            Sambolagstiftningen
          </p>
          <p xml:id="i-AgsYHe4J6RmySzu3gkjFhv">
            Lagstiftningen om sambor av samma kön återfinns i lagen (1987:813)
            om homosexuella sambor. Denna lag avgränsar ett tydligt område
            i lagstiftningen där homosexuella sambor ska jämställas med heterosexuella
            sambor. Det finns ett antal bestämmelser där sambor av samma kön
            utestängs från de rättigheter och skyldigheter som ges sambor
            av olika kön. Lagen om medling mellan sammanlevande går inte att
            tillämpa på sambor av samma kön. Tjänstledighetsförordningen diskriminerar
            homosexuella sambor. Generaltullstyrelsen jämställer inte homosexuella
            och heterosexuella sambor i sina bestämmelser. Partnerskapskommittén,
            som hade i uppdrag att bl.a. utreda lagen om homosexuella sambor,
            föreslog i sitt betänkande att denna lag skulle ersättas av en
            ny lag: lagen om sambor av samma kön. Kommitténs lagförslag slår
            fast principen att homosexuella och heterosexuella sambor ska
            behandlas på samma sätt på alla områden inom det offentliga regelverket,
            utom vad gäller de undantag som uttryckligen nämns i lagen. Den
            juridiska konstruktionen motsvarar alltså den som använts i lagen
            om registrerat partnerskap och som där visat sig fungera väl.
            Partnerskapskommitténs förslag har flera förtjänster. För det
            första skulle denna lag vara en viktigt markering av principen
            om likabehandling av homosexuella och heterosexuella. För det
            andra är den lättöverskådlig, så att de som har att tillämpa lagen
            inte behöver tveka om huruvida en viss
          </p>
          <p xml:id="i-GirNMFsW9MeieKLMxdJtqr">
            bestämmelse går att tillämpa på homosexuella sambor eller ej.
            För det tredje skulle denna lag avskaffa omotiverad särbehandling
            av homosexuella sambor, t.ex. på de områden som nämnts ovan. Vi
            anser att ett lagförslag baserat på partnerskapskommitténs förslag
            till lag om sambor av samma kön bör utarbetas. Detta bör ges regeringen
            till känna.
          </p>
          <p xml:id="i-W5FdZxo8gF2xp8y27uUcfr">
            Lag om registrerat partnerskap
          </p>
          <p xml:id="i-51gM7RQxuwwN8jWiMHC2gH">
            Lagen om registrerat partnerskap ger två personer av samma kön
            möjlighet att ingå s.k. registrerat partnerskap, vilket ger dem
            i stort sett samma rättigheter och skyldigheter som gäller för
            gifta par. Emellertid har det visat sig att lagens nuvarande utformning
            ger upphov till några problem. I den svenska partnerskapslagen
            finns ett krav att minst en av personerna ska vara svensk medborgare
            och ha hemvist i Sverige. Motsvarande krav finns även i de norska,
            danska och isländska partnerskapslagarna. Denna regel särbehandlar
            negativt utländska medborgare bosatta i Sverige. En danska
          </p>
          <pb facs="riksdagen-motions-pdf/data/199899/mot_199899_k_0330/mot_199899_k_0330-0004.pdf"/>
          <p xml:id="i-XA3jDSnbwhP45ZpBGWBPEt">
            som är bosatt i Sverige får inte lov att ingå partnerskap med
            sin utländska Mot.
          </p>
          <p xml:id="i-LZYx6iz4F6rjRNiSWq34V2">
            flickvän vare sig i Sverige eller i Danmark: i Sverige eftersom
            hon inte är medborgare i landet, i Danmark eftersom hon inte har
            hemvist där. Regeln innebär även en negativ särbehandling av utlandssvenskar,
            även i de fall där personerna inte har emigrerat permanent. Denna
            bestämmelse strider mot andan i både det nordiska och det europeiska
            samarbetet. Sverige bör ta initiativ till att lösa detta problem,
            t.ex. genom en konvention mellan de länder som har partnerskapslagar.
            Vissa svenska ambassader i utlandet har befogenhet att förrätta
            borgerliga vigslar. Ännu har dock ingen ambassad givits rätten
            att förrätta partnerskapsregistrering. Verksamheterna vid ambassaderna
            styrs av Sveriges internationella åtaganden, bl.a. Wienkonventionen
            som säger att ett land är skyldigt att fråga efter värdländernas
            godkännande av den verksamhet som bedrivs på landets ambassader.
            För att besluta att en ambassad ska ha rätten att förrätta partnerskapsregistrering
            måste alltså Sverige begära &lt;värdlandets godkännande. Åtminstone
            Japan har redan givit positivt besked om partnerskapsregistrering
            på den svenska ambassaden i landet. Ett argument mot att ge svenska
            ambassader rätt till partnerskapsregistrering har varit att behovet
            inte synes finnas. Detta argument tar inte hänsyn till att antalet
            homosexuella är mycket mindre än antalet heterosexuella i befolkningen
            och att det alltså är oundvikligt att antalet partnerskapsregistreringar
            kommer att vara mycket mindre än antalet vigslar. I stället borde
            svenska utlandsmyndigheter ha som princip att erbjuda alla svenskar
            samma service oavsett personernas sexuella läggning. Detta bör
            ges regeringen till känna.
          </p>
          <p xml:id="i-YTH3E664rg1aMWDWhVL3Cf">
            Hemställan
          </p>
          <p xml:id="i-ULrGLgZQRRk54LgPkaCMv6">
            Med hänvisning till det anförda hemställs 1. — attriksdagen som
            sin mening ger regeringen till känna vad i motionen anförts om
            hets mot folkgrupp, 2. att riksdagen som sin mening ger regeringen
            till känna vad i motionen = anförts om en samlad och = förstärkt
            diskrimineringslagstiftning, 3. — att riksdagen som sin mening
            ger regeringen till känna vad i motionen anförts om översyn av
            sambolagstiftningen, 4. att riksdagen som sin mening ger regeringen
            till känna vad i motionen anförts om förrättningen av partnerskapsregistrering
            på svenska ambassader.
          </p>
          <p xml:id="i-gt7tyaEBkGTNdJND4axcu" type="date">
            Stockholm den 28 oktober 1998
          </p>
          <div xml:id="i-Y6TUWGtHXXscRtowbNFGTW" type="signatureBlock">
            <list xml:id="i-Ck2NyD2bv5o6fGs9kctbio">
              <item xml:id="i-VQ6AZnwCmFizCYonbrt25b" who="unknown" type="signature">
                Sofia Jonsson (c)
              </item>
              <item xml:id="i-Cm7HwdTSQM6kzDQbrpQbyR" who="i-J74sVAjCTSxzD8rbnxRRA" type="signature">
                Åsa Torstensson (c)
              </item>
            </list>
          </div>
          <p xml:id="i-QJcauZFCezYnzK79G1LiPa">
            1998/99K330
          </p>
          <p xml:id="i-3Fswf4EMDsCrcqWuU9qYFR">
            12
          </p>
        </div>
      </div>
    </body>
  </text>
</TEI>
