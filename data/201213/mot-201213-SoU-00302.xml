<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00302">
  <teiHeader>
    <fileDesc>
      <titleStmt>
        <title>Ett nationellt centrum för glesbygdsmedicin</title>
        <author corresp="i-TEkdGy8DEUwcbVAxHygs6z">av Maria Lundqvist-Brömster (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett nationellt centrum för glesbygdsmedicin</title>
          <idno type="rdwebb">H002So302</idno>
          <rs type="number">So302</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So302/text</ref>
          <ref type="dokument_url_html">http://data.riksdagen.se/dokument/H002So302</ref>
          <ref type="dokumentstatus_url_xml">http://data.riksdagen.se/dokumentstatus/H002So302</ref>
          <ref type="doc">http://data.riksdagen.se/fil/3D366ECC-B1E3-4511-849A-404C82151C4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D9qAdVjWeQr3BkooPzdAmP" type="signed"/>
        <correspContext corresp="i-D9qAdVjWeQr3BkooPzdAmP">
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-5zV2gakGEDYrP3LZc7ahGR" type="numbering">
          <date when="2012-10-04"/>
        </correspAction>
        <correspAction xml:id="i-RA4saCpgxPixFxwvQQgD3F" type="submission">
          <date when="2012-10-03"/>
        </correspAction>
        <correspAction xml:id="i-ckn6rdDZ1CLgzUTi2EfyK" type="transfer">
          <date when="2012-10-03"/>
        </correspAction>
        <correspAction xml:id="i-FDXAqtnHqiBxtwguDvERHM" type="assigned"/>
        <correspContext corresp="i-FDXAqtnHqiBxtwguDvERHM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2aYPrc8rrLbbfMFNKhaPeY">
            Förslag till riksdagsbeslut
          </head>
          <p xml:id="i-Qn8xZcrcn2f2y9r2H4eorL">
            Riksdagen tillkännager för regeringen som sin mening vad som
            anförs i motionen om att inrätta ett nationellt centrum för glesbygdsmedicin
            i Storuman, Västerbottens län.
          </p>
        </div>
        <div type="motContent">
          <head xml:id="i-HYdKo7DbxPfGzoAMEC85mg" type="h1">
            Motivering
          </head>
          <p xml:id="i-8g5J8Kcss6Pp5sC1XftPJQ">
            Sverige hör till de länder som har högst andel äldre i befolkningen.
            I en del av Västerbottens inlandskommuner är uppemot 30 procent
            av befolkningen över 65. I Dorotea kommun är till exempel 10 procent
            av befolkningen över 80.
          </p>
          <p xml:id="i-HpKYbVui4xi7kkznZUeVZh">
            Även inom EU blir befolkningen allt äldre, och där ser man den
            största ökningen i populationen personer över 80. Många länder
            oroar sig över då 25 procent av deras befolkning är över 65, vilket
            kommer att inträffa om 2030 år. Man förväntar sig då ett stort
            tryck på sjukvårds- och omsorgsapparaten. Man har inte heller
            någon större plan för hur man kommer att kunna organisera vården
            och omsorgen inför denna äldreexplosion.
          </p>
          <p xml:id="i-QazaGutSoZurp7USt2LRP9">
            Men i Västerbottens inland, i bland annat Storuman, har man redan
            fungerande moderna och mer eller mindre välutvecklade system för
            hur man kan organisera sjukvård för dels en åldrande befolkning,
            dels den totala glesbygdsbefolkningen. Det handlar om omsorg men
            också om prevention och akutsjukvård.
          </p>
          <p xml:id="i-VW2DidUYzk7EP1pEdRgwaE">
            Utmaningarna är stora dels utifrån den demografiska utvecklingen,
            dels utifrån geografi, de långa avstånden, och utmaningen att
            få de yngre att stanna kvar och fler att flytta in. Den stora
            utmaningen för ansvariga är att kunna erbjuda en god hälso- och
            sjukvård och en omsorg på lika villkor oavsett var man bor.
          </p>
          <p xml:id="i-TkFXZF6LAWxxJ11Mn2MC5t">
            Vid Glesbygdsmedicinskt centrum i Storuman besparas patienterna
            resor motsvarande cirka 70 mil och man kan erbjuda lokal service
            på en hög medicinsk nivå trots avstånd. De sjukstugor som finns
            i inlandet kan karaktäriseras som små minisjukhus. Det finns en
            bred kompetens av allmänläkare, sjuksköterskor, ambulanspersonal,
            barnmorskor och paramedicinsk personal. Man kan också lägga in
            akut sjuka patienter. Sjukstugorna är välutrustade med bland annat
            röntgen, laboratorieutrustning, ambulans, och olika telemedicinska
            applikationer samt övrig utrustning som möjliggör mottagande av
            i stort sett alla patientkategorier.
          </p>
          <p xml:id="i-HTCLicisgSd3ZXJ2q5vkoM">
            Distansöverbryggande teknik och då framförallt telemedicin började
            man använda i mitten av 90-talet vid sjukstugorna i Västerbottens
            inland. Längst har man kommit i Storuman vid Glesbygdsmedicinskt
            centrum. Den distans-övergripande tekniken med telemedicinska
            lösningar har utvecklats, och jourläkare på distans samt utveckling
            av forskning är andra områden som man fokuserar på.
          </p>
          <p xml:id="i-6nYdbE4dCAcX5uFBmKMVpe">
            Idag deltar man tillsammans med Akut- och katastrofmedicinskt
            centrum vid Norrlands universitetssjukhus, i EU-projektet Recruit
            and retain, med partner från Norge, Grönland, Skottland, Irland,
            Kanada och Island. Projektet pågår i tre år och under den tiden
            ska man utveckla glesbygdsmedicin som specialitet och hitta strategier
            för att rekrytera och behålla personal. Redan idag kan man se
            att strategierna bär frukt. Läkarbemanningen är god i Storuman
            till skillnad från hur situationen är vid många hälsocentraler
            i länet och även vid kusten. Stafettläkeriet är en tung budgetpost
            i Västerbottens läns landsting. Bara i år kostar stafettläkeriet
            60 miljoner kronor, och i huvudsak handlar det om inhyrda allmänläkare.
            För många läkarstudenter är glesbygdsmedicin mycket lockande eftersom
            allt finns i miniatyr, det är litet och nära. Man erbjuder idag
            ST-block i glesbygdsmedicin.
          </p>
          <p xml:id="i-WonwvrGKvxfVuAhseVFKQZ">
            Ett av forskningsområdena fokuserar på den demografiska utvecklingen.
            Hur ska vården och omsorgen om äldre utvecklas i glesbygd? Hur
            kan samverkan med kommunerna effektiviseras? Folkhälsa och prevention
            är ett annat område som man utvecklar och där man på ett aktivt
            sätt involverar befolkningen. Teknikutveckling är ett annat område
            som man nu ska utveckla genom samarbete med industri/tillverkare
            och användare/nyttjare. Man ska testa teknik och systemområden
            som berör primärvård och hemsjukvård.
          </p>
          <p xml:id="i-QjbtewuE5HjwqzRNidqRkp">
            Samerna och deras utsatthet är ett annat forskningsprojekt som
            man nu igångsatt. Samerna är en olycksdrabbad grupp. Samerna har
            ett väldigt farligt jobb, många gånger långt ifrån sjukstuga och
            mobiltäckning.
          </p>
          <p xml:id="i-236n41bhGXtFbJUMHrD2Hf">
            Internationellt kan vi se liknande koncept med sjukstugor. I
            Skottland, Norge, Kanada och Australien ser man sjukstugor eller
            community hospitals som en grundbult i ett sjukvårdssystem som
            ska klara framtidens demografiska utmaningar. Att använda primärvårdens
            resurser och dessutom erbjuda primärvårdsdriven slutenvård ses
            som en kostnadseffektiv lösning i många länder. Man talar mycket
            om shifting the balance of care från sjukhusen till hemmen eller
            vårdstrukturer nära hemmen. I ett sådant arbete är distansöverbryggande
            teknik en förutsättning.
          </p>
          <p xml:id="i-Nxm4aFygg3BNcEaRULNycU">
            Sammanfattningsvis kommer erfarenheterna vid glesbygdscentrum
            i Storuman av såväl kliniskt arbete som forskningsresultat att
            vara mycket intressanta att ta del av internationellt men framförallt,
            redan nu, intressanta att ta del av för den glesbygd vi har i
            vårt avlånga Sverige. Glesbygdsmedicin måste utvecklas i Sverige,
            och här har Storuman i Västerbotten kommit mycket långt. Vid Glesbygdscentrum
            i Storuman kan man visa på att utvecklingen av glesbygdsmedicin
            bland annat inneburit att patienterna inte behöver resa långa
            vägar för att få professionell hjälp och att det dessutom har
            inneburit ett effektivt utnyttjande av personal inom hälso- och
            sjukvården. Man kan också konstatera att glesbygdsmedicin som
            specialitet lockat läkare och läkarstudenter att söka sig till
            glesbygden i Västerbottens inland.
          </p>
          <p xml:id="i-FDsUw1jijpvSUweTZhCUYG">
            Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-TDoXPRzaVvmfiGHMSK3EC1">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
