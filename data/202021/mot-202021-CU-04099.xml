<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-04099">
  <teiHeader>
    <fileDesc>
      <titleStmt>
        <title>med anledning av prop. 2020/21:201 Stärkt skydd för hyresgäster</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4099 av Robert Hannah m.fl. (L)</title>
          <idno type="rdwebb">H8024099</idno>
          <rs type="number">4099</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8024099/text</ref>
          <ref type="dokument_url_html">http://data.riksdagen.se/dokument/H8024099</ref>
          <ref type="dokumentstatus_url_xml">http://data.riksdagen.se/dokumentstatus/H8024099</ref>
          <ref type="docx">http://data.riksdagen.se/fil/65FEF320-4D96-405B-9C66-D3FEE89A1BDC</ref>
          <ref type="pdf">http://data.riksdagen.se/fil/BC00A088-24D8-4DE9-B3D9-E1A1C74F055B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YD8bUFkDiCXhNdr3dsM8EC" type="basedOn"/>
        <correspContext corresp="i-YD8bUFkDiCXhNdr3dsM8EC">
          <ref>Proposition 2020/21:201</ref>
        </correspContext>
        <correspAction xml:id="i-8PwMFnNajhAuNETtzFsmNo" type="signed"/>
        <correspContext corresp="i-8PwMFnNajhAuNETtzFsmNo">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-BBmUUeEf3USoRSVaHsz95V" type="submitted">
          <date when="2021-06-16"/>
          <time when="13:23:24"/>
        </correspAction>
        <correspAction xml:id="i-RSsHPcEDMyXuDoxXK48QS" type="reviewed">
          <date when="2021-06-24"/>
          <time when="12:40:40"/>
        </correspAction>
        <correspAction xml:id="i-2WMtKZLFhTpusa5Nw63TtP" type="dismissed">
          <date when="2021-06-28"/>
        </correspAction>
        <correspAction xml:id="i-EaquRttKggXF2fPfuJsMTD" type="referred">
          <date when="2021-06-29"/>
        </correspAction>
        <correspAction xml:id="i-H7XrZKaujwoDUMcxgv7rxf" type="assigned">
          <date when="2021-11-18"/>
          <time when="15:38:39"/>
        </correspAction>
        <correspContext corresp="i-H7XrZKaujwoDUMcxgv7rxf">
          <ref type="assignedTo">Civilutskottet</ref>
        </correspContext>
        <correspAction xml:id="i-8mESY426bM56kuBvZUxhdh" type="behandlas_i"/>
        <correspContext corresp="i-8mESY426bM56kuBvZUxhdh">
          <ref type="uppgift">2021/22:CU2</ref>
          <ref type="ref_dok_id">H901CU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU2</ref>
          <ref type="ref_dok_titel">Stärkt skydd för hyresgäster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4099 av Robert Hannah m.fl. (L)
          med anledning av prop. 2020/21:201 Stärkt skydd för hyresgäster
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PYGyrgNiAYDKJ83tfEBXeB">
            Förslag till riksdagsbeslut
          </head>
          <list style="ol">
            <item xml:id="i-SmACE3msBUHmiakzowuohg">
              Riksdagen avslår propositionen i den del som avser hyresgästers
              rätt att få ett nytt lägenhetsavtal på grund av att en lägenhet
              förstörs.
            </item>
            <item xml:id="i-Qa83sCoHxj3cYiARdWB81W">
              Riksdagen avslår propositionen i den del som avser s.k. trappning
              av hyreshöjningar.
            </item>
            <item xml:id="i-8ssyprJ6s5uhtpMP2XcdUz">
              Riksdagen avslår propositionen i den del som rör ändringar av
              hyresvärdens rätt enligt privatuthyrningslagen att säga upp ett
              tidsbegränsat hyresavtal i förtid.
            </item>
          </list>
        </div>
        <div type="motContent">
          <head xml:id="i-8C1jDakfDXxishNj56B6u5" type="h1">
            Motivering
          </head>
          <p xml:id="i-XAGoAgpVacSL5DpFFNtKAm">
            Liberalers främsta uppdrag är att öka människors friheter och
            möjligheter. En trygg boendesituation är ett grundläggande behov
            som behöver tillgodoses för att individen ska kunna ha kontroll
            över sitt eget liv. En fungerande bostadsmarknad gör att människors
            valmöjligheter ökar. Att kunna flytta hemifrån, flytta ihop eller
            flytta till studier eller jobb möjliggör livsavgörande val. Vi
            vill att fler ska ha makten att kunna ta dessa beslut om sina
            egna liv. Därför är bostadspolitiken viktig för oss.
          </p>
          <p xml:id="i-GpUEiuibv6yB858W3fbG6Q">
            Genom januariavtalet förverkligas nu viktiga liberala systemreformer
            på den svenska bostadsmarknaden. Hyresmodellen reformeras i grunden:
            fri hyressättning vid nybyggnation införs, och i det befintliga
            beståndet ska lägenheternas kvalitet och läge få större genomslag.
            Vi arbetar också för ett stopp av EBO-lagen i utsatta områden
            och arbetar för en ny folkräkning som ger oss bättre kunskap om
            trångboddhet och den generella situationen på bostadsmarknaden.
            Liberalerna är glada över dessa förändringar och kommer att fortsätta
            arbeta för en mer välfungerande bostadsmarknad.
          </p>
          <p xml:id="i-Wczd44w8SvYewBLf5VWgAh">
            I regeringens proposition 2020/21:201 Stärkt skydd för hyresgäster
            lägger regeringen vissa förslag angående hyresgästers ställning
            på hyresmarknaden. Liberalerna slår vakt om och vill bevara ett
            starkt besittnings- och konsumentskydd för den som hyr, varför
            vi välkomnar propositionens förslag rörande ingripande vid misskötsel
            av hyreshus. På tre punkter, gällande hyresgästers rätt att få
            ersättning för en totalförstörd lägenhet, s.k. trappning vid hyreshöjningar
            och ändringar av villkoren för privatuthyrning, delar vi dock
            inte regeringens åsikt. Sverige behöver fler hyresrätter som människor
            kan bo i, inte färre. Regeringens förslag kommer att innebära
            ökat ansvar och risktagande för hyresvärdar, ett minskat byggande,
            en minskad renoveringstakt och ett sämre nyttjande av bostadsbeståndet.
          </p>
          <head xml:id="i-Mp3WSXKypcRHCthpvQ6jaR" type="h2">
            Rörande skyddet för hyresgäster när bostadslägenheter förstörs
          </head>
          <p xml:id="i-BVWaXt5QSwyWbYtUwRGGsA">
            Regeringen föreslår att när hyresavtal för bostadslägenheter
            förfaller på grund av att lägenheten förstörts ska hyresvärden
            erbjuda ett nytt hyresavtal åt hyresgästen när en sådan lägenhet
            blir ledig. Detta ska gälla under förutsättning att det är skäligt.
          </p>
          <p xml:id="i-29d8h4bD73tw7xYk9VQWuf">
            Att döma av de många invändningarna mot förslaget är det något
            framhastat. Exempelvis menar Fastighetsägarna, Sveriges Allmännytta
            och Sveriges Kommuner och Regioner att det inte finns något behov
            av de föreslagna lagändringarna eftersom hyresvärdar redan i dag
            erbjuder hyresgäster som fått sina lägenheter totalförstörda alternativ
            bostad eller möjlighet att återinflytta i en renoverad lägenhet.
            Vidare är det mycket ovanligt att hyreslägenheter totalförstörs
            på det sätt regeringens förslag tar sikte på. Malmö tingsrätt
            menar att den skälighetsbedömning förslaget vilar på är svår att
            göra och att det är svårt att objektivt bedöma vad som är en lämplig
            ersättningslägenhet. Umeå tingsrätt och Hyresnämnden i Stockholm
            framför att den föreslagna tidsfristen om en månad för att kräva
            en ersättningslägenhet är för kort. Bostadsrätterna och Riksbyggen
            framhåller i sina remissvar att det är märkligt att även bostadsrätts­föreningar,
            som inte har som syfte att upplåta lägenheter för uthyrning, också
            ska omfattas av förslaget. Fastighetsägarna menar att förslaget
            står i strid med svensk rättstradition och skulle innebära en
            kraftigt inskränkt äganderätt.
          </p>
          <p xml:id="i-CwUEYTX2vHMqv3kmgL94eS">
            Vidare noterar vi att varken utredningspromemorian eller regeringens
            proposition behandlar frågan om oaktsamhet eller uppsåt när lägenheter
            totalförstörs. Det är orimligt att den som exempelvis hanterat
            sprängmedel eller på annat sätt uppenbart bidragit till lägenhetens
            förstörelse ska ha lagstöd för att få en ny. Detta kan vara särskilt
            problematiskt när hyresgästen ägnat sig åt kriminell verksamhet.
          </p>
          <p xml:id="i-AeDAVwGNXkYz3WwQnv2Dsp">
            Sammanfattningsvis är lagförslaget illa underbyggt, innebär rättstillämpnings­mässiga
            problem och innebär stora intrång i hyresvärdens äganderätt. Liberalerna
            av­styrker därför de föreslagna lagändringarna.
          </p>
          <head xml:id="i-J1PdPYHmXTZb4yA6qp54Ar" type="h2">
            Rörande skyddet för hyresgäster vid renoveringar
          </head>
          <p xml:id="i-tEFDoss55W9FGAC6mmqTo">
            I utredningen föreslås att hyreshöjningar ska fasas in, genom
            s.k. trappning, i ett lugnare tempo än i dag. Dagens trappningsregler
            anger att hyreshöjningar ska fasas in under tre år, där det första
            året ger hyresgästen en hyresreduktion på 20 procent av den nya
            hyran, det andra året en reduktion med 10 procent och det sista
            året med 5 procent. Reglerna ger hyresgästen möjlighet att anpassa
            sin ekonomi till den nya hyra en höjd standard innebär i enlighet
            med den rådande bruksvärdesprincipen.
          </p>
          <p xml:id="i-4pWuQN9JFAjSE9v88L9Q7Z">
            I förslaget föreslås de nu gällande tre åren utökas till högst
            tio år, vilket innebär en avsevärt längre investering i såväl
            tid som medel för hyresvärdar att kunna finansiera en renovering.
            Det finns ett stort behov av renovering av det befintliga hyresbeståndet
            i Sverige, i synnerhet bland miljonprogramshus. Det är särskilt
            viktigt att få till energieffektiviseringar för klimatets skull
            men även för att kunna genomföra det förortslyft som Liberalerna
            kommer att prioritera vid ett regeringsskifte efter valet 2022.
          </p>
          <p xml:id="i-BpSMR2xeWWFRqgKCh88J7g">
            Bland utredningens remissinstanser finns ett flertal kritiker.
            Fastighetsägarna och Riksbyggen anför att en maximal bortre gräns
            för intrappning ska vara fem år. HSB Riksförbund avstyrker förlängningen
            helt och menar att dagens regel om tre år ska bestå. Även Helsingborgs
            kommun menar att tio år är en för lång tid för infasning av hyra.
          </p>
          <p xml:id="i-12pq82gXxj7nDsgshKcyuM">
            Ytterligare kritik kommer från Svea hovrätt och Hyresnämnden
            i Stockholm som menar att förslaget kan leda till tillämpningsproblem
            och att utredningen inte beaktat hyresvärdens intresse av att
            inom en inte alltför avlägsen framtid kunna få fullt betalt för
            gjorda investeringar. Detta är stora saker att bortse från.
          </p>
          <p xml:id="i-QihTn5nKnVYV6BZ7XSUgwz">
            Liberalerna menar att den föreslagna regeln inte ska införas
            eftersom det kommer att göra det svårt att få ekonomin att gå
            ihop i samband med renoveringar. Seriösa fastighetsägare kommer
            att undvika att göra större renoveringar som möjliggör att ta
            helhetsgrepp om element som fastigheternas utomhusmiljöer, energieffektiviserings­insatser
            eller omfattande stambyten som innebär att seriös förvaltning
            kan fortgå över mycket lång tid.
          </p>
          <p xml:id="i-8mRLeRx5SeUY4oPXZoFyDt">
            Det föreslagna systemet ger i stället ytterligare incitament
            för s.k. koncept­renoveringar, där hyresvärden renoverar enstaka
            lägenheter när de tomställs efter att hyresgäster avflyttat. Det
            är inget fel att genomföra konceptrenoveringar i syfte att höja
            standarden på enstaka lägenheter, men att uteslutande förbättra
            beståndet på detta sätt försvårar flera välbehövliga investeringar
            och möjligheter att ta helhetsgrepp om en fastighet – exempelvis
            genom energisparande insatser som är bra, positiv klimat­påverkan
            eller trygghetsskapande åtgärder för att lyfta ett utsatt område.
          </p>
          <p xml:id="i-PsxNTkgwyM2nAkcKNutwED">
            Med anledning av detta avstyrker Liberalerna förslaget om att
            förlänga infasningsperioden för hyreshöjningar.
          </p>
          <head xml:id="i-9BauBEa9wS1NPbLqDTjY9x" type="h2">
            Rörande privatpersoners uthyrning av ägda bostäder
          </head>
          <p xml:id="i-Dwg2cq11U6hLbVwAAs9q2o">
            I propositionen finns också förslag om att en person som hyr
            ut enligt privatuthyrnings­lagen inte längre ska ha rätt att säga
            upp hyresavtalet i förtid. Förslaget innebär ett förbättrat skydd
            för hyresgäster men kan samtidigt ha negativa effekter för hur
            väl beståndet nyttjas.
          </p>
          <p xml:id="i-EmjhGRCvTAbdMP5CQvNZDE">
            Inledningsvis är det viktigt att slå fast att ett hyresavtal
            som träffas inom ramen för privatuthyrning ska ses som ett avtal
            mellan två jämbördiga parter. Det är därför glädjande att regeringen
            lyssnar på flera av de tillfrågade remissinstanserna och behåller
            den tydlighet det innebär att privatuthyrning regleras separat
            i en egen lag.
          </p>
          <p xml:id="i-J91jV3nj9NV7B6w8QkSyeB">
            Privatuthyrning är vidare ett gott komplement till den vanliga
            hyresmarknaden eftersom det frigör ett visst bestånd som annars
            inte nyttjats.
          </p>
          <p xml:id="i-5kpxNXmvX6dh5y9tKuVpA9">
            Det är därför olyckligt att en betydande inskränkning görs i
            rätten att säga upp en hyresgäst med kort varsel. Uthyrning av
            privatbostad är, som också framförs i propositionen, en komplementär
            åtgärd som möjliggör för människor att arbeta kortare tider utomlands,
            genomföra militärtjänstgöring, pröva samboskap eller att pröva
            att arbeta på annan ort. Att vid sådana tillfällen hyra ut sin
            bostad kortsiktigt gör att människor vågar ta de risker ovanstående
            åtaganden innebär utan att behöva bära en dubbel kostnad för sitt
            boende. Lika viktigt är dock att bostadsägaren ska kunna avbryta
            sin uthyrning om samboskapet eller det nya arbetet inte fungerar
            – varför rätten att säga upp med kort varsel måste bevaras. Det
            är särskilt viktigt att arbetet för att bekämpa mäns våld mot
            kvinnor även inkluderar ett tänk i fråga om bostadsmarknadens
            funktion. En kvinna som hyr ut sin bostad för att pröva ett samboskap
            måste ha möjligheten att snabbt återta sin lägenheten ifall hon
            behöver lämna ett destruktivt förhållande.
          </p>
          <p xml:id="i-L4SZnf5twkAyzzAhGJTY89">
            Av regeringens förslag framkommer att ”det [inte heller kan]
            antas att rätten till uppsägning i förtid har någon större betydelse
            för viljan att hyra ut lägenheter”. Men detta lösryckta påstående
            motiveras enbart med att andra avtalsformer är möjliga.
          </p>
          <p xml:id="i-AT4PvZB21aJqnzT7hJaBKQ">
            Liberalerna delar här inte regeringens bedömning utan ansluter
            sig till de många remissinstanser, bl.a. Villaägarna och Fastighetsägarna,
            som bedömer att regeringens förslag skulle innebära att färre
            skulle vara benägna att hyra ut privat.
          </p>
          <p xml:id="i-R7LmPSB3pkwpaVLjtbHHzq">
            Förslaget att ta bort privathyresvärdens rätt att säga upp sin
            hyresgäst i förtid avstyrks därför.
          </p>
        </div>
        <div type="motSignatures">
          <list>
            <item xml:id="i-PFTZheNPWZ1ug2Mm2EbFty">
              Robert Hannah (L)
            </item>
            <item xml:id="i-H2cd4vA3Ax9fPjd27Md7n6">
              Johan Pehrson (L)
            </item>
            <item xml:id="i-9gv2LiE5WSzy4JyvwGv3pM">
              Maria Nilsson (L)
            </item>
            <item xml:id="i-9CzVn3FhcxDyks5bwr5DD2">
              Lina Nordquist (L)
            </item>
            <item xml:id="i-XzTuqMmcg8N6FmR1vJ6cfU">
              Gulan Avci (L)
            </item>
            <item xml:id="i-DUZ8dRLbKyPj2CadcMyMY4">
              Christer Nylander (L)
            </item>
            <item xml:id="i-31DL6bcQ65peEQ6T918fWX">
              Mats Persson (L)
            </item>
            <item xml:id="i-CuqHgt6eHe2omkayydpi8r">
              Allan Widman (L)
            </item>
          </list>
        </div>
      </div>
    </body>
  </text>
</TEI>
