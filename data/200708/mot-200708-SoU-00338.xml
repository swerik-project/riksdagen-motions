<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00338">
  <teiHeader>
    <fileDesc>
      <titleStmt>
        <title>Allmänna föräldra- och relationskurser</title>
        <author corresp="i-CACgimSSwyWTa9yioWxPRC">av Kjell Eldensjö (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allmänna föräldra- och relationskurser</title>
          <idno type="rdwebb">GV02So338</idno>
          <rs type="number">So338</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So338/text</ref>
          <ref type="dokument_url_html">http://data.riksdagen.se/dokument/GV02So338</ref>
          <ref type="dokumentstatus_url_xml">http://data.riksdagen.se/dokumentstatus/GV02So338</ref>
          <ref type="doc">http://data.riksdagen.se/fil/B08ECC39-8D5F-47D6-98DE-875A378B9117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TGWaSYHMXTZ6mQBtSSqHf3" type="signed"/>
        <correspContext corresp="i-TGWaSYHMXTZ6mQBtSSqHf3">
          <note type="signatory" corresp="i-CACgimSSwyWTa9yioWxPRC"/>
        </correspContext>
        <correspAction xml:id="i-MYhUZyG91YLtHdasfsi9jJ" type="referral">
          <date when="2007-10-16"/>
        </correspAction>
        <correspAction xml:id="i-29hpZuk4tkJekCxBtJLhia" type="dismissal">
          <date when="2007-10-16"/>
        </correspAction>
        <correspAction xml:id="i-9Hivwut5jBrBE9oMHEcFCH" type="numbering">
          <date when="2007-10-04"/>
        </correspAction>
        <correspAction xml:id="i-9tTBJagYzZzmAZdw33td3A" type="submission">
          <date when="2007-10-03"/>
        </correspAction>
        <correspAction xml:id="i-ChL5xyGJzF83jY1C6VDpJu" type="transfer">
          <date when="2007-10-03"/>
        </correspAction>
        <correspAction xml:id="i-VM2bzotVUdsSCoskZQKRwn" type="assigned"/>
        <correspContext corresp="i-VM2bzotVUdsSCoskZQKRwn">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LuynoUcxxF8Ty5EUt6ZtS7" type="motBody">
        <div xml:id="i-LqSHgPuaRzosDPnWidRxZM" type="motProposal" subtype="förslag">
          <head xml:id="i-UWgC9bMgiBL1XiHZ28SDgk">
            Förslag till riksdagsbeslut
          </head>
          <list xml:id="i-FSJff9tYEv35DWyKVuCuz3" style="ol">
            <item xml:id="i-SbWaftn9hzXzF6rDYgidaR">
              Riksdagen tillkännager för regeringen som sin mening vad som
              anförs i motionen om allmänna föräldrautbildningar.
            </item>
            <item xml:id="i-KWFsXdehnnMmwQNXBeqnPc">
              Riksdagen tillkännager för regeringen som sin mening vad som
              anförs i motionen om allmänna äktenskaps- och relationsutbildningar.
            </item>
          </list>
        </div>
        <div xml:id="i-FLxJb3ZetK2x2sFeCYuzRv" type="motContent">
          <head xml:id="i-ASBudYEQKN8cSoYRbpdxyr" type="h1">
            Stöd till föräldrar genom föräldrautbildning
          </head>
          <p xml:id="i-N8E1nogMhzJSuDPhRUj5RF">
            De som blir föräldrar säger ofta att det är det största de har
            varit med om i livet, men att bli förälder är också en stor utmaning.
            Många förbereder sig noggrant under hela graviditeten. Många går
            den allmänna föräldrautbildning som idag erbjuds vid mödravårdscentralerna
            och liknande.
          </p>
          <p xml:id="i-Hxhu3YaRMGgq1PPSJ91ab3">
            Bakgrunden till föräldrautbildningen är betänkandet Föräldrautbildning
            Kring barnets födelse (SOU 1978:5) av den så kallade Barnomsorgsgruppen,
            som dels skulle undersöka om det fanns ett behov av en allmän
            föräldrautbildning, dels hur denna utbildning i så fall skulle
            utformas. Tanken var att den skulle rikta sig till framför allt
            nyblivna föräldrar, men även till föräldrar med barn i förskole-
            eller skolåldern.
          </p>
          <p xml:id="i-6QZaw4wJq8NRgXig4EccKU">
            Motivet till utredningen var att staten inte ansåg sig ha gjort
            tillräckligt för barnfamiljerna, vare sig via familjepolitiska
            eller andra åtgärder, för att motverka negativa utvecklingstendenser
            såsom ökad skilsmässofrekvens, uppfostringsproblem och social
            isolering. (Lee Gleichmann, 2004, Föräldraskap mellan styrning
            och samhällsomvandling.)
          </p>
          <p xml:id="i-THqDceu6yNqYoAbXQdirMa">
            Barnomsorgsgruppens slutbetänkande om föräldrautbildning Barn
            och vuxna (SOU 1980:27) kom 1980, men redan i maj 1979 beslutade
            riksdagen om föräldrautbildningen för blivande och nyblivna föräldrar.
            I beslutet ingick att genom pedagogiska insatser förbättra barns
            levnadsvillkor och samtidigt förbättra det allmänna klimatet i
            samhället för barn och familjer. Det senare skulle ske genom att
            politiska reformer och samhällsplanering i vid bemärkelse skulle
            genomföras med utgångspunkt i barns och barnfamiljers förutsättningar.
            Vidare skulle föräldrar få stöd i sitt föräldraskap och inflytande
            över sin egen och barnens situation. För att nå det övergripande
            målet om förbättrade levnadsvillkor utarbetades tre delmål: att
            ge ökade kunskaper (om barnets utveckling och behov etc.), att
            ge möjligheter till kontakt och gemenskap samt att ge möjligheter
            till medvetenhet om och påverkan av samhälleliga förhållanden.
          </p>
          <p xml:id="i-Ge8pp8LY6iNUkkzR3rrxpS">
            I utredningens förslag ingick också allmän föräldrautbildning
            under barnens förskoleår och skoltid. I ett senare skede av föräldrautbildningen
            skulle barn och ungdomar förberedas för vuxenrollen och eventuellt
            blivande föräldraroll. Denna del av utredningens förslag har ännu
            inte blivit verklighet.
          </p>
          <p xml:id="i-QPzvYj2gCbfgmfuEb5FyAt">
            Det skulle sedan dröja nästan 20 år tills betänkandet Stöd i
            föräldraskapet (SOU 1997:161) kom. Utgångspunkten för denna nya
            utredning om föräldrautbildningar var den förändrade situationen
            för familjerna i samhället, med till exempel färre kontakter mellan
            föräldrar och mor- och farföräldrar än tidigare. Ett syfte med
            föräldrautbildningarna ansågs därför åter vara att erbjuda nya
            miljöer för nätverksbyggande, där föräldrar kunde diskutera normer
            och värderingar kring barn och barnuppfostran med varandra. Utredningen
            betonade vikten av att stärka föräldrarna och ta till vara deras
            kompetens, med målet att förebygga problem som annars kan drabba
            barnen. Det uttalades också att det finns en såväl medmänsklig
            och social som samhällsekonomisk vinst i att ge föräldrarna förebyggande
            stöd. Barn och ungdomar som ställs inför en ogynnsam utveckling
            kan senare innebära kostnader för extra resurser i skolan, institutionsplaceringar,
            missbruk, kriminalitet med mera. Det som eftersträvades var bästa
            möjliga villkor för barn och föräldrar.
          </p>
          <p xml:id="i-QzFKsX14Uh5fRkyC48reEQ">
            Istället för föräldrautbildning började man tala om stöd till
            föräldrar för att det ska inkludera mer än bara utbildning.
          </p>
          <head xml:id="i-CCnSi94QvbNBZvrmcTMxXV" type="h2">
            Föräldrarnas ansvar, samhällets stöd
          </head>
          <p xml:id="i-VubWrCRtEoLwkWLW4DTVdR">
            Svensk lagstiftning är tydlig med utgångspunkten att det är föräldrarna
            som har ansvaret för de barn de sätter till världen, och att vårdnaden
            endast undantagsvis överlåts på andra. Föräldrarna har ansvaret
            för barnets personliga förhållanden och skall se till att barnets
            behov av omvårdnad, trygghet och en god fostran blir tillgodosedda,
            vilket bland annat innebär att bli behandlad med aktning för sin
            person och inte utsättas för kroppslig bestraffning. Barnets vårdnadshavare
            svarar även för att barnet får den tillsyn som behövs med hänsyn
            till dess ålder, utveckling och övriga omständigheter samt skall
            bevaka att barnet får tillfredsställande försörjning och utbildning
            (föräldrabalken).
          </p>
          <p xml:id="i-JrvctDqWuCBV7FarH5uVnf">
            Samtidigt ska samhället ge föräldrarna stöd i denna viktiga uppgift.
            Kommunerna har ett särskilt ansvar att genom socialnämnderna verka
            för att ta initiativ till och bevaka att åtgärder vidtas för att
            skapa en god samhällsmiljö och goda förhållanden för barn och
            ungdom, äldre och andra grupper som har behov av samhällets särskilda
            stöd.
          </p>
          <p xml:id="i-8uxsSheCVkiU5ik2gFTb8G">
            I socialtjänstlagen sägs också: Socialnämnden skall verka för
            att barn och ungdom växer upp under trygga och goda förhållanden,
            i nära samarbete med hemmen främja en allsidig personlighetsutveckling
            och en gynnsam fysisk och social utveckling hos barn och ungdom,
            med särskild uppmärksamhet följa utvecklingen hos barn och ungdom
            som har visat tecken till en ogynnsam utveckling, aktivt arbeta
            för att förebygga och motverka missbruk bland barn och ungdom
            av alkoholhaltiga drycker, andra beroendeframkallande medel samt
            dopningsmedel
          </p>
          <p xml:id="i-9uzWkesYjcDDwGTCLBuGSv">
            Kommunen skall vidare sörja för att familjerådgivning genom kommunens
            försorg eller annars genom lämplig rådgivare kan erbjudas dem
            som begär det. Med familjerådgivning avses i socialtjänstlagen
            en verksamhet som bedrivs av det allmänna eller yrkesmässigt av
            enskild för att genom samtal bearbeta samlevnadskonflikter i parförhållanden
            och familjer.
          </p>
          <p xml:id="i-MeKpET4zCRBQX7a8quKqbg">
            Detta tänkande stämmer väl överens med barnkonventionens tankar
            om att familjen såsom den grundläggande enheten i samhället och
            den naturliga miljön för alla dess medlemmars och särskilt för
            barnens utveckling och välfärd, bör ges nödvändigt skydd och bistånd
            så att den till fullo kan ta på sig sitt ansvar i samhället samt
            att barnet för att kunna uppnå en fullständig och harmonisk utveckling
            av sin personlighet, bör växa upp i en familjemiljö, i en omgivning
            av lycka, kärlek och förståelse. Barnkonventionen säger vidare
            att barnet på grund av sin fysiska och psykiska omognad behöver
            särskilt skydd och särskild omvårdnad innefattande lämpligt rättsligt
            skydd, såväl före som efter födseln.
          </p>
          <p xml:id="i-UCr1gU8V6YsJANaoSSEAiC">
            Även FN-deklarationen talar om vikten av att samhället stödjer
            familjen som den grundläggande enheten i samhället: Familjen är
            den naturliga och grundläggande enheten i samhället och har rätt
            till samhällets och statens skydd.
          </p>
          <head xml:id="i-Y2FQkwx5moPSh2o4ngWJEn" type="h2">
            Föräldrakurser
          </head>
          <p xml:id="i-UnTXz5eerke9fAsyei1owo">
            Folkhälsoinstitutet har haft ett uppdrag att utreda olika former
            av föräldrastöd, och presenterar sina slutsatser i rapporten Nya
            verktyg för föräldrar förslag till nya former av föräldrastöd
            (Sven Bremberg, 2004). I rapporten föreslås en bred spridning
            av metoder för föräldrastöd och föräldrakurser, eftersom det ses
            som ett viktigt medel för stärkt föräldraskap. FHI skriver på
            sin hemsida: Föräldrakurser innebär att föräldrar får stöd i att
            utveckla ett positivt samspel och en tydligare kommunikation med
            sina barn. I kurserna ingår träning i positiv kommunikation, kunskap
            om barns utveckling, gränssättning, stöd, uppmuntran och olika
            sätt att fatta hälsosamma beslut. Värme och ramar är nyckelord
            i föräldrakurserna. Fokus ligger framförallt på att berömma, bekräfta
            och uppmuntra när barnen gör något bra. FHI beskriver på sin hemsida
            nio olika föräldrakurser som är vetenskapligt utvärderade och
            har visat sig leda till en bättre familjerelation, färre riskbeteenden
            och förbättrad psykisk hälsa hos barn. Några av dem utvecklas
            ytterligare i rapporten På rätt kurs! Metoder för föräldrastöd
            från förskolan till tonåren.
          </p>
          <p xml:id="i-KWKfKHVZfLde44k6GUCy5N">
            I foldern Nya Möjligheter skriver FHI: Inom mödra- och barnhälsovården
            erbjuds sedan många år föräldrautbildning som många föräldrar
            deltar i. Men efter spädbarnsåret finns ingen motsvarande, nationellt
            täckande verksamhet. Statens folkhälsoinstitut har i utredningen
            Nya verktyg för föräldrar förslag till nya former av föräldrastöd
            tagit upp hur stödet till föräldrar i Sverige kan förbättras.
            Argumenten som talar för att fler föräldrakurser erbjuds är att
            det vetenskapligt har gått att bevisa att stöd till föräldrar
            har en positiv effekt på barns och ungdomars psykiska hälsa. Samtidigt
            har barns och ungdomars psykiska ohälsa ökat, och föräldrar efterfrågar
            mer stöd. Ytterligare två argument lyfts fram, nämligen att föräldrakurser
            sparar pengar och att insatser för alla är bättre än insatser
            för riskgrupper: Behovet av specialundervisning och elevassistenter
            blir mindre om beteendeproblem bland barn och unga minskar. Detta
            leder till besparingar redan inom några år. Om missbruk, kriminalitet
            och psykisk ohälsa minskar så innebär det en stor vinst för både
            individen och samhället, även på lite längre sikt. Breda insatser
            ger bättre sammanlagd effekt än uppsökande insatser. Om föräldrakurser
            erbjuds till alla föräldrar så når man fler även i riskgrupperna
            och ingen behöver känna sig utpekad. I det stora hela är det bättre
            om många ändrar sig lite grann än om några få ändrar sig mycket.
          </p>
          <p xml:id="i-CF4Mry1MFkxa5Xp1urndCQ">
            Folkhälsoinstitutets slutsats i Nya verktyg för föräldrar är:
            Eftersom både barn, föräldrar och samhället i stort har mycket
            att vinna på att föräldrar utbildas i föräldrarollen är det nu
            befogat att på bred front erbjuda föräldrar i Sverige stöd även
            under barnens förskole- och skoltid.
          </p>
          <p xml:id="i-SqAyaY37ZVf1htzB8YNuBt">
            Idag finns stöd i föräldraskapet för nyblivna föräldrar, genom
            en allmän föräldrautbildning. Kommunerna har också ett ansvar
            att se till att familjerådgivning kan erbjudas dem som begär det.
            Detta ansvar bör utvidgas till att även omfatta föräldrautbildning
            för föräldrar med barn i förskoleår och skola. Då Folkhälsoinstitutet
            visar att det idag finns flera olika kurser som uppfyller de vetenskapliga
            kraven bör detta ske med en betoning på att de kan ges genom enskilda
            aktörer men med kommunens stöd.
          </p>
          <head xml:id="i-HDvbZkYVrLosEW7sLxJ8Kh" type="h2">
            Relationskurser
          </head>
          <p xml:id="i-DZwxg8CU2XJx5D1kWW2RHy">
            Ytterligare en viktig faktor för barns välbefinnande är att deras
            föräldrars relationer fungerar. Liksom med föräldrautbildning
            och föräldrakurser finns vetenskapliga studier som visar att föräldrarna,
            barnen och samhället vinner på äktenskaps- och relationsutbildningar.
            Makar kan lära sig handskas med konflikter i relationen och leva
            längre och lyckligare i sitt förhållande. Förutom alternativen
            att skiljas eller att förbli i en dålig, konfliktfylld relation,
            finns alltså möjligheten att få hjälp att få sin relation att
            fungera bättre. Även här har Folkhälsoinstitutet gjort ett värdefullt
            arbete, och funnit en metod PREP, Prevention and Relationship
            Enhancement Program som vetenskapligt visat sig förbättra förhållanden
            (www.fhi.se, Föräldrarelationen prevention av problem).
          </p>
          <p xml:id="i-Hygst2w2GV7NHEmHChcTmE">
            Årligen upplever drygt 50 000 barn (017 år) att deras föräldrar
            separerar. Det är dubbelt så vanligt att barn till föräldrar som
            lever sambo får uppleva en separation än barn till föräldrar som
            har ingått äktenskap. År 2004 var 2,56 procent av alla barn med
            gifta föräldrar med om en separation men 4,94 procent av barnen
            med samboföräldrar (SCB, Barn och deras familjer 2004).
          </p>
          <p xml:id="i-X35gE8d3ZQMd5ngaQynU6Q">
            Familjekonflikter har blivit den vanligaste orsaken till att
            barn kontaktar Bris. Under 2005 berörde nästan 3 600 barnkontakter
            och vart fjärde vuxensamtal till Bris familjekonflikter. Det är
            föräldrarnas ansvar att se till att relationerna i familjen fungerar,
            men samhället behöver också här gå in och ge stöd (Bris-rapporten
            2005 Samtal och mejl till BRIS 2005).
          </p>
          <p xml:id="i-C2k8cGfvJqi6ssLXrLe8fG">
            Kommunerna bör ges ett obligatoriskt ansvar att äktenskaps- och
            relationsutbildningar erbjuds, även om detta inte behöver innebära
            att kommunen genomför utbildningen.
          </p>
          <head xml:id="i-NS5KuvhYg9PHphUHSksqaU" type="h2">
            En vinst för samhället
          </head>
          <p xml:id="i-WGnBPXXMiiBrtkfguTDm1U">
            Att bli förälder är en stor känslomässig omvälvning. Den uppgiften
            förutsätts man i dag klara parallellt med förvärvsarbete eller
            utbildning utom under den allra första tiden. Småbarnsföräldrar
            ställs inför många krav, vilket sätter förhållandet på hårda prov.
            Många föräldrar separerar också under småbarnsåren.
          </p>
          <p xml:id="i-Sa6nDsPSFjybhwxHTPig5R">
            Eftersom vi i Sverige har en stark folkbildningstradition borde
            det vara naturligt att vi utbildar oss för att klara av det värdefullaste
            vi har: våra barn och våra relationer till varandra. Par som ska
            gifta sig kan erbjudas utbildning om hur man ger förhållandet
            en bra start och om hur man undviker att kriserna leder till splittring.
            Mödra- och barnavårdscentralerna är en självklar plats för föräldrautbildning
            och annat förebyggande arbete, men andra viktiga platser för utbildning,
            rådgivning och nätverksbyggande kan vara vårdcentraler, kyrkor,
            studieförbund, folkrörelser och ideella organisationer. Allt det
            viktiga föräldrastödjande arbete som bedrivs inte minst genom
            intresse- och frivilligorganisationerna ska uppmuntras och stödjas.
          </p>
          <p xml:id="i-E2Maua8wD7Bscm1SYDuuZ1">
            Det är också viktigt att se att en sådan satsning som här föreslås
            inte kommer att innebära några extra kostnader, eftersom samhället
            snabbt skulle göra andra besparingar. Tryggare barn och föräldrar
            innebär minskade kostnader för kommuner och landsting. Men framför
            allt innebär det medmänskliga och sociala vinster.
          </p>
        </div>
        <div xml:id="i-VEidAcY4idbFhmXCKVTdMs" type="signatureBlock">
          <list xml:id="i-TLsB7VZx1Gjwtg8GGuauAb">
            <item xml:id="i-CvAs8vGru2K3F7vePEnZKs" who="i-CACgimSSwyWTa9yioWxPRC" type="signature">
              Kjell Eldensjö (kd)
            </item>
          </list>
        </div>
      </div>
    </body>
  </text>
</TEI>
