<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-JoU-00532">
  <teiHeader>
    <fileDesc>
      <titleStmt>
        <title>Plågsamma djurförsök 1988/89</title>
        <author corresp="i-EfLrWUocZwsV2PVnPdzohZ i-EfLrWUocZwsV2PVnPdzohZ i-GLV4P4jtfPZVZ95YSNxfBh i-GLV4P4jtfPZVZ95YSNxfBh i-EfLrWUocZwsV2PVnPdzohZ i-GLV4P4jtfPZVZ95YSNxfBh">av Birger Schlaug och Åsa Domeij (båda mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Plågsamma djurförsök 1988/89</title>
          <idno type="rdwebb">GC02Jo532</idno>
          <rs type="number">Jo532</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GC02Jo532/text</ref>
          <ref type="dokument_url_html">http://data.riksdagen.se/dokument/GC02Jo532</ref>
          <ref type="dokumentstatus_url_xml">http://data.riksdagen.se/dokumentstatus/GC02Jo532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EfLrWUocZwsV2PVnPdzohZ</idno>
            <name>Birger Schlaug</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-EfLrWUocZwsV2PVnPdzohZ</idno>
            <name>Birger Schlaug</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-GLV4P4jtfPZVZ95YSNxfBh</idno>
            <name>Åsa Domeij</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="woman">
            <idno>i-GLV4P4jtfPZVZ95YSNxfBh</idno>
            <name>Åsa Domeij</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-EfLrWUocZwsV2PVnPdzohZ</idno>
            <name>Birger Schlaug </name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-GLV4P4jtfPZVZ95YSNxfBh</idno>
            <name>Åsa Domeij </name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Rn2omZ1DTeTKLLRbw59FSs" type="signed"/>
        <correspContext corresp="i-Rn2omZ1DTeTKLLRbw59FSs">
          <note type="signatory" corresp="i-EfLrWUocZwsV2PVnPdzohZ"/>
          <note type="signatory" corresp="i-EfLrWUocZwsV2PVnPdzohZ"/>
          <note type="signatory" corresp="i-GLV4P4jtfPZVZ95YSNxfBh"/>
          <note type="signatory" corresp="i-GLV4P4jtfPZVZ95YSNxfBh"/>
          <note type="signatory" corresp="i-EfLrWUocZwsV2PVnPdzohZ"/>
          <note type="signatory" corresp="i-GLV4P4jtfPZVZ95YSNxfBh"/>
        </correspContext>
        <correspAction type="submission" xml:id="i-Q2r1fG5AreohjxBE4ALo8G">
          <date when="1989-01-25"/>
        </correspAction>
        <correspAction type="dismissal" xml:id="i-SM4BtYqhWezgyv1J7BzVsj">
          <date when="1989-02-01"/>
        </correspAction>
        <correspAction type="referral" xml:id="i-Ybks2HvGiEtQdvBx7gMiFm">
          <date when="1989-02-02"/>
        </correspAction>
        <correspAction type="assigned" xml:id="i-8cetmygwgBBdSQiEWvK2Xn">
          <date when="2014-11-22"/>
          <time when="09:48:17"/>
        </correspAction>
        <correspContext corresp="i-8cetmygwgBBdSQiEWvK2Xn">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_jo_532/mot_198889_jo_532-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/198889/mot_198889_jo_532/mot_198889_jo_532-001.pdf"/>
          <p>
            Motion till riksdagen
          </p>
          <p>
            1988/89:Jo0532
          </p>
          <p>
            av Birger Schlaug och Åsa Domeij (båda mp) Plågsamma djurförsök
          </p>
          <p>
            ANN
          </p>
          <p>
            Mot. 1988/89 Jo532—-538
          </p>
          <p>
            Alla djur har rätt att utvecklas efter sin arts förutsättningar
            och under de betingelser som råder i den miljö som är naturlig
            för dem — oavsett nytta för människan. Miljöpartiet de gröna vänder
            sig därför mot alla former av djurplågeri. Djurförsök är till
            mycket stor del både plågsamma och förnedrande för djuren. Försöken
            måste minska till det absolut minsta och ersättas med andra metoder.
            Människan måste inse att djuren har ett egenvärde och att livet
            är värt respekt. I Sverige utnyttjas nära en halv miljon djur
            om året i, ofta plågsamma, djurförsök. Detta innebär ett djur
            i minuten. För att testa kemikalier, lösningsmedel, tobak, läkemedel,
            kosmetika etc. utsätts djur för försök som ett led i att legitimera
            allt fler kemiska produkter, skönhetsmedel, läkemedel — ofta handlar
            det om produkter som det inte finns något reellt behov av eller
            läkemedel som skall ersätta bristen på vettig livsstil. Djur utsätts
            experimentellt för buller tills deras hörselorgan är förstörda,
            de får sitta under högspänningsledningar tills nervsystemet kollapsat,
            de får inandas lösningsmedel, de tvångsmatas med bly för att framkalla
            beteende- rubbningar, de roteras i lådor, de utsätts för ögondropp,
            de spänns fast och utsätts för droppande testämnen. Till vilken
            nytta?
          </p>
          <p>
            Onödiga försök
          </p>
          <p>
            Ett skäl till de otaliga djurförsöken är att samhället invaderas
            av 2 000 nya kemikalier varje år — de flesta testas i någon form.
            Svenska företag lejer ofta ut testförfarandet till institut utanför
            landets gränser. Ett alternativ till den växande kemikaliedjungeln
            vore att behovsprövning föregick introduktion på marknaden. En
            mängd försök görs i samband med läkemedelsframtagning och annan
            medicinsk forskning. Cancerforskningen är ett område. Samtidigt
            vet vi att cancer beror på miljöfaktorer — maten vi äter, luften
            vi andas, husen vi bor i, kemikalierna i vår närmiljö. Enligt
            chefen för WHO:s cancerforskningsinsti- tut John Higginson beror
            ca 90 96 av all cancer på dessa miljöfaktorer, dvs. den dåliga
            samhällsplaneringen är en starkt bidragande orsak till cancerfre-
            kvensen, det därmed uppkomna behovet av läkemedel och forskning
            — och därmed djurförsök. Ett alternativ till cancerutvecklingen
            vore att lägga om samhällsstrukturen och livsstilen.
          </p>
          <p>
            1 Riksdagen 1988/89. 3 saml. Nr Jo532-538
          </p>
          <pb facs="riksdagen-motions-pdf/data/198889/mot_198889_jo_532/mot_198889_jo_532-002.pdf"/>
          <p>
            Även inom andra läkemedelssektorer är djurförsök ofta en följd
            av olika vällevnadssjukdomar och livsstilssjukdomar; som exempel
            kan nämnas att djur används i tobaksforskningen. Ett bättre sätt
            att använda resurserna vore att minska tobaksrökningen genom enkla
            politiska åtgärder. Djurförsöken blir ofta ett alibi för att man
            skall slippa ta itu med orsakerna till sjukdomar och skador. Den
            kunskap som erhålls genom djurförsöken är ofta tämligen intetsägan-
            de, eftersom ert ämne testas åt gången, medan människan exponeras
            för tiotusentals ämnen i maten, luften, vattnet. Kombinationseffekterna
            i det kemikaliserade samhället kommer man inte alls åt genom djurförsöken
            — tvärtom kan de bidra till en falsk trygghetskänsla och ensidigt
            analyserande av enskilda ämnen. Djurförsök sker ofta av slentrian
            — det blir ett försäljningsargument att den nya produkten ”testats”.
            Dessutom kan man aldrig med säkerhet överföra testresultat från
            en djurart till en annan, t.ex. människa.
          </p>
          <p>
            Plågsamma försök
          </p>
          <p>
            Djurförsök är i allmänhet plågsamma. Visserligen finns det försök
            som görs på sövda djur, som dödas direkt och inte får vakna upp,
            men många försök pågår under lång tid och medan djuren är vare
            sig bedövade eller sövda. Toxicitetstester, dvs. tester där man
            förgiftar djur med olika kemiska ämnen för att se hur mycket de
            tål innan de dör, sker i allmänhet med vakna djur under lång tid.
            Även tester som kan verka harmlösa vid själva ingreppet kan föregås
            och följas av psykiskt plågsamma upplevelser, t.ex. isolering
            i små burar och korta rastningar.
          </p>
          <p>
            Alternativ
          </p>
          <p>
            Grundläggande alternativ till djurförsök har redan nämnts i motionen,
            t.ex. övergång till ett miljövänligt samhälle och mänskligare
            samhälle med en livsstil som inte av ren välgödning skapar behov
            av läkemedel. Av etiska skäl — men också av praktiska och ekonomiska
            skäl — måste djurtesterna ersättas med alternativa metoder. Bland
            de tester som finns eller är under utveckling kan nämnas tester
            på cell-, vävnads- och organnivå. En tämligen avgörande orsak
            till att alternativen inte prioriterats kan vara att många instinktivt
            känner på sig att tester på hela djur är mer tillförlitliga —
            det är alltså inte sakskäl utan fördomar och konservatism som
            gör att man använder djur. Satsningen på alternativen måste öka.
          </p>
          <p>
            Behovsprövning
          </p>
          <p>
            En registreringsansökan om ett nytt ämne kan inte avslås med
            motiveringen att det inte behövs, t.ex. därför att det redan finns
            tillräckligt många liknande ämnen på marknaden för det uppgivna
            ändamålet. Detta leder till att produkter som inte behövs kommer
            ut på marknaden efter testning på t.ex. djur. 2 000 nya kemiska
            ämnen kommer ut varje år i vårt land — kemikalierna invaderar
            vår vardag utan att vi vet tillräckligt om effekterna av att människa,
          </p>
          <p>
            Mot. 1988/89 Jo532
          </p>
          <pb facs="riksdagen-motions-pdf/data/198889/mot_198889_jo_532/mot_198889_jo_532-003.pdf"/>
          <p>
            djur och natur utsätts för de miljontals kombinationer som blir
            följden. Riksdagens jordbruksutskott uttalade 1981 att det var
            stötande med djurför- sök som gäller olika kosmetiska produkter,
            exempelvis tillväxtregulatorer för krukväxter. Trots detta har
            mängder med dylika ämnen godkänts om de genomgått föreskrivna
            djurtester. Samhället skall kunna stoppa nya ämnen om de uppenbarligen
            inte fyller något behov.
          </p>
          <p>
            Utvärdera djurförsöken
          </p>
          <p>
            Nyligen refererades i KI-Journalen (Karolinska institutets tidning)
            nr 4/88 en liten utvärdering av testmetoder; i detta fall handlade
            det om testmetoder för p-piller som utvärderats för WHO:s räkning.
            Resultatet beskrevs enligt följande: ”Inventeringen av testmetoder
            visar att det världen över slösas med djurförsök på ett katastrofalt
            sätt främst p.g.a. föråldrade metoder.” Det finns nu skäl att
            fler inventeringar görs för att få ett grepp på hur många djurförsök,
            och inom vilka områden, som kan beskrivas som onödiga även ur
            forskarens synvinkel.
          </p>
          <p>
            Utvärdera vetenskapliga krav
          </p>
          <p>
            Under hösten 1988 presenterades en undersökning, gjord vid Statens
            veterinärmedicinska anstalt, som visade att försöksdjur led av
            virussjukdo- mar som påverkade försöksresultaten på ett mycket
            allvarligt sätt. Virussjuk- domar är bara en faktor som kan göra
            försöksresultat missvisande. En utvärdering bör göras för att
            få fram huruvida de djurförsök som görs uppfyller de vetenskapliga
            krav man har.
          </p>
          <p>
            Utvärdering av alternativa metoder
          </p>
          <p>
            De alternativa metoderna måste utvärderas om de skall kunna slå
            ut djurtesterna. Visserligen utvärderades inte djurförsöken innan
            de började användas, men det ställs andra krav på nya metoder
            i dag. För att genomföra utvärdering av alternativa metoder startades
            inom SCS (Skandinaviska celltoxikologiska sällskapet) ett projekt
            kallat MEIC-pro- jektet. Projektet utvärderar djurförsöksfria
            metoder att mäta akut toxicitet — dvs. det som mäts genom bl.a.
            djurförsöksmetoden LDso. I enlighet med den officiella djurförsökspolitiken
            som går ut på att minska djurförsöken och ersätta dem med alternativa
            metoder bör riksdagen garantera att MEIC-projektet tillförs de
            ekonomiska resurser som behövs. Tidigare har bl.a. Nordiska Samfundet
            Mot Plågsamma Djurförsök bi- dragit.
          </p>
          <p>
            Alternativ utbildning
          </p>
          <p>
            En grundläggande orsak till att föråldrade metoder används är
            att det är dessa som lärs ut. Krav måste därför införas så att
            obligatorisk utbildning i alternativa metoder till djurförsök
            ingår i universitetens grund- och forskar- utbildning på medicinska
            och biologiska linjer.
          </p>
          <p>
            Mot. 1988/89 Jo532
          </p>
          <pb facs="riksdagen-motions-pdf/data/198889/mot_198889_jo_532/mot_198889_jo_532-004.pdf"/>
          <p>
            Etik i utbildningen
          </p>
          <p>
            Etik är ett allt viktigare ämne inom forskningsutbildningen,
            eftersom allt fler frågor har en etisk dimension. Djurförsöksetik
            bör införas som obligatoriskt inslag i medicinska och biologiska
            ämnen. Inriktningen bör vara att fackfilosofer förmedlar utbildningen,
            som bör sikta på att studenter och forskare resonerar sig fram
            till ett etiskt försvarbart förhållningssätt när det gäller djurförsök.
          </p>
          <p>
            Användning av befintliga alternativ
          </p>
          <p>
            För att de alternativa metoder som i dag redan finns skall utnyttjas
            bör ekonomiska medel ställas till förfogande för detta ändamål.
            Detta bör ligga helt i linje med riksdagens tidigare hållning
            i frågan, nämligen att alternativ skall användas i stället för
            djurförsök när det är vetenskapligt möjligt. Den ideella föreningen
            Nordiska Samfundets Stiftelse har de senaste åren fått ansökningar
            om bidrag från olika forskningsinstitutioner, som vill övergå
            till in vitro-teknik i stället för att använda djur för att få
            fram monoklonala antikroppar. Stiftelsens medel har inte räckt
            till för att uppfylla behovet. Här skulle medel kunna ställas
            till förfogande genom t.ex. CFN (Centrala försöksdjursnämnden)
            eller MFR (Medicinska forskningsrådet).
          </p>
          <p>
            Kontroll av efterlevnaden av riksdagens beslut
          </p>
          <p>
            Riksdagen har klart deklarerat att djurförsök i största möjliga
            omfattning skall ersättas med alternativa metoder. Trots detta
            har antalet försöksdjur legat konstant på ca 500 000 årligen under
            80-talet. Därmed kan man konstatera att uppföljning bör ske. Riksrevisionsverket,
            som kontrollerar olika myndigheters arbete med att nå de målsättningar
            som satts upp, har också granskat hur forskningen sköts. En angelägen
            uppgift vore att undersöka hur alternativa metoder till djurförsök
            sprids och tas i bruk.
          </p>
          <p>
            Samlad översyn
          </p>
          <p>
            För att komma till rätta med djurförsöken behövs — förutom det
            som nämnts ovan — en samlad översyn över vilka svårigheter de
            alternativa metoderna har att etableras. Det har t.ex. hävdats
            att cellkulturförsök är onödigt dyra och att reagenskemikalier
            skulle kunna bli billigare i inköp för användaren.
          </p>
          <p>
            De etiska nämnderna
          </p>
          <p>
            Numera är hälften av ledamöterna i de etiska nämnderna lekmän
            och dessutom är ordföranden en opartisk jurist. Bland lekmännen
            får djur- skyddsorganisationerna tillsätta mindre än hälften —
            dvs. 2 av 6 lekmannale- damöter bland totalt 12 ledamöter. För
            att stärka djurskyddsintresset bör djurskyddsorganisationerna
            få tillsätta hälften av lekmannaledamöterna.
          </p>
          <p>
            Mot. 1988/89 Jo532
          </p>
          <pb facs="riksdagen-motions-pdf/data/198889/mot_198889_jo_532/mot_198889_jo_532-005.pdf"/>
          <p>
            Hemställan Mot. 1988/89
          </p>
          <p>
            Med hänvisning till det anförda hemställs Jo532 1. att riksdagen
            som sin mening ger regeringen till känna vad som i motionen sägs
            om införande av behovsprövning av nya kemiska ämnen, 2. att riksdagen
            som sin mening ger regeringen till känna vad som i motionen sägs
            om utvärdering av djurförsök, 3. att riksdagen som sin mening
            ger regeringen till känna vad som i motionen sägs om utvärdering
            av vetenskapliga krav, 4. att riksdagen som sin mening ger regeringen
            till känna vad som i motionen sägs om utvärdering av alternativa
            metoder och stöd till MEIC-projektet, 5. att riksdagen som sin
            mening ger regeringen till känna vad som i motionen sägs om införande
            av obligatorisk utbildning i alternativa metoder till djurförsök
            i universitetens grund- och forskarutbildning på medicinska och
            biologiska linjer, 6. att riksdagen som sin mening ger regeringen
            till känna vad som i motionen sägs om etisk utbildning, 7. att
            riksdagen som sin mening ger regeringen till känna vad som i motionen
            sägs om användning av alternativa metoder som redan i dag finns
            tillgängliga samt ekonomiskt stöd till detta, 8. att riksdagen
            som sin mening ger regeringen till känna vad som i motionen sägs
            om kontroll av efterlevnaden av riksdagsbeslut samt riksrevisionsverkets
            uppgift att granska forskningen, 9. att riksdagen som sin mening
            ger regeringen till känna vad som i motionen sägs om en samlad
            översyn över vilka svårigheter de alternativa metoderna har att
            bli etablerade, 10. att riksdagen som sin mening ger regeringen
            till känna vad som i motionen sägs om utökat antal ledamöter från
            djurskyddsorganisatio- nerna i de etiska nämnderna.
          </p>
          <p>
            Stockholm den 24 januari 1989
          </p>
          <p>
            Birger Schlaug (mp) Åsa Domeij (mp)
          </p>
        </div>
      </div>
    </body>
  </text>
</TEI>
