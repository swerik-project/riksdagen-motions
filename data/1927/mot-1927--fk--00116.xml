<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__116/mot_1927__fk__116-001.pdf"/>
      <fw xml:id="i-7qeZzEi2weyfHZvDbTsc55">
        Motioner i Första kammaren, Nr 116. 27
      </fw>
      <div type="motHeader" xml:id="i-U9EYm19KsZJAY25N63PBwn">
        <div type="motTitle" xml:id="i-Pyp5ipYSdveP1GywpqdaKs"/>
        <div type="motSubmissionInfo" xml:id="i-TW36b2XE2CfZ7on7b7QFLK"/>
      </div>
      <div type="motBody" xml:id="i-BfS2EbHSsKL5DY1qYbvhkc">
        <div xml:id="i-YE8UdtVUYKAUSyB27ZMy4i">
          <p xml:id="i-8Gfy7Y1c9SFWXgzx4rQnJK">
            Nr 116.
          </p>
          <p xml:id="i-YT6iyNxU7TCwGcQ6nxQuGc">
            Av herr Ekman, Karl Johan, och herr Andersson, Elof, om införande
            av obligatorisk nöjesskatt samt om avsättning av viss del därav
            till en fond för stödjande av musik, sång, föredrag och föreläsningar
            m. m.
          </p>
          <p xml:id="i-39RjVUWiegLwj6K8KSccUV">
            På senare tider har man kunnat konstatera en alltjämt ökad benägen-
            het för landsbygdens folk — särskilt ungdomen — att söka sig arbete
            och hemvist i städer och stadsliknande samhällen. Och detta oaktat
            det för närvarande helt visst finnes större tillgång på arbete
            på landet än i städerna. En av orsakerna härtill är nog, att lönerna,
            räknade i pen- ningar, ofta äro högre i stad än på landsbygden,
            ehuru väl, om man räknar noga, reallönen i allmänhet ställer sig
            ungefär lika. Men till detta förhållande, som helt visst icke
            är till fördel vare sig för folkets allmänna ekonomi eller för
            folkmaterialet, bidrager säkert i avsevärd mån det nöjesliv, som
            florerar i städer och stadsliknande samhällen. Man måste även
            finna det i viss mån förklarligt, ehuru också beklagligt, att
            förhållandet är sådant. Och mest beklagligt är, att de nöjen,
            som bjudas den stora massan av befolkningen, alltmera urartat
            till sådana, som stå på en rätt låg kulturnivå. Ifråga om musik
            och dans, vilka nöjen ju alltid intresserat ungdomen, får man
            bevittna, att s. k. jazzmusik och sådan dans, som helt visst ursprungligen
            brukats endast av de färgade raserna, numera stå högt i kurs hos
            vår tids ungdom. Att på detta sätt musikkulturen och nöjeskulturen
            i allmänhet placerats på en lägre nivå än tillförene, därom borde
            man nog kunna vara ense. Då det gäller att söka botemedlet för
            detta missförhållande tro vi, att man icke kommer långt med lagstiftning
            allenast. Men däremot torde det vara av stor betydelse, om allmänheten
            även på landsbygden kunde beredas tillfälle till åhörande av musikaliska
            prestationer, gärna av populär läggning, men i varje fall stående
            på en verkligt hög musikalisk nivå. Vidare borde bildande av sångföreningar
            uppmuntras och understödjas samt konserter av verkliga skickliga
            sångartister anordnas. Det finns intet, som så stimulerar intresset
            för musik och sång som åhörande av verkligt goda prestationer
            på dessa områden. Korteligen, det måste vara ett samhälls- intresse
            av största vikt att söka inrikta nöjeslivet både i stad och på
            landet så, att verklig kultur i görligaste mån befrämjas. I varje
            län borde finnas en länsorkester, som skulle konsertera på olika
            orter i länet, därvid inträdesavgiften borde sättas synnerligen
            låg, så att även mindre bemedlade kunde få tillfälle att åhöra
            dessa konserter. Skol-
          </p>
          <pb facs="riksdagen-motions-pdf/data/1927/mot_1927__fk__116/mot_1927__fk__116-002.pdf"/>
          <fw xml:id="i-6pgUUnpjsD7hoxbG6WLTr1">
            28 Motioner i Första kammaren, Nr 116.
          </fw>
          <p xml:id="i-SGnsrN7PpsbdxFUvPoEfEa">
            ungdomen borde även beredas tillfälle att utan avgift åhöra konserterna.
            Goda föredrag och föreläsningar borde anordnas i ännu större utsträck-
            ning än som nu sker. Vad musiken beträffar vore väl tidpunkten
            nu rätt lämplig att tänka på ett sådant arrangemang, då ju som
            följd av regementsindragningarna en hel del regementsmusikanter
            med god utbild- ning bliva disponibla. Det vore ju även en god
            sak att skaffa alla dessa för dem lämpligt arbete. Men till allt
            detta behöves i främsta rummet medel, och frågan blir då, huru
            man skulle kunna åstadkomma sådana utan statskassans betungande.
            Vi hava vid dessa funderingar ofrivilligt kommit att tänka på
            nöjes- skatten. Då denna infördes, var det funderingar om att
            göra skatten till statsskatt, men man stannade till sist vid att
            låta kommunerna få till- godonjuta denna skatt, och vi tro att
            i stort sett starka skäl tala härför. Men detta borde ju inte
            utgöra något hinder för att tänka på, huruvida det inte vore lämpligt
            att låta någon del av denna skatt gå till en fond för understödjande
            av musik-, sång- och andra bildande och förädlande nöjen i samhällena
            både i stad och på landet. Skatten borde väl då utgå på sätt den
            hittills utgått, men göras obligatorisk — den är nu fakultativ.
            Vi hava tänkt oss, att exempelvis en tredjedel av skatten skulle
            redo- visas till en sådan fond och vederbörande kommun behålla
            två tredje delar. Vad detta skulle betyda kan man få en föreställning
            om då man vet, att endast städernas inkomst av nöjesskatten under
            tiden 1 oktober 1925—30 september 1926 uppgick till mera än fyra
            och en halv miljoner kronor. Det kan ju i detta sammanhang vara
            av ett visst intresse att veta, att skatten för rikets fem största
            städer under sagda tid uppgått till i Stockholm 1,756,855 kronor,
            i Göteborg 566,047 kronor, i Malmö 343,488 kronor, i Norrköping
            103,252 kronor och i Hälsingborg 126,728 kronor. De medel, som
            genom en sådan ändring av bestämmelserna för nöjes- skatten skulle
            bliva tillgängliga, komma sannolikt att uppgå till något belopp
            emellan en och en halv och två miljoner kronor. Fonden borde omhändertagas
            av en direktion, som exempelvis kunde vara så sammansatt att Kungl.
            Maj:t däri utsåge ordförande och vice ordförande, riksdagens kamrar
            vardera en och musikaliska akademien den femte. Till denna direktion
            borde ansökningar om anslag ingivas. Vi vilja påpeka, att städerna
            och kommunerna nog inte ginge helt för- lustiga den tredjedel,
            som de sålunda skulle avstå till fonden, då de ju själva hade
            rätt att ansöka och erhålla anslag till olika kulturella ända-
            mål. Och rätt att ansöka om anslag borde väl även tillkomma sådana
            institutioner av kulturell betoning, som exempelvis operan, dramatiska
            teatern och musikaliska akademien. Skulle det befinnas, att fondens
            till- gångar även räckte till anslag åt operan, som ju har en
            mycket stor be- tydelse för hela landets musikliv i högre konstnärlig
            och kulturell be-
          </p>
          <pb facs="riksdagen-motions-pdf/data/1927/mot_1927__fk__116/mot_1927__fk__116-003.pdf"/>
          <fw xml:id="i-9xDHywwd7fpUT4vABHivXS">
            Motioner i Första kammaren, Nr 116. 29
          </fw>
          <p xml:id="i-QU361MMRvXoiJx3URefomQ">
            tydelse, så borde ju detta även vara lämpligt i all synnerhet
            som därigenom statsverkets ekonomiska omsorger om operan på det
            sättet kunde beredas en kanhända rätt avsevärd lättnad. På grund
            av vad vi sålunda anfört, få vi härmed föreslå, att riksdagen
            måtte besluta, att i skrivelse till Kungl. Maj:t anhålla,
          </p>
          <p xml:id="i-2hEDAQ1zQDqBdsZsKjgJBK">
            att Kungl. Maj:t måtte låta verkställa utredning om huruvida
            sådan ändring kunde vidtagas uti kungl. förordningen om rätt för
            kommun att upptaga särskild avgift vid vissa offentliga nöjestillställningar,
            att skatten bliver obligatorisk samt att en tredjedel av skatten
            skall redovisas till statsverket för att bilda en fond; att denna
            fond skulle användas till stödjande av musik, sång, föredrag,
            föreläsningar och andra dylika goda nöjen till främjande av kultur
            och bildning hos hela vårt folk så väl i stad som på landet; att
            vid utredningen :hänsyn naturligen bör tagas till vad vi här ovan
            anfört men att dock Kungl. Maj:t bör hava fria händer att lägga
            utredningen så, att den på bästa sätt främjar de syftemål, som
            vi med detta av- sett; samt att Kungl. Maj:t efter utredningen
            måtte till riks- dagen inkomma med de förslag i ämnet, till vilka
            fog förefinnes.
          </p>
          <p xml:id="i-MqQHAkCJiPPbZVjN4A6vKF">
            Stockholm den 21 januari 1927.
          </p>
          <p xml:id="i-Gqju6nZ9y8fZwrLZ8cgo3U">
            K. J. Ekman. Elof B. Andersson.
          </p>
          <p xml:id="i-XHQVCBKsHJVNNi5B3ExQta">
            Bihang till riksdagens protokoll 1927. 3 saml. 28 häft. (Nr 111—116.)
            4
          </p>
        </div>
      </div>
    </body>
  </text>
</TEI>
