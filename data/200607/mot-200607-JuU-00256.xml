<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00256">
  <teiHeader>
    <fileDesc>
      <titleStmt>
        <title>Mäns våld mot kvinnor och samkönat partnervåld</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mäns våld mot kvinnor och samkönat partnervåld</title>
          <idno type="rdwebb">GU02Ju256</idno>
          <rs type="number">Ju256</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju256/text</ref>
          <ref type="dokument_url_html">http://data.riksdagen.se/dokument/GU02Ju256</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju256</ref>
          <ref type="doc">http://data.riksdagen.se/fil/ABCC3591-8641-4ED6-9FB7-42D002A59842</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y5au2X3drT2sz94F37FaxP" type="signed"/>
        <correspContext corresp="i-Y5au2X3drT2sz94F37FaxP">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-671jfJ67zdpii9Mc53wN93" type="referral">
          <date when="2006-11-07"/>
        </correspAction>
        <correspAction xml:id="i-2JhMMh8EC44cqrjUbWkdno" type="dismissal">
          <date when="2006-11-07"/>
        </correspAction>
        <correspAction xml:id="i-J5oGWHKykeHGrw8HGMDr3o" type="numbering">
          <date when="2006-11-01"/>
        </correspAction>
        <correspAction xml:id="i-MEWkgm6QutJNUiAVDrSUdr" type="submission">
          <date when="2006-10-31"/>
        </correspAction>
        <correspAction xml:id="i-JgK3hHimgummA7GP6oHYbW" type="transfer">
          <date when="2006-10-30"/>
        </correspAction>
        <correspAction xml:id="i-HFPhyWDcwyxbxuEeGLcZzr" type="assigned"/>
        <correspContext corresp="i-HFPhyWDcwyxbxuEeGLcZzr">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-L8okeey6jvVM76RuwdW6Z9">
            Förslag till riksdagsbeslut
          </head>
          <list style="ol">
            <item xml:id="i-4UEhpJNDDj9Yf3zNGquDoK">
              Riksdagen tillkännager för regeringen som sin mening vad i motionen
              anförs om att regeringen bör genomföra en kunskapsöversikt och
              kartläggning på området samkönat partnervåld och återkomma med
              ett handlingsprogram för hur våldsutsatta HBT-personer som drabbas
              av partnervåld ska får relevant stöd och hjälp.
            </item>
            <item xml:id="i-MB3zYF8yWCihu4FvWGfL6T">
              Riksdagen tillkännager för regeringen som sin mening vad i motionen
              anförs om att regeringen bör tillsätta en utredning för att utveckla
              och genomföra en nationell kostnadsberäkning av mäns våld mot
              kvinnor.
            </item>
            <item xml:id="i-HaL5S1FWwLhe3qKpB8DaP">
              Riksdagen begär att regeringen återkommer med en plan för hur
              staten ska ta sitt långsiktiga ekonomiska ansvar för kvinnojourernas
              arbete. 1
            </item>
            <item xml:id="i-NUEsQZdkci7A2rZDuwF5mF">
              Riksdagen tillkännager för regeringen som sin mening vad i motionen
              anförs om att regeringen bör inrätta resursjourer som har kompetens
              att ta emot missbrukande och psykiskt funktionshindrade kvinnor.
              1
            </item>
            <item xml:id="i-54F9ucf234PMFnxmpfS7cZ">
              Riksdagen tillkännager för regeringen som sin mening vad i motionen
              anförs om att länsstyrelsernas verksamhetsuppföljning, återrapporteringskrav
              och tillsynsansvar över kommunernas arbete på området mäns våld
              mot kvinnor bör skärpas. 1
            </item>
            <item xml:id="i-DirD7a2my1tYzNWJ1uJ24T">
              Riksdagen tillkännager för regeringen som sin mening vad i motionen
              anförs om att regeringen bör utreda och återkomma med förslag
              på hur en tillsynsfunktion på länsstyrelserna, med övergripande
              ansvar på området mäns våld mot kvinnor, kan inrättas. 1
            </item>
            <item xml:id="i-Vkd7FNqTn2jiQ5V6sqR1V1">
              Riksdagen tillkännager för regeringen som sin mening vad i motionen
              anförs om att regeringen skyndsamt bör bereda förslag till de
              förändringar som föreslås i rapporten Mäns våldsutövande barns
              upplevelser.
            </item>
          </list>
          <p xml:id="i-SrAnAeMJPXzV3XSFNkBNBU">
            1 Yrkandena 36 hänvisade till SoU.
          </p>
        </div>
        <div type="motContent">
          <head xml:id="i-2ThYWv2Jxtducv8k4AQe7r" type="h1">
            Mäns våld mot kvinnor och samkönat partnervåld
          </head>
          <head xml:id="i-B6NeUFUmhHPCxDU2oSLQbn" type="h1">
            Motivering
          </head>
          <p xml:id="i-32Bq6JEdGFXGDXe73UiwnH">
            Mäns våld mot kvinnor har sin grund i maktojämlikheten mellan
            könen. Maktrelationen mellan kvinnor och män är den samhälleliga
            ram i vilken övergrepp mot kvinnor utförs. Våldets uttryck återskapas
            på olika sätt och i olika former överallt i vårt samhälle. Arbetet
            för att stoppa våldet måste ske utifrån insikten att mäns våld
            handlar om makt och kontroll och har sina rötter i den rådande
            samhällsstrukturen där män är överordnade och kvinnor underordnade.
            En våldsförståelse som tar sin utgångspunkt i maktordningen mellan
            kvinnor och män särskiljer inte våldsutövande män eller våldsutsatta
            kvinnor som avvikande, alltså delar inte upp samhället i Vi (icke
            våldsutsatta eller icke våldsamma, vi Normala) eller De (våldsutövande
            eller våldsoffer, de Onormala), och försöker inte hitta orsaker
            till våldet i främmande kulturer eller individuella avvikelser.
            Med en könsmaktsförståelse av våldet riktas fokus i stället på
            allas ansvar att ifrågasätta, utmana och bryta de strukturer och
            de föreställningar som grundar sig på mäns makt och kontroll över
            kvinnor. Det bryter också med tidigare synsätt att våldet beror
            på social utsatthet, alkohol, psykisk sjukdom eller integrationsproblem.
            Våld som utövas av män med utländsk bakgrund gentemot kvinnor
            med utländsk bakgrund handlar inte om kultur, utan om maktutövning.
            Även så kallat hedersrelaterat våld handlar om makt, kontroll
            och föreställningar om kön och sexualitet. Att använda kulturella
            markörer som förklaringsmodell för våldet osynliggör det strukturella
            våldet och tenderar snarare att bli ett sätt att blunda för de
            våldsutsattas behov. Det är viktigt att våldsutsatta själva får
            uttrycka sina erfarenheter och perspektiv. Den erfarenhetsbaserade
            kunskapen är grundläggande i allt arbete mot mäns våld mot kvinnor.
          </p>
          <p xml:id="i-Tivvwr1mdZ4AnyV37WKQ5T">
            Vänsterpartiet vill också poängtera att en könsmaktsförståelse
            av våldet även är ett redskap i förståelsen av våld inom samkönade
            relationer. Även detta våld är relaterat till föreställningar
            om kön, sexualitet och makt i samhället. Partnermisshandel i homosexuella
            relationer är ett uttryck för en maktrelation. Våld inom samkönade
            relationer tenderar av olika skäl att osynlig­göras i debatten
            om sexualiserat våld. Bristande kunskaper om och fördomar om icke-heterosexuella
            relationer har bidragit till att offren för våld i sam­könade
            relationer är skyddslösa i än högre grad än kvinnor som utsätts
            för mäns våld.
          </p>
          <p xml:id="i-Bf2pHD6r4Yu9AummRRihAu">
            Mäns våld mot kvinnor och samkönat partnervåld handlar om våld
            i nära relationer och omfattas av begreppet sexualiserat våld
            (som inbegriper olika former av fysiskt, psykiskt och sexuellt
            våld som t.ex. misshandel, våldtäkt, sexuella övergrepp, trakasserier
            etc.). Begreppet sexualiserat våld beskriver våldet som en del
            av samhällets könsmaktsordning. Denna förståelse av våld leder
            till slutsatsen att arbetet för att stoppa våldet, liksom att
            ge våldsutsatta relevant skydd, stöd och hjälp, måste ta sitt
            avstamp i en maktanalys.
          </p>
          <head xml:id="i-TYsJr4aL8sVoZ6Ni1NBu6y" type="h1">
            Mäns våld mot kvinnor
          </head>
          <p xml:id="i-NVuqonnpAwe2AkeZmZkcXG">
            Den första omfångsundersökningen om mäns våld mot kvinnor i Sverige
            publicerades i maj 2001 under titeln Slagen Dam. Undersökningen
            visar omfattningen av mäns våld mot kvinnor och synliggör de flytande
            gränserna mellan hot, våld och sexuella övergrepp. Den bryter
            föreställningen om att det finns skarpa gränser mellan olika typer
            av våld och där till exempel fysiskt våld klassas som värre än
            hot om våld i en hierarkisk ordning. Undersökningen visar bland
            annat att 25 procent, eller var fjärde kvinna, upplevt fysiskt
            våld från någon man efter sin 15-årsdag. 56 procent av alla kvinnor
            har trakasserats sexuellt. Var tredje kvinna, 34 procent, har
            åtminstone en gång efter sin 15-årsdag utsatts för sexuellt våld
            av en man. Totalt sett har 46 procent, alltså nästan hälften av
            alla svenska kvinnor, erfarenheter av någon form av våld från
            en man efter sin 15-årsdag. Detta innebär att våld mot kvinnor
            är en utbredd, frekvent och aktuell företeelse. Det motsäger bilden
            att det är ett fåtal män som utövar våld mot kvinnor. De åtgärder
            som vidtas för att stoppa våldet måste, för att vara framgångsrika,
            grundas i en ny förståelse där kunskaper om våldets plats i kvinnors
            och mäns liv sätts i förbindelse med kvinnors och mäns vardag.
            (Slagen Dam, 2001).
          </p>
          <p xml:id="i-DTSBEUzMUBDkFbmL2WuNJp">
            Mäns våld mot kvinnor är alltså inte en marginell företeelse
            som handlar om några individuella problem utan är ett allvarligt
            samhällsproblem som berör många människors liv och vardag. Framför
            allt är det en upplevd verklighet för många kvinnor och barn.
          </p>
          <p xml:id="i-P1pRqVuvm3BR9t3hZP2iUG">
            Anmälningarna av mäns våld mot kvinnor har ökat med 20 procent
            de senaste tio åren. Ökningen beror både på att fler anmäler men
            också på att våldet har ökat, uppger Brottsförebyggande rådet
            (BRÅ). Kriminalstatistiken visar att i majoriteten av fallen är
            de utsatta kvinnorna bekanta med eller har en nära relation till
            männen som slår, hotar och dödar. Nästan alla fall av mäns våld
            mot kvinnor sker i en privat sfär, ofta inom hemmets fyra väggar.
            Uppgifter från BRÅ visar att förra året, år 2005, anmäldes t.ex.
            24 097 fall av kvinnomisshandel, 2 152 fall av grov kvinnofridskränkning,
            3 054 våldtäkter, 1 646 fall av sexuellt tvång och 3 216 fall
            av överträdelse av besöksförbud. Med den här statistiken kan vi
            också säga att i Sverige år 2005 misshandlades 66 kvinnor per
            dag av närstående män och nästan 13 kvinnor per dag utsattes för
            våldtäkt eller sexuellt tvång.
          </p>
          <p xml:id="i-D4xrqDX4SkBfwEisGU9g99">
            Det här är oerhört skrämmande siffror, men som om det inte vore
            nog vet vi dessutom att mörkertalet är stort. Både polisen, kvinnojourerna
            och Brottsförebyggande rådet uppskattar att endast 2025 % av allt
            våld mot kvinnor anmäls till polisen. Det skulle innebära att
            de 24 097 fall av mäns våld mot kvinnor som anmäldes år 2005 i
            verkligheten är fyra gånger fler!
          </p>
          <p xml:id="i-KmQPSYo9CNjUQAVLLDnaWP">
            I förlängningen påverkar våldet alla kvinnors liv och handlingsutrymme.
            Resultatet är ett samhällsklimat där rädslan för våld begränsar
            kvinnors handlings- och livsutrymme, även utanför de situationer
            där övergreppen faktiskt sker och oavsett om man blir utsatt för
            faktiskt våld eller inte. Undersökningar visar att reellt och
            upplevt hot om våld påverkar handlingsstrategier för alla kvinnor,
            dvs. att kvinnor, oavsett om man känner konkret rädsla eller inte,
            agerar utifrån en förståelse av en våldsnärvaro. Kvinnor lär sig
            olika strategier för att på olika sätt hantera rädsla och fruktan
            för övergrepp den s.k. vardagsrädslan. På så sätt blir mäns våld
            en del av alla kvinnors vardag. När kvinnor i vårt samhälle tvingas
            leva med ett underliggande hot mot sin kroppsliga integritet och
            självbestämmanderätt blir det sexualiserade våldet ytterst en
            fråga om demokrati och grundläggande mänskliga fri- och rättig­heter.
          </p>
          <head xml:id="i-AErFVrJfrExt1TJyaEifzr" type="h1">
            Partnervåld
          </head>
          <p xml:id="i-SmVh2gD7jJsu5mtsU7wUz4">
            Studien Våldsamt lika och olika om våld i samkönade parrelationer
            , av Carin Holmberg och Ulrika Stjernqvist (2005), har gjort ett
            första försök till kartläggning över förekomsten av samkönat våld
            i Sverige. Deras undersökning baseras på drygt 2 000 besvarade
            enkätundersökningar och visar att totalt 24,9 procent har utsatts
            för någon form av psykologiskt, sexuellt och/eller fysiskt våld
            i en nuvarande eller före detta parrelation. Fysiskt våld dominerar
            bland lesbiska och sexuellt våld dominerar bland homosexuella
            män. Minst utsatthet rapporterar bisexuella män.
          </p>
          <p xml:id="i-S1sxNiQnRK8S7Wp1AnFrnw">
            Kön och sexualitet spelar en avgörande roll i tolkningen av samkönat
            partnervåld. Till exempel har inte lesbiska kvinnor en strukturellt
            förankrad maktposition av överordning, men själva våldshandlingen
            ger den lesbiska förövaren en dominerande position i parrelationen.
            Via våldet upprätthålls och återskapas strukturer av dominans.
            Det är en maktutövning som i sig är strukturellt sanktionerat
            i det heteronormativa samhället.
          </p>
          <p xml:id="i-Beiidq3UZfswZJgru7jJK8">
            Medan partnermisshandel mellan homosexuella män riskerar att
            tolkas som ömsesidig (män är ömsesidigt aggressiva) och inte som
            ett uttryck för en maktrelation, riskerar partnervåld mellan homosexuella
            kvinnor att osynliggöras helt (kvinnor är oförmögna att använda
            våld) av instanser som polis, domstolar, sjukvård och socialtjänst.
          </p>
          <p xml:id="i-4aKYFpyFoSWmsGdrCBvShs">
            I tolkningen och förståelsen av samkönat våld finns en dubbelhet,
            som ger olika kontexter för kvinnor respektive män. Å ena sidan
            är makt manligt kodat, men om vi bara väljer att tolka makten
            som ett uttryck för manlighet finns risken att vi inte ser maktuttryck
            bortom kön. Å andra sidan kan makt utövas oavsett kön, men om
            vi frikopplar kön från uttryck för makt är risken stor att sambandet
            mellan konstruerad manlighet och makt osynliggörs. Lösningen på
            detta dilemma, menar Holmberg och Stjernqvist (2005), bör sökas
            först och främst på en konkret nivå samtidigt som man håller fast
            vid en könsmaktsanalys.
          </p>
          <p xml:id="i-2VKtp2yFxkvwaxtTeCaKLC">
            Schablonbilderna av homosexuella relationer och föreställningar
            kring våld och aggressivitet står i vägen för att våld inom samkönade
            relationer uppmärksammas och förstås. På samma sätt utsätter människors
            homofobi (rädsla och avsky för HBT-personer) och heterosexism
            (samhället förutsätter att människor är heterosexuella och att
            det är att vara normal) HBT-relationer för en samhällelig isolering
            och gör samkönade parrelationer till ett slutet system. Det innebär
            att parterna blir beroende och socialt bundna till varandra. Detta
            är en viktig mekanism för att förstå vägen in i en våldsrelation
            för samkönade par.
          </p>
          <p xml:id="i-LtjShKhJNLFvwtWaemoC4W">
            Stödet till personer som blir utsatta för våld i sin parrelation
            är organiserat enligt en heteronormativ ordning och vart homosexuella
            offer och förövare skall vända sig är en öppen fråga. Det saknas
            en övergripande organisering och ett samförstånd. För att skapa
            förutsättningar för att på olika sätt hjälpa och stödja HBT-personer
            som utsätts för våld i nära relationer behövs både fler undersökningar
            och mer kunskap om partnervåld, liksom det behövs en ökad HBT-kompetens
            bland alla instanser (polis, sjukvård, socialtjänst, kvinnojourer
            etc.) som möter våld i nära relationer.
          </p>
          <p xml:id="i-XMy28TtEZ5e2htecGJ4pmM">
            Regeringen bör göra en kunskapsöversikt och kartläggning på området
            och återkomma med ett handlingsprogram för hur HBT-personer som
            drabbas av partnervåld skall få relevant stöd och hjälp. Detta
            bör riksdagen som sin mening ge regeringen till känna.
          </p>
          <head xml:id="i-PQ1QNQLALkZTW9x6EVVUhC" type="h1">
            Utveckla mätmetoder för kostnaderna för mäns våld
          </head>
          <p xml:id="i-B4jYdjhZpGKAhZj4pKu68n">
            Mäns våld mot kvinnor är ett samhällsproblem som inte bara har
            konsekvenser på ett socialt plan utan även får stora effekter
            på samhällsekonomin. Kostnaderna för det könsrelaterade våldet
            har både direkta och indirekta variabler. Det handlar om direkta
            vårdkostnader för utsatta kvinnor och barn, polisinsatser, ambulanskostnader,
            kostnader för rättsprocesser, häktning, kriminalvård och rehabilitering,
            skyddat boende, men också bortfall i arbetstid och begränsande
            av kvinnors deltagande i samhällslivet. Utöver det tillkommer
            kostnader för barn som tagit skada av att bevittna våld och växa
            upp i våldsamma familjer. Ett enda misshandelsfall kan kosta flera
            miljoner.
          </p>
          <p xml:id="i-LKJfSUfwjscYbn89agxXX">
            Filosofie doktor Katarina Weinehall vid juridiska institutionen
            på Umeå universitet har i en studie, som nyligen presenterats,
            följt ett fall där en kvinna misshandlats av sin man och beräknat
            kostnaden för detta fall. Kvinnans hälsa försämrades och påverkade
            hennes förmåga att arbeta. Det i sin tur ledde till att 1,7 miljoner
            betalades ut från a-kassan och en kvarts miljon från Försäkringskassan.
            Turerna inom polis och rättsväsendet kostade nära 100 000 kronor.
            För landstinget blev slutsumman 115 000 kronor, där hälften var
            kostnader för kontakter med barn- och ungdomspsykiatrin till stöd
            för kvinnans barn som mådde dåligt. För kommunen blev slutsumman
            ungefär 50 000 kronor, som främst handlade om kostnader för socialtjänsten.
            Den misshandlade kvinnan fick själv betala nära 200 000 kronor
            genom åren, bland annat för dubbelt boende och advokatkostnader.
            För kvinnans arbetsgivare ledde misshandeln till en kostnad på
            10 000 kronor. Utöver de direkta kostnaderna beräknas kvinnan
            dessutom ha gått miste om inkomster på nära 500 000 kronor. Hennes
            framtida pension förväntas bli lägre eftersom misshandeln och
            turerna runt den har påverkat hennes löneutveckling negativt.
            Totalt sett beräknas summan av samhällets kostnader i det studerade
            fallet uppgå till 2,5 miljoner kronor. Staten bär den största
            kostnaden, 85 procent.
          </p>
          <p xml:id="i-BnKz2SWhTAePGymFWKxCwT">
            I Finland har man försökt beräkna den direkta kostnaden för mäns
            våld mot kvinnor (Piispa &amp; Heiskanen, 2001). Studien bygger
            på data över dem som har sökt offentlig hjälp, vilket är en minoritet
            av alla våldsutsatta kvinnor, och därför är resultatet med all
            säkerhet missvisande. Men det är en mycket intressant studie och
            ett viktigt första försök att kartlägga samhällskostnaderna till
            följd av mäns våld mot kvinnor. Den finska studien visar att år
            1998 uppgick de direkta kostnaderna till 252,5 miljoner finska
            mark (ungefär 42,5 miljoner euro i dåtidens penningvärde). Siffror
            från Kanada beräknar att direkta kostnader för mäns våld mot kvinnor
            uppgår till 900 miljoner USD per år. I USA beräknas den våldsrelaterade
            frånvarofrekvensen på arbetet och ökade hälsokostnaden för arbetsgivarna
            till ca 4 miljarder USD per år. En brittisk forskningsstudie påvisar
            att den totala kostnaden för kvinnomisshandel är 28,8 miljarder
            pund per år, vilket motsvarar 5 859 kronor per invånare.
          </p>
          <p xml:id="i-EAaqU8hePtupxCSa9pNmRr">
            I Sverige har Socialstyrelsen tillsatt en utredningsgrupp för
            att försöka beräkna vissa delar av kostnader för mäns våld mot
            kvinnor. Även polisen har försökt göra egna uppskattningar av
            hur mycket deras insatser på området kostar, vilka landar på cirka
            370 miljoner årligen. Det finns ännu ingen övergripande statistik
            på vad mäns våld mot kvinnor kostar det svenska samhället totalt.
            Det är en brist och gör det lättare att blunda för problemen,
            som i sin tur kan leda till att frågan inte tas på allvar.
          </p>
          <p xml:id="i-Pek3ksHzw1bWxCoNKBb7Kz">
            Vänsterpartiet anser att Sverige, som föregångsland i arbetet
            med att bekämpa mäns våld mot kvinnor, bör agera i denna fråga.
            Det behövs en prislapp på mäns våld mot kvinnor och barn. Utöver
            de individuella kostnaderna i form av själsliga sår, begränsat
            livsutrymme, sjukskrivning osv. är det viktigt att genomföra en
            allomfattande analys och en beräkning på vad det kostar samhället.
            Det är pengar vi skulle kunna satsa på bättre sjuk- och hälsovård,
            bättre skolor och arbetsmiljö, höjning av kvinnors löner etc.
            För att få en heltäckande bild av mäns våld mot kvinnor och dess
            ekonomiska konsekvenser bör en utredning tillsättas för att utveckla
            en vetenskaplig metod för och genomföra en nationell kostnadsberäkning
            av mäns våld mot kvinnor och barn.
          </p>
          <p xml:id="i-6Xbfd9sYoptUkbkezL1E7Q">
            Detta bör riksdagen som sin mening ge regeringen till känna.
          </p>
          <head xml:id="i-JSUqHC4dUu1E6529wvCkdH" type="h1">
            Kvinnojourerna
          </head>
          <p xml:id="i-RLZVq3bJDDmszcjdiEPQrt">
            Frihet från sexualiserat våld är en mänsklig rättighet som i
            dag finns stadfäst i internationella konventioner och handlingsplaner.
            FN:s konvention om avskaffande av all slags diskriminering av
            kvinnor (CEDAW) och deklaration om avskaffande av våld mot kvinnor
            har fastställt att könsrelaterade våldshandlingar kränker, skadar
            och upphäver kvinnors åtnjutande av sina grundläggande fri- och
            rättigheter. FN stadfäster att all form av könsdiskriminering
            måste förändras genom övergripande åtgärder och är statens ansvar.
          </p>
          <p xml:id="i-Gcbdun7s4aQBsaaarUEgZU">
            I Sverige, liksom i resten av världen, är mäns våld mot kvinnor
            ett gigantiskt samhällsproblem. Trots det är det en politisk fråga
            som ofta behandlas med en provocerande likgiltighet. Frivilliga
            eldsjälar organiserade i kvinno- och tjejjourerna står i stor
            utsträckning för de praktiska stödinsatserna till utsatta flickor,
            kvinnor och barn. Genom kvinnors ideella frivilligarbete i jourerna
            kan brottsoffer få relevant hjälp trots att samhällets insatser
            brister. På så sätt hjälper också kvinnojourerna staten att spara
            mycket pengar. De gör enorma insatser för samhället och är en
            fristad för tusentals flickor, kvinnor och barn. Idag finns det
            kvinnojourer i ungefär hälften av landets kommuner. Jourernas
            styrka ligger i att de är skapade av kvinnor och för kvinnor och
            deras behov. Det är en frizon där ingen ifrågasätter kvinnors
            och barns upplevelser av våld. Som fristående instans kan de på
            bästa sätt tillvarata kvinnors och barns intressen och behov.
            Tjej- och kvinnojourerna spelar också en central roll när det
            gäller att synliggöra och beskriva mäns våld mot kvinnor, de sprider
            kunskap om våldets mekanismer och konsekvenser och på vilket sätt
            man bör hjälpa och stödja kvinnor och barn som utsätts för misshandel
            och andra övergrepp. Trots jourernas erfarenheter och kunskaper
            om mäns våld mot kvinnor har de fortfarande inte en självklar
            status och existerar under osäkra förhållanden. Detta är en paradox
            då företrädare för polis, socialtjänst och sjukvård själva anser
            att de lokala kvinnojourerna ger ett mer heltäckande stöd till
            utsatta kvinnor än vad de själva kan erbjuda.
          </p>
          <p xml:id="i-HnBi45u9FZvhCH9x9jj7R2">
            Allt för många kvinnojourer har en otillräcklig finansiering
            och får tävla om kommunens bidrag med övriga organisationer som
            om det vore fråga om en fritidssysselsättning! Bristen på finansiering
            och ansvarstagande från kommunerna resulterar i att kvinnojourernas
            verksamhet begränsas. Situationen för kvinnor som behöver skydd,
            akut hjälp, stöd och råd är på flera håll helt ohållbar.
          </p>
          <p xml:id="i-LD4azyJP2SSEi4FrRDMpVA">
            Vi framhåller FN:s kvinnokonvention (CEDAW) som stadfäster att
            det patriarkala våldet grundas på en samhällelig struktur och
            att det är statens ansvar och skyldighet att vidta åtgärder mot
            all diskriminering av kvinnor. Staten har det övergripande ansvaret
            att stötta lokala kvinnojourer och se till att de kan fortsätta
            sin verksamhet. Vi anser att det självklara är att staten tar
            det övergripande finansiella ansvaret för arbetet med konsekvenserna
            av mäns våld mot kvinnor.
          </p>
          <p xml:id="i-H7L4hGjoZGALYjYQuRxdxS">
            Vänsterpartiet är stolt över att ha bidragit till en ökad satsning
            på bland annat kvinnojourerna. Under förra mandatperioden drev
            vi igenom en ökad satsning på våldsutsatta kvinnor och barn med
            närmare 100 miljoner. Medlen fördelas till kommuner och ideella
            kvinnor-, tjej- och brottsofferjourer som ansöker om medel för
            att utveckla omhändertagandet av brottsoffer. Tyvärr finns det
            inga möjligheter för kvinnojourerna att göra långsiktiga planeringar
            för sin verksamhet utifrån denna satsning. Därför föreslår vi
            att regeringen ges i uppdrag att återkomma med en plan för hur
            staten ska ta sitt långsiktiga ekonomiska ansvar för kvinnojourernas
            arbete.
          </p>
          <p xml:id="i-P87SYLCio9BrSYZgsM8xb2">
            Detta bör riksdagen som sin mening ge regeringen till känna.
          </p>
          <p xml:id="i-WJxo6xb9gZot8rPsoWVKuy">
            Lesbiska kvinnor känner sig inte alltid välkomna till kvinnojourerna
            och det kan vara svårt att erbjuda trygghet om man inte tänker
            på att väninnan som kommer till jouren egentligen är förövaren.
            Vänsterpartiet har länge värnat om stödet till brottsofferjouren
            för HBT-personer och menar att arbetet måste utökas och intensifieras.
            Därför yrkar vi om en kartläggning och ett handlingsprogram för
            stöd till HBT-personer i denna motion. Några kvinnojourer ger
            möjlighet till stödkontakt för blinda och döva kvinnor, men få
            jourer har handikappanpassade lägenheter vilket gör fysiskt funktionshindrade
            kvinnor, liksom äldre kvinnor, extra utsatta. Därför avsätter
            Vänsterpartiet pengar i budgetmotionen för 2007 för att stödja
            kvinnojourerna i arbetet med att tillgänglighetsanpassa jourernas
            lokaler. Våldsutsatta kvinnor som missbrukar och/eller är psykiskt
            funktionshindrade kommer särskilt i kläm. Vi föreslår att staten
            bör ta ett särskilt ansvar för de mest utsatta kvinnorna. Vänsterpartiet
            har därför avsatt pengar i budgetmotionen för 2007 för att inrätta
            resursjourer med kompetens att ta emot missbrukande och psykiskt
            funktionshindrade kvinnor. Analogt med detta anser Vänsterpartiet
            att regeringen bör återkomma med förslag på inrättande av resursjourer
            som har kompetens att ta emot missbrukande och psykiskt funktionshindrade
            kvinnor.
          </p>
          <p xml:id="i-EQ8TXH8ASKfBBrG4qEjpmp">
            Detta bör riksdagen som sin mening ge regeringen till känna.
          </p>
          <head xml:id="i-XjuFUJbrM6Fzp5nqHaiGMb" type="h1">
            Kommunansvar
          </head>
          <p xml:id="i-5bB64JthNona6UTxUqQcLe">
            Vänsterpartiet anser att en ensidig fokusering på kvinnojourerna
            osynliggör kommunernas grundläggande ansvar för brottsoffer och
            för att bryta, stävja och bekämpa mäns våld mot kvinnor. Vi vill
            poängtera att kommunerna, enligt 8 a § sociallagen, skall ta sitt
            ansvar för att tillgodose kompetent stöd till samtliga våldsutsatta
            kvinnor som söker hjälp. Vänsterpartiet har också under ett flertal
            år motionerat om en ändring i socialtjänstlagen, en ändring av
            ordet bör mot ordet skall i 5 kap. 11 § socialtjänstlagen, för
            att stärka socialnämndens skyldighet att ge stöd och hjälp till
            brottsoffer. Denna bestämmelse gäller särskilt kvinnor som är
            eller har varit utsatta för våld eller övergrepp i hemmet. Den
            förra regeringen lovade att genomföra en sådan förändring av lagen
            under hösten 2006. Riksdagen lämnade också under förra mandatperioden
            ett tillkännagivande till regeringen med den innebörden. Hur den
            nuvarande borgerliga regeringen kommer att agera är än så länge
            oklart. Därför yrkar Vänsterpartiet även i år, i motionen Socialpolitik,
            att 5 kap. 11 § socialtjänstlagen skall skärpas.
          </p>
          <p xml:id="i-3JReFno5vLP5WdrFXnPGnm">
            Såväl Utredningen om kvinnofridsuppdragen, Slag i luften (SOU
            2004:121), som Utredningen om socialtjänstens stöd för våldsutsatta
            kvinnor, Att ta ansvar för sina insatser (SOU 2006:65), konstaterar
            och identifierar en rad brister i kommunernas insatser och stöd
            till våldsutsatta kvinnor. Handlingsplaner för arbetet med våldsutsatta
            brottsoffer finns i cirka 70 procent av kommunerna och är på gång
            i de flesta övriga. Däremot saknar flertalet rutiner och riktlinjer
            för att bemöta våldsutsatta kvinnor, och avsaknaden av en kommunöverskridande
            samordning är ett stort problem. Samordning är av största vikt
            i fråga om skyddat boende, men kan också vara det avseende insatser
            för män som utövar våld. I betänkandet till SOU 2006:65 finns
            en rad förslag som Vänsterpartiet anser vara mycket angelägna.
            Vi utvecklar detta i motionen Socialpolitik. Länsstyrelsernas
            granskningar av kommunernas arbete på området hur handlingsplaner
            används, om fortbildning bedrivs och hur stora resurser som avsätts
            för arbetet visar att området mäns våld mot kvinnor är eftersatt.
            I enlighet med utredningen (SOU 2004:121) anser Vänsterpartiet
            att länsstyrelserna bör öka sina insatser, verka för en ökad regional
            samverkan, göra mer ingående granskningar av kommunerna och mer
            frekvent rapportera till regeringen. Därför bör länsstyrelsernas
            verksamhetsuppföljning, återrapporteringskrav och tillsynsansvar
            över kommunernas arbete på området mäns våld mot kvinnor skärpas.
            Detta bör riksdagen som sin mening ge regeringen till känna.
          </p>
          <p xml:id="i-7SdXA4UNfTj91kc1N9TnSN">
            Analogt med detta anser Vänsterpartiet att det dessutom kan behövas
            en särskild tillsynsfunktion på länsstyrelserna som har det övergripande
            ansvaret på området. Denna kan till exempel vara kopplad till
            jämställdhetsexperterna eller socialkonsulenterna. Regeringen
            bör utreda och återkomma med förslag på hur en tillsynsfunktion
            på bästa sätt kan inrättas. Detta bör riksdagen som sin mening
            ge regeringen till känna.
          </p>
          <p xml:id="i-GdWiaPbNhrSjrPDDciULuo">
            Kommunerna måste ta sitt ansvar för att tillgodose kompetent
            stöd till samtliga våldsutsatta kvinnor som söker hjälp. För att
            kommunerna inte skall vara utelämnade till enskilda socialsekreterares
            kompetens måste kunskapen om mäns våld mot kvinnor förbättras
            rejält. Vänsterpartiet anser att hela socialtjänstens personal
            skall kompetensutvecklas kring sexualiserat våld, särskilt avseende
            så kallat hedersrelaterat våld, psykiskt och fysiskt funktionshinder
            samt missbruksproblematik. Det måste finnas kunskap och metoder
            för att fånga upp signaler samt ge stöd och skydd till kvinnor,
            ungdomar och barn som är utsatta för mäns våld. Vänsterpartiet
            har därför avsatt pengar i budgetmotionen för 2007 för att kompetensutveckla
            socialtjänstens personal.
          </p>
          <head xml:id="i-7cuDD69XQnxe96ZveTqS6G" type="h1">
            Män som slår
          </head>
          <p xml:id="i-9cEYRmWLuTPHKXfZeUr41G">
            På uppdrag av tidigare regering och samarbetspartier presenterades
            nyligen en kartläggning och beskrivning av verksamheter som arbetar
            för att få män att sluta använda våld mot kvinnor och barn, samt
            verksamheter riktade till flickor och pojkar som upplever mäns
            våld mot kvinnor i sin familj. Resultatet redovisades i rapporten
            Mäns våldsutövande barns upplevelser. En kartläggning av interventioner,
            kunskap och utvecklingsbehov (2006) och visar att det finns ett
            stort intresse för interventioner för att motverka mäns våld mot
            kvinnor och barn, men att vissa områden är eftersatta och att
            det finns problem som kräver åtgärder både på kort och på lång
            sikt. Idag finns 50 verksamheter runt om i landet riktade till
            män som utövar våld mot kvinnor och barn, som i rapporten delas
            in i fem olika kategorier: interventioner inom ramen för kriminalvården
            och rättspsykiatrin, generella manscentrum/kris­centrum för män
            eller mansmottagningar med fokus på våld, interventioner inom
            ramen för myndighetssamverkan, samt en ny form som är en samverkan
            inom socialtjänsten. Kartläggningen visar att få verksamheter
            når ett stort antal män, att det i många fall saknas en teoretisk
            bas och modell för verksamheten som gör det svårt att bedöma vilka
            insatser som faktiskt görs, och att det i ytterst få verksamheter
            ingår en säkerhetsinriktad brottsofferkontakt för att bedöma säkerheten
            för våldsutsatta partner. I vissa verksamheter är könsmaktsperspektivet
            helt centralt medan andra är tveksamma till att kön och makt sätts
            i fokus för interventionen. Det framgår av rapporten att det är
            en fråga som behöver diskuteras mycket mer ingående eftersom det
            får konsekvenser för såväl förklaringsmodeller för mäns våld som
            för synen på mäns förändringsprocess och modeller för förändringsarbete.
          </p>
          <p xml:id="i-2dge5rPwqVRWHrFLMH8czJ">
            Behandlingsprogram för män som slår sina partner finns till exempel
            i Storbritannien, Kanada, USA och Norge. I Sverige provas bland
            annat ett behandlingsprogram för partnermisshandlare inom Kriminalvården
            sedan några år. Man använder sig av programmet Idap (Integrated
            domestic abuse programme) som bygger på kognitiv beteendeterapi
            där männen ska lära sig att se sitt våld, se hur det påverkar
            deras partner och eventuella barn, samt lära sig att ta ansvar
            för våldet och hitta alternativa handlingssätt. Idap finns i Stockholm,
            Göteborg, Malmö och Borås. På tre olika anstalter har man tidigare
            även provat programmet Våld i nära relationer (VIN) som bygger
            på ett hot- och riskbedömningsinstrument där syftet är att, under
            pågående behandlingstid, garantera säkerheten för kvinnor. Relationer
            och samlevnad (ROS) är ett behandlingsprogram för sexualbrott
            som har provats vid specialanstalterna för sexualbrottslingar.
            Dokumentationen är tyvärr bristfällig och inga utvärderingar har
            ännu gjorts. Utredningen Slag i luften (SOU 2004:121) menar att
            Kriminalvårdens uppdelning i separata program (VIN och ROS) för
            misshandel respektive sexualbrott är ineffektivt och vittnar om
            en kunskapsbrist på området mäns våld mot kvinnor. På Centrum
            för våldsprevention vid Karolinska Institutet i Stockholm har
            man uttryckt att viss behandlingsforskning samt vissa regelrätta
            behandlingar av partnermisshandlare letar efter t.ex. adhd eller
            alkoholmissbruk för att diagnostisera männen som slår. Man försöker
            anpassa behandlingen efter individuella avvikelser trots att man
            vet att en stor del av våldet utövas av vanliga, välfungerande
            män. Vid en internationell utblick är den modell som används mest
            och som är mest framgångsrik den kognitiva beteendeterapin, där
            könsroller, kvinnosyn, jämställdhet och maktförhållanden står
            i centrum, och där fokus är att män som slår ska erkänna, förstå
            och ta ansvar för sitt beteende. Det är viktigt att villkoren
            för hur behandlingen ska se ut diskuteras ingående.
          </p>
          <p xml:id="i-17xC27doU9B1kwCxgQiyHu">
            Att män som slår ska få behandling är en viktig del i arbetet
            med att stoppa det samhällsproblem som mäns våld mot kvinnor innebär.
            Det ska givetvis ses som en förebyggande åtgärd och en del i arbetet
            med att skydda utsatta kvinnor och barn. Vänsterpartiet har därför
            avsatt pengar i budgetmotionen för 2007 för att satsa på behandlingsprogram
            inom Kriminalvården riktat till dömda sexualbrottslingar och män
            som slår.
          </p>
          <p xml:id="i-9FPvFSDJsyaC4PDNuWMkno">
            Tyvärr är det många våldutövande män som inte kommer i närheten
            av vare sig behandling eller hjälp. Det är en brist som måste
            rättas till. Ytterligare ett problem är möjligheterna att säkerställa
            effekterna av behandlingarna. Vänsterpartiet betonar att all hjälp,
            alla verksamheter och behandlingsprogram riktade till män som
            slår bör vara baserat på ett könsmaktsperspektiv. Även utvärderingar
            som görs av behandlingarna måste ta könsmaktsperspektivet i beaktande
            för att på bästa sätt säkerställa att behandlingen också skyddar
            utsatta kvinnor och barn från fortsatt våld. Rapporten Mäns våldsutövande
            barns upplevelser. En kartläggning av interventioner, kunskap
            och utvecklingsbehov (2006) lägger fram en rad förslag som Vänsterpartiet
            är positivt till.
          </p>
          <p xml:id="i-WRYni2cWMWFXka6KBpyPg1">
            Det handlar bland annat om ett nationellt koordinerat utvärderings-
            och utvecklingsprogram med syfte att utveckla modeller för dokumentation,
            uppföljning och utvärdering som på sikt kan implementeras nationellt,
            samt att det bör byggas upp en hållbar och regionalt anpassad
            struktur för erfarenhetsutbyte och fortbildning på området interventioner
            mot mäns våld mot kvinnor. Dessa förslag är mycket angelägna.
            Regeringen bör därför skyndsamt bereda rapportens förslag till
            förändringar.
          </p>
          <p xml:id="i-Nzom5FUwC1KomBkD4hGfLk">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-LFHpeAcfq3X6zm12ngicdP" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-157LQ3sGH5Ad44H914WZqe" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-DhcQnbYdn1YojXKy4HC3Wq" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-7f5B4Kw6yN1ecfmfTJvwEM" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-F7yKYEJLHoHX98fGngQ2nv" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-GXVb47ohp6RFVtXYYLec5L" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-PNFZbokWMaBw8xF8gMuF9F" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-U2Z4SmxVFdhtEq9koX1R8L" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
