<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00926">
  <teiHeader>
    <fileDesc>
      <titleStmt>
        <title>Tillgängliggörande av statligt ägd natur för naturturism</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:926 av Gudrun Brunegård (KD)</title>
          <idno type="rdwebb">H802926</idno>
          <rs type="number">926</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802926/text</ref>
          <ref type="dokument_url_html">http://data.riksdagen.se/dokument/H802926</ref>
          <ref type="dokumentstatus_url_xml">http://data.riksdagen.se/dokumentstatus/H802926</ref>
          <ref type="docx">http://data.riksdagen.se/fil/5DFE605A-8638-4F9C-B168-891CC781E30C</ref>
          <ref type="pdf">http://data.riksdagen.se/fil/B959239F-1367-4C3E-B83F-F21BFB673889</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Rgd8hNd7jUTKWLGi4ysKj4" type="signed"/>
        <correspContext corresp="i-Rgd8hNd7jUTKWLGi4ysKj4">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-Gnr4WGye4D33NhCk8h15yA" type="submitted">
          <date when="2020-10-01"/>
          <time when="13:12:35"/>
        </correspAction>
        <correspAction xml:id="i-HR5sbgwhFnwyy8GNG2MdE9" type="reviewed">
          <date when="2020-10-01"/>
          <time when="15:46:32"/>
        </correspAction>
        <correspAction xml:id="i-RkKmKEAKgsY2ge5qREwZSE" type="referred">
          <date when="2020-10-14"/>
        </correspAction>
        <correspAction xml:id="i-2TPD1MVbVoLr2HbiG96aGg" type="assigned">
          <date when="2021-04-28"/>
          <time when="17:12:18"/>
        </correspAction>
        <correspContext corresp="i-2TPD1MVbVoLr2HbiG96aGg">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-YbbhFMQdsyg4M2SaN2TbM3" type="behandlas_i"/>
        <correspContext corresp="i-YbbhFMQdsyg4M2SaN2TbM3">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:926 av Gudrun Brunegård (KD) Tillgängliggörande
          av statligt ägd natur för naturturism
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8vBqCbkGNJFZJYio3J7QD1">
            Förslag till riksdagsbeslut
          </head>
          <list style="ol">
            <item xml:id="i-VZ8YHeShMGQK9tJJBrPcd8">
              Riksdagen ställer sig bakom det som anförs i motionen om att
              genom regleringsbrev till Sveaskog, Naturvårdsverket, Skogsstyrelsen
              och länsstyrelserna uppmana till högre grad av aktiv samverkan
              med lokalsamhället i syfte att stimulera besöksnäringen och det
              lokala entreprenörskapet för naturturism i statligt ägda naturområden
              och tillkännager detta för regeringen.
            </item>
            <item xml:id="i-EGhBvz5fSrNXME6RF79oXW">
              Riksdagen ställer sig bakom det som anförs i motionen om att
              utreda vilka ägar- och förvaltningsformer som bäst kombinerar
              intressena för artskydd och allmänhetens tillgång till attraktiva
              naturområden och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JTyV3jmHigF8p19bpsskVT" type="h1">
            Motivering
          </head>
          <p xml:id="i-HetKsuLLTysMtDYtPw43YG">
            Sveriges skiftande natur har stora värden att både exploatera,
            förvalta, uppleva och bevara. Avvägningarna mellan olika intressen
            föranleder ständiga diskussioner. Den landskapsbild vi idag ser
            är ett resultat av människans påverkan under hundratals år, i
            form av jord- och skogsbruk, betesmark, vägar, vattenleder och
            så vidare. Forna tiders masugnar var beroende av vedeldning, liksom
            den på 1800-talet framväxande sågverks­industrin gav upphov till
            skövlade skogar. Längre tillbaka var flottan i ständigt behov
            av virke för skeppsbyggen. Olika styrmedel ledde under 1900-talets
            senare hälft till att stora åkerarealer som strävsamma bönder
            odlat upp efter mödosamt arbete med att bryta stubbar och sten
            planterades igen med tättväxande barrskog. Nu går man aktivt in
            för att återplantera med lövskog igen. Summa summarum finns det
            idag inte många kvadrat­kilometer mark som är helt orörd. Även
            de till synes orörda fjällvidderna är i själva verket mark för
            renbete, jakt och fiske.
          </p>
          <p xml:id="i-NURjcefnKd9z1dMnXrwc4Y">
            För att skydda särskilt värdefulla områden finns en rad olika
            skyddsnivåer, där nationalparkerna har det starkaste skyddet,
            med vissa inskränkningar i allemansrätten. Ibland är det till
            exempel inte tillåtet att ha med hund. Tanken är att nationalparkerna
            ska inspirera och underlätta för människor att komma ut i skog
            och mark. Många nationalparker har iordningställda vandringsleder.
            Ibland finns även utställningar med servering och guidning.
          </p>
          <p xml:id="i-5baGkHieA3vv7TnvxqESM7">
            Sveaskog äger och förvaltar statlig skog. I syfte att bevara
            och utveckla naturvärden kombinerat med hållbart skogsbruk och
            möjlighet till rekreation och aktiviteter har Sveaskog skapat
            ekoparker, idag 37 sammanhängande skogsområden i olika delar av
            landet, i genomsnitt 5 000 hektar stora. Minst hälften av arealen
            är avsatt för naturvård.
          </p>
          <p xml:id="i-Kwh9NBFLusiAfoyYMrVCBp">
            Varje ekopark har en skötselplan som är fastlagd i femtioårsavtal
            mellan Sveaskog och Skogsstyrelsen. Den naturvårdande skötseln
            innebär exempelvis naturvårdsbränningar, restaurering av våtmarker,
            avverkning av barrskogar till förmån för nya lövskogar och att
            djur tas tillbaka till gamla betesmarker. Sveaskog uppger att
            ekoparkernas ekologiska förutsättningar efter fem år har förbättrats.
          </p>
          <p xml:id="i-BgAs1au8ymrKoDXxRLJGHu">
            Till skillnad från i naturreservaten gäller allemansrätten fullt
            ut i ekoparkerna. Det är således tillåtet för allmänheten att
            vistas där, vandra, cykla, rasta, plocka svamp och bär och övernatta.
            Som besökare kan man köpa jakt- eller fiskekort.
          </p>
          <p xml:id="i-D7AsPet3BtF2ExssqYz5AC">
            Detta är mycket vällovligt, inte minst med tanke på den kunskap
            som finns om de hälsoeffekter som kommer människan till del genom
            att vistas i naturen. Vid vistelser i naturen ökar kunskapen om
            naturen och förståelsen för människans samspel med naturen.
          </p>
          <p xml:id="i-Y7ZbyRmEqkCmzXQA3aiMGD">
            I praktiken kan det dock ifrågasättas i hur hög utsträckning
            allmänheten har känne­dom om ekoparkerna och tar tillvara de möjligheter
            som finns till naturupplevelser, rekreation och friluftsliv. Trots
            vackert beskrivna ambitioner på Sveaskogs hemsida uppfattas företagets
            huvudfokus vara på skogsbruket, med de intäkter det ger till staten,
            snarare än att tillgängliggöra attraktiva markområden för allmänheten.
          </p>
          <p xml:id="i-L4WTk4S72nugo8f2g1xX1w">
            Naturturism är en växande näring, som gynnar småföretagande på
            landsbygden och på så sätt bidrar till en levande landsbygd i
            tider av urbanisering. Där det finns attraktiva naturmiljöer finns
            också en efterfrågan på boende, måltider, uthyrning av cyklar,
            kanoter, fiskeutrustning etcetera.
          </p>
          <p xml:id="i-KUayUZFPZDBWTZsmw9znqW">
            Staten borde lägga större fokus på det samhälleliga ansvaret
            hos statliga ägare och förvaltare av skog och natur, oavsett om
            det är Sveaskog eller Naturvårdsverket, att stimulera samverkan
            med lokalsamhällena. Det kan ske exempelvis genom att lägga uppdrag
            till respektive myndighet att se över allmänhetens tillgänglighet
            till områdena. Hur sprids information om området och de värden
            man möter där? Hur tar man sig dit? Finns möjlighet att ta sig
            dit med kollektivtrafik? Finns mer än en ingång till området?
            Hur är parkeringsplatser dimensionerade? Finns kartor och skyltning
            av vandrings-, kanot- eller cykelleder, lämpliga fiskeplatser,
            rastplatser och vindskydd? Finns det i närområdet möjlighet för
            besökare att hyra cykel eller kanot eller behöver man ta med sig?
          </p>
          <p xml:id="i-YYYpjtm39A8w3UyZQTNVwQ">
            Det kan också finnas skäl, nu när ekoparkerna har funnits i några
            år, att utvärdera utfallet av satsningen eller om de uppsatta
            målen kan uppnås på något annat sätt.
          </p>
          <p xml:id="i-TyiRkn34K2PiJNRhwiAow6">
            Med hänvisning till ovanstående hemställer undertecknad till
            riksdagen att ge regeringen i uppdrag att genom regleringsbrev
            till Sveaskog, Naturvårdsverket, Skogsstyrelsen och länsstyrelserna
            uppmana till högre grad av aktiv samverkan med lokalsamhället
            i syfte att stimulera besöksnäringen och det lokala entreprenörskapet
            för naturturism i statligt ägda naturområden samt att ge regeringen
            i uppdrag att utreda vilka ägar- och förvaltningsformer som bäst
            kombinerar intressena för artskydd och allmänhetens tillgång till
            attraktiva naturområden.
          </p>
        </div>
        <div type="motSignatures">
          <list>
            <item xml:id="i-Ka7j8RjwTK8ZYP95AVwqGx">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
