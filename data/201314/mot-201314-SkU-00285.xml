<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00285">
  <teiHeader>
    <fileDesc>
      <titleStmt>
        <title>Entreprenörskonton</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Entreprenörskonton</title>
          <idno type="rdwebb">H102Sk285</idno>
          <rs type="number">Sk285</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk285/text</ref>
          <ref type="dokument_url_html">http://data.riksdagen.se/dokument/H102Sk285</ref>
          <ref type="dokumentstatus_url_xml">http://data.riksdagen.se/dokumentstatus/H102Sk285</ref>
          <ref type="doc">http://data.riksdagen.se/fil/A162A02D-1384-449A-B8FE-E77B7A7792A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BB9iqQQKuXNFkuQoJg6d8E" type="signed"/>
        <correspContext corresp="i-BB9iqQQKuXNFkuQoJg6d8E">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-UHL3ZPxwACbEtXWk3k23Tr" type="numbering">
          <date when="2013-10-03"/>
        </correspAction>
        <correspAction xml:id="i-RKidQCYAhmvMfeB2jYupcH" type="submission">
          <date when="2013-10-02"/>
        </correspAction>
        <correspAction xml:id="i-AwzpofEe5EujfsmAUPV2kj" type="transfer">
          <date when="2013-10-02"/>
        </correspAction>
        <correspAction xml:id="i-W4hM7LXTBFfNm9ec7Hg4ep" type="assigned"/>
        <correspContext corresp="i-W4hM7LXTBFfNm9ec7Hg4ep">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AKnCYWrCn9qGXTx1owSwbt" type="motHeader"/>
      <div xml:id="i-CN9TquNHJQWyZa3HYiTaqg" type="motBody">
        <div xml:id="i-Ch55F6QKRnn3fcSbzBsrCu" type="motProposal" subtype="förslag">
          <head xml:id="i-EiSC5VmVDaWd7Jkt6qeR18">
            Förslag till riksdagsbeslut
          </head>
          <p xml:id="i-2mqNHSoZLaiWiSAv7YcXiW">
            Riksdagen tillkännager för regeringen som sin mening vad som
            anförs i motionen om att se över möjligheten att införa entreprenörskonton.
          </p>
        </div>
        <div xml:id="i-4yeaXcNc3VXKQxn5McSjof" type="motContent">
          <head xml:id="i-Aa1iAmMLGMm6f7Uma5AmGa" type="h1">
            Motivering
          </head>
          <p xml:id="i-78phvNG9dhUqkCphEYXYme">
            Det är företag som skapar jobb, trygghet, välstånd och ekonomisk
            tillväxt. Därför är det viktigt att vi gör det enklare och mer
            lönsamt att starta, driva och utveckla företag. I dag tar svenska
            entreprenörer stora risker när de tar lån. De lämnar en trygg
            anställning bakom sig och förlorar därigenom sitt skyddsnät. I
            de minsta företagen är ägarens och företagens ekonomier ofta sammanknutna
            i form av personlig borgen och inteckningar. Riskerna behöver
            balanseras på ett bättre sätt än i dag och nya finansieringsformer
            behövs.
          </p>
          <p xml:id="i-EmTpX7dWYtjoKfGYXvGbim">
            Pionjärmarknadsinitiativet, som är en del av EU:s innovationsstrategi,
            syftar till att underlätta marknadsintroduktion av innovativa
            produkter och tjänster genom regelförenkling, offentlig upphandling
            och andra åtgärder som är inriktade mot insatser där kommissionen
            och medlemsstaterna kan påverka. Den typ av åtgärder som föreslås
            är bl.a. rekommendationer för management och en förstärkt tillgång
            till riskkapital. Kommissionens förordning 1998/2006 tillåter
            ett försumbart stöd till ett företag på små belopp som inte medför
            att samhandeln påverkas negativt. Stödet kan ges i form av riskkapitalåtgärder,
            under förutsättning att stödet till vart och ett av mottagarföretagen
            ligger under taket för stöd av mindre betydelse.
          </p>
          <p xml:id="i-EootNwgbjmcWaxLnyuBG2F">
            Därför är det glädjande att regeringen i budgeten för 2014 föreslår
            flera satsningar såsom sänkta egenavgifter, minskade kostnader
            för sjuklöneansvaret och bättre tillgång till kapital för att
            ge små och växande företag en enklare vardag. De senaste åren
            har dock tillgången på riskkapital varit starkt begränsad varför
            regeringens förslag skulle kunna kompletteras med att ett s.k.
            entreprenörskonto efter skogskontomodellen införs.
          </p>
          <p xml:id="i-DikpveEmmwbH35dW6mZWN3">
            Grundtanken med skogskonton är att yrkesverksamma jord- och skogsbrukare
            kan utjämna inkomsterna över flera år. Användningen av de medel
            som är insatta på skogskonton är reglerad i lag. För att kunna
            göra skattefria avskrivningar måste ägaren återinvestera inom
            jord- och skogsbrukets verksamhetsområde. Liknande regleringar
            skulle kunna införas vad gäller entreprenörskonton.
          </p>
          <p xml:id="i-Ds6mnvVTnb6skyv4eisq2K">
            Framtidens tillväxtpotential finns hos dagens små och medelstora
            företag. Sverige förlorar tillväxtkraft när vi inte har möjlighet
            att finansiera och stötta de många verkligt goda idéer som finns
            i existerande och framtida företag. Vi behöver således underlätta
            för privatpersoner att våga investera vid ett tidigt stadium som
            normalt är förenat med hög risk. En vanlig riskkapitalist investerar
            inte i dessa lägen. Risken är inte försvarbar när avkastningen
            ska mätas alternativt på aktiemarknaden. Företagen måste ha kommit
            långt i utvecklingen av sin idé innan riskkapital av traditionell
            modell blir intressant. Därför bör regeringen överväga att införa
            s.k. entreprenörskonton, efter skogskontomodellen, i syfte att
            skapa en möjlighet att skjuta upp kapitalbeskattningen, ett uppskov
            vid återinvesteringar i onoterade bolag.
          </p>
          <p xml:id="i-Gduc7gE2NUgn8KuoFBhRzZ">
            Entreprenörskontona skapar en möjlighet för privatpersoner och
            företag att skjuta (vinst)skatt framför sig. Exempelvis kan vinster
            från tidigare investeringar beskattas först fem år efter realisering.
            Under dessa fem år har personen möjlighet att återinvestera vinsten
            i andra bolag och därigenom främja tillväxten.
          </p>
          <p xml:id="i-NzbAHXGUGCApbEVuK4duw9">
            Regeringen bör därför se över möjligheten att införa entreprenörskonton
            i syfte att förenkla för små företag. Det skulle också underlätta
            inskaffandet av riskvilligt kapital.
          </p>
        </div>
        <div xml:id="i-JgENbPDCpTin1fkjpH6LpN" type="motSignatures">
          <list xml:id="i-JFyGEyMigRcWiPzrm5mDqV">
            <item xml:id="i-9CijGSAUMjQgydGbdWZm2y">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
