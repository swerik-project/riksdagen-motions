<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-fk--01332">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1332/mot_1970_höst_fk__1332-001.pdf"/>
      <fw xml:id="i-MiHyXDrAJ1AsUurpuBQ3B9">
        Nr 1332—1335 Motion i Första kammaren, nr 1332 år 1970 1
      </fw>
      <div xml:id="i-PYMoM8vJjTfZVahmP2ZmEi" type="motHeader">
        <div xml:id="i-RrYpqnFbttR3iLVcovdgit" type="motTitle"/>
        <div xml:id="i-FTuqt8cM9HaZKDHAjdThuJ" type="motSubmissionInfo"/>
      </div>
      <div xml:id="i-9ZUwYAyodRydkzaBqSRX56" type="motBody">
        <div xml:id="i-Ln2qEFU9gTRDNacyQqhuqX">
          <p xml:id="i-8rmWKNnnbA4wEsCNPvAU8c">
            Nr 1332
          </p>
          <p xml:id="i-BBFQ6NWoamEpuAG5wnSooB">
            Av herr Helén m. fl., i anledning av Kungl. Maj:ts proposition
            nr 173, om intrång i Stora Sjöfallets nationalpark.
          </p>
          <p xml:id="i-TB8A8CLEdnzu7ovoWTDyKh">
            (Lika lydande med motion nr 1549 i Andra kammaren)
          </p>
          <p xml:id="i-LJTKLnGzqTmC37t8XwUiXd">
            I proposition nr 173 föreslås, att riksdagen ger Kungl. Maj:t
            bemyndi- gande att medge intrång i Stora Sjöfallets nationalpark,
            vilket krävs för ett förverkligande av det s. k. Ritsemprojektet.
            Ett sådant bemyndigande skulle dock få betydligt större konsekvenser
            än vad som framgår av den knapphändiga information, som ges i
            propositionen. Förslaget måste be- dömas i det större sammanhang
            som gäller genomförd och planerad exploatering för vattenkraft
            i Stora Lule älvs övre lopp. I älvens övre lopp ingick innan regleringarna
            genomfördes ett flertal sjöar inom Stora Sjöfallets nationalpark,
            vilken avsattes genom beslut av 1909 års riksdag. I samband med
            upprepade regleringar, varvid de ur- sprungliga sjöarna dämts
            upp och nu bildar en sammanhängande sjö — Sourvasjöarna eller
            Akkajaure — har sjöarna, vissa uppdämnings- och byggnadsområden
            vid olika tillfällen utbrutits ur nationalparken. Genom dessa
            intrång har ca 215 km? av nationalparkens ursprungliga ca 1500
            km? tagits i anspråk. Skadeverkningarna på natur, rennäring, fiske
            m. m. kan givetvis inte mätas i siffror. Genom beslut av 1962
            års riksdag har även sjön Satisjaure jämte omkringliggande områden
            brutits ut. För närvaran- de pågår utbyggnaden av Vietas kraftstation
            och Suorvasjöarnas fjärde reglering genom ombyggnad av Suorvadammen.
            Dessa ingrepp har med- fört att Luleälvens dalgång och sjösystem
            in mot högfjällen mellan Keb- nekaiseområdet, Sarek och Padjelanta
            genom kraftutbyggnad, regleringar, vägbyggen etc. alltmer har
            mist sin karaktär av orörd natur. De fortsatta utbyggnadsplanerna
            innebär, att exploateringen nu förs norrut, in mot Kebnekaiseområdet.
            Vattenfall planerar för närvarande på regeringens uppdrag en reglering
            av Kaitumsjöarna och en överledning av vattnet från dessa till
            Stora Luleälvs vattenområde. Om detta projekt ge- nomförs innebär
            det mycket svåra ingrepp i ett område, vars utomordent- ligt stora
            värde framhållits av svensk och internationell expertis. Utbygg-
            naden berör Sjaunja fågelskyddsområde, ett område som alltså avsatts
            med hänvisning till dess unika värde. Området upptar dels den
            egentliga Sjaunjamyren, som är Europas största orörda myrområde,
            dels områden av högfjällskaraktär. Tvärs genom området skulle
            vägar byggas, tunnlar sprängas. Kaitumsjöarna skulle dämmas, varvid
            värdefulla områden tidvis
          </p>
          <p xml:id="i-Brjtyd7RhmweS9pThhwzno">
            Bihang till riksdagens protokoll 1970. 3 saml. Nr 1332—1335
          </p>
          <pb facs="riksdagen-motions-pdf/data/1970/mot_1970_höst_fk__1332/mot_1970_höst_fk__1332-002.pdf"/>
          <fw xml:id="i-NYdHG284MW4mUYEnRJhAKr">
            2 Motion i Första kammaren, nr 1332 år 1970
          </fw>
          <p xml:id="i-5NYouV9hpDVmH2mYs77M8D">
            skulle läggas under vatten. Detta område har betecknats som Europas
            sista vildmark. Det är ännu otillgängligt, vilket gör att här
            finns de sista replipunkterna för utrotningshotade djur- och fågelarter.
            Det har hävdats, att någon exploatering eller mänsklig närvaro
            i själva myrområdet inte blir aktuell. Men området kring Sjaunja,
            Kaitum och Autajaure utgör ett sammanhängande vildmarksområde
            från skogs- och myrlandet upp till högfjällen. Byggnation i och
            avskärning av detta område skulle få allvar- liga verkningar på
            faunan i det från denna synpunkt viktigaste området i Norra Europa.
            En annan och kanske ännu allvarligare verkan av en ut- byggnad
            är de effekter, som regleringen av Kaitumsjöarna och överled-
            ningen av vattnet från dessas nederbördsområde skulle få för Kaitum
            och Kalix älvar. Kaitumsjöarna och övre loppet av Kaitumälven
            har av veten- skaplig expertis åsatts ett mycket högt skyddsvärde.
            Kaitumälvens övre lopp skulle i det närmaste torrläggas på en
            sträcka av flera mil, den min- skade vattenföringen skulle bli
            avsevärd även längre ned efter Kaitum- älven och i Kalix älv.
            Denna förändring av vattenföringen i en hittills oreglerad älv
            skulle få allvarliga konsekvenser i ekologiskt avseende. Dessutom
            kommer fiskemöjligheterna, som i detta område har mycket stor
            ekonomisk och rekreationsmässig betydelse, att lida skada. Rennä-
            ringen kommer att försvåras. Folkpartiet tog upp frågan om Kaitumprojektet
            i en partimotion i ja- nuari 1970, där vi hävdade att det från
            naturvårdssynpunkt var alldeles nödvändigt att detta område kunde
            bevaras opåverkat. Vi framhöll där som en principiell ståndpunkt,
            att de återstående oreglerade Norrlands- älvarna måste bevaras.
            Efter det att Vattenfall presenterat sin något modifierade utbyggnadsplan
            har folkpartiets riksdagsgrupp efter samråd med partiets lokalavdelningar
            i berörda kommuner beslutat motsätta sig Kaitumprojektet även
            i denna modifierade utformning. Skadeverkningar- na består i stort
            sett även i denna. Planerna på en utbyggnad av Kaitum har mött
            ett mycket kraftigt motstånd. Remisskritiken efter Vattenfalls
            utredning om 1970-talets vat- tenkraftutbyggnader i Norrland var
            mycket stark. Den redovisning som gavs var ofullständig, men kritik
            i detta avseende kan knappast med stör- re fog riktas mot Vattenfall,
            som av regeringen gavs mycket liten tid för utarbetande av utredningen.
            Flertalet remissinstanser såsom kommers- kollegium, domänverket,
            UKÄ, flera berörda kommuner, naturvårdsorga- nen m. fl., vilka
            då uttalade sig i Kaitumfrågan, motsatte sig utbyggnad. Naturvårdsverket
            har uttalat sig om området i samband med utredning- en om de återstående
            Norrlandsälvarna och där vitsordat dess speciella värden och även
            framhållit att området kommit att utgöra ett utomor- dentligt
            viktigt reproduktionsområde för ett betydande antal sällsynta
            och delvis hotade djurarter. Det isolerade läget och områdets
            relativa
          </p>
          <pb facs="riksdagen-motions-pdf/data/1970/mot_1970_höst_fk__1332/mot_1970_höst_fk__1332-003.pdf"/>
          <fw xml:id="i-RYgo8ef8yLcML1FaHCVjk8">
            Motion i Första kammaren, nr 1332 år 1970 3
          </fw>
          <p xml:id="i-UA9xCEsdns9oVVRdYhMn53">
            orördhet gör att det får ett mycket betydande värde som referensområde
            för att påvisa miljöförändringar av olika slag. Verkets slutsats
            var, att Kaitumprojektets genomförande skulle innebära en betydande
            förlust från naturvårdssynpunkt och att skälen mot en utbyggnad
            har utomor- dentligt stor tyngd. Man hänvisade till den kommande
            prövningen i vat- tendomstol. En mycket vid opinion har kritiserat
            regeringens planer på utbyggnad. Lokala och landsomfattande föreningar
            inom denna opinion har bildats men även internationella intressen
            har gjort sig påminta och framhållit att detta område är en europeisk
            angelägenhet. En mycket stark opinion inom de berörda områdena
            har kraftigt motsatt sig planer- na på en utbyggnad av Kaitum.
            Propositionens förslag måste ses i samband med dessa utbyggnads-
            planer. Ritsemprojektet innebär, att sjöarna Sitasjaure och Autajaure
            däms. Dämningen av Autajaure blir mycket omfattande med en höjning
            av vattenytan på 25—32 m. Vattnet från det så bildade magasinet
            förs genom en tunnel till det planerade kraftverket Ritsem vid
            Akkajaure. Sjö- arnas normala avrinning genom Teusajaure till
            Satisjaure stoppas prak- tiskt taget helt. Följden av detta blir,
            att tillrinningen till Satisjaurema- gasinet blir otillräcklig.
            Satisjauremagasinet skall förse det nu snart fär- diga kraftverket
            vid Vietas med vatten. Genom att vattentillgången i Sa- tisjauremagasinet
            således blir otillräckligt för att driva Vietasverket med skälig
            effektivitet måste nytt vatten föras till detta, vatten som då
            skulle tas från Kaitumsjöarna genom den förut beskrivna överledningen.
            En ut- byggnad av Ritsem kan alltså komma att användas som skäl
            att senare genomföra även Kaitumprojektet. En rad organ har påpekat
            sambandet mellan de planerade utbyggnaderna av Ritsem och Kaitum
            och krävt en samlad bedömning av dessa. Båda utgör led i en mångårig
            och långsiktig utbyggnad av vattenkraft i ett viktigt område,
            där någon samlad bedöm- ning av skadeverkningarna formellt aldrig
            gjorts. Enligt s. k. salamitek- nik, Idvs. att skära sönder ett
            stort beslut i flera små, har avgöranden träffats under hand rörande
            delprojekt. Vid regleringarna av Suorva, Satisjaure, nu Autajaure
            och senare av Kaitum har planer redovisats och prövats i vattendomstol
            utan att domstolen behövt bedöma projektet i dess totala sammanhang.
            Den nuvarande vattenlagstiftningen gör en så- dan avgränsad handläggning
            möjlig. Inget hindrar dock regeringen att göra en sådan samlad
            bedömning. Men propositionen är även den en de- monstration av
            salamitekniken. Inte heller i den finns någon hänvisning till
            Kaitumprojektet. Det är givetvis högst otillfredsställande att
            dessa successiva utbyggnader har kunnat genomföras utan en samlad
            bedöm- ning. Vid bedömningen av Ritsemprojektet måste man därför
            ovillkorli- gen ha klarlagt de konsekvenser rörande Kaitum som
            ett beslut om ut- byggnad torde få. Visserligen är det möjligt
            att bygga Ritsem utan att
          </p>
          <pb facs="riksdagen-motions-pdf/data/1970/mot_1970_höst_fk__1332/mot_1970_höst_fk__1332-004.pdf"/>
          <fw xml:id="i-T6iP5iv18bC775Ew3FbttN">
            4 Motion i Första kammaren, nr 1332 år 1970
          </fw>
          <p xml:id="i-MpFLhkcLj2sEXHd5xK6JFV">
            exploatera Kaitum. Men lönsamheten, även i snävt företagsekonomiska.
            termer, skulle då av allt att döma bli sådan att en utbyggnad
            av Ritsem inte längre skulle vara attraktiv. Vid sidan av denna
            bedömning finns det ytterligare skäl som talar mot en utbyggnad
            av Sitasjaure-Autajaure. Sitasjaureområdet har även det ett betydande
            skyddsvärde. Naturvårdsverket anger i sitt yttrande över Vattenfalls
            ansökan till Övre Norrbygdens vattendomstol bl. a. att de un-
            dersökningar som gjorts visar att särskilt de av regleringen berörda
            om- rådena är mycket värdefulla från botanisk synpunkt. Landskapsbilden
            i Autajaureområdet skulle helt förändras vid en utbyggnad bl.
            a. genom att en 50 m hög jordvall läggs upp. Teusaätno torrläggs
            i det närmaste helt. För Teusajaure innebär vattenminskningen
            att sjöytan sänks ca 1 m och att ett välutbildat delta i sjöns
            västra del upphör att tillväxa och delvis blir liggande ovan vatten.
            Regleringsmagasinet kommer att fyllas först under aug./sept. varför
            stora partier av magasinets botten kommer att ligga blottade under
            hela turistsäsongen, vilket på ett mycket påträngan- de sätt skulle
            minska områdets attraktivitet. Området är turistiskt vär- defullt,
            då det ligger vid den alltmer frekventerade vandringsleden från
            Ritsemjokk till norska atlantkusten. Med anledning av remiss 24.2.1970
            ang. hemställan av Övre Norrbygdens vattendomstol om tillstånd
            att ut- föra Ritsems kraftstation m. m. framhöll naturvårdsverket
            vidare bl. a.:
          </p>
          <p xml:id="i-RJN9pZSC2De2LrNw2zcjns">
            Vidare konstateras att skadeverkningarna från naturvårdssynpunkt
            till följd av Sitasjaure-Autajaures reglering blir, om hänsyn
            även tas till överdimensioneringen av Satisjauremagasinet, av
            en sådan storleksord- ning att företagets tillåtlighet kan ifrågasättas.
            Hänsyn måste i detta sammanhang även tas till den planerade regleringen
            av Kaitumsjöarna samt anläggandet av Altas kraftverk.
          </p>
          <p xml:id="i-F83jLdurNLBeFL1weaopu1">
            Man anförde vidare, att det är rimligt och ändamålsenligt att
            frågan om denna utbyggnad avgörs av Kungl. Maj:t i samband med
            ställnings- tagande till den fortsatta vattenkraftsutbyggnaden
            i Norrland. Om Kungl. Maj:t ändå skulle avgöra detta delprojekt
            anför naturvårdsverket en rad förbehåll. Verket har alltså lagt
            kritiska synpunkter på projektet. Kam- markollegiet har i sin
            remiss anfört starka betänkligheter mot Ritsem- projektet och
            säger bl. a. att man naturligtvis helst ser att företaget inte
            kommer till stånd. En betydande del av det område, som kommer
            att skadas, ligger inom Stora Sjöfallets nationalpark. Ytterligare
            ingrepp bör inte tillåtas i om- råden, som avsatts som nationalpark
            för att därigenom bevaras intakta. Att redan flera stora ingrepp
            gjorts i det område, som ursprungligen ut- gjorde Stora Sjöfallets
            nationalpark, kan inte anföras som skäl för att göra ytterligare
            ingrepp i en del av nationalparken, som hittills varit re- lativt
            orörd.
          </p>
          <pb facs="riksdagen-motions-pdf/data/1970/mot_1970_höst_fk__1332/mot_1970_höst_fk__1332-005.pdf"/>
          <fw xml:id="i-Lssr6hcpkvzj2sMWtu2Vsu">
            Motion i Första kammaren, nr 1332 år 1970 5
          </fw>
          <p xml:id="i-XHV5BCx8ueFMLPc29qSLYd">
            Ytterligare ett skäl mot en reglering av Autajaure är de skador
            en så- dan skulle åsamka rennäringen i området. Förutom att rennäringen
            och därigenom existensen för många människor i deras huvudnäring
            hotas i Kaitumområdet innebär anläggningsarbeten, dämning, vägar
            etc. i Auta- jaureområdet ett hårt slag mot rennäringen även i
            detta område. I första hand drabbas Sörkaitums sameby, vars befolkning
            på 130 personer är helt beroende av rennäringen som stadigvarande
            inkomst. Inom byns om- råde har tidigare en rad ingrepp gjorts.
            Såväl Suorvas fyra regleringar som Satisjaureregleringen har inneburit,
            att byn måst flytta tyngdpunk- ten i sin näring flera gånger.
            Byns enda återstående kalvningsland av be- tydelse kommer att
            skadas mycket allvarligt. Byn framhåller i en inlaga till vattendomstolen
            bl. a. att de kalvningsland med omgivande trivsel- och betesland
            för renskötseln som överdäms genom företaget måste definitivt
            anses som oersättliga. Under byggnadstiden skulle rennäring i
            det berör- da området vara omöjlig att bedriva. Representanter
            för byn har fram- hållit, att en utbyggnad skulle sätta stopp
            för byns fortsatta rennäring.
          </p>
          <p xml:id="i-GJqLGGAUMZAueVnXAeJMd2">
            Under en rad år har utbyggnad av vattenkraft varit det i stort
            sett enda alternativet för produktion av kraft. Den exploatering
            som hittills gjorts av våra älvar har i flertalet fall varit nödvändig
            för att möjliggöra vår välståndsutveckling. I dag har vi nått
            därhän att flertalet av våra större älvar är så gott som fullständigt
            exploaterade. Vi har sparat Vin- delälven, Kalix, Pite och Torne
            älvar. Några av dessa älvar är även ur snävt företagsekonomiskt
            perspektiv olönsamma att bygga ut. I fallet Vindelälven måste
            regeringen till slut ge efter för oppositionens och en växande
            opinions tryck. I dag satsar regeringen sin prestige på några
            återstående utbyggnader, vilkas kraftekonomiska betydelse, om
            man ser till de växande kraftbehoven under sjuttio- och åttiotalen,
            blir försvinnan- de liten. De kommande energibehoven måste täckas
            av elproduktion i olje- och kärnkraftverk. Även dessa har givetvis
            nackdelar från miljösyn- punkt, men vi har möjligheter att begränsa
            skadeverkningarna. En ut- byggnad av Kaitum ger en femtondel av
            den kraft ett enda stort kärn- kraftverk av Ringhalstyp kan producera.
            Skadorna som uppstår genom en exploatering av Autajaure och Kaitum
            kan aldrig repareras. I fram- tiden kommer de att ses som monument
            över den socialdemokratiska mi- noritetsregeringens kortsiktiga
            handlande och bristande insikt om värdet av orörda naturområden.
            Det går inte längre att hävda att dessa regleringar är nödvändiga
            för vår kraftförsörjning. Vattenfall har heller inte anfört sysselsättnings-
            skälet som anledning till dessa utbyggnader. Sysselsättningsläget
            i Norr- lands inland är allvarligt och måste förbättras. Kraftutbyggnad
            utgör ett tillfälligt tillskott av arbetstillfällen; på sikt en
            försvagning av syssel- sättningsmöjligheterna. Norrlands sysselsättningsproblem
            måste lösas
          </p>
          <pb facs="riksdagen-motions-pdf/data/1970/mot_1970_höst_fk__1332/mot_1970_höst_fk__1332-006.pdf"/>
          <fw xml:id="i-LptYGgAStVNx6zSgvwzWeX">
            6 Motion i Första kammaren, nr 18382 år 1970
          </fw>
          <p xml:id="i-HyLsiYvq1AyR6e6d2LkVpK">
            på annat och mer långsiktigt sätt än genom exploatering av oersättliga
            naturvärden. Även om energi- och sysselsättningsfaktorer vägs
            in i en bedömning finner vi det omöjligt att acceptera en exploatering
            av dessa naturområ- den. Värdet av en orörd natur sätts av allt
            fler människor allt högre. Vi måste inse att orörda naturområden
            är en del av vår standard lika väl som konsumtion av varor och
            tjänster. Kaitum och Sjaunja får inte offras. Starka naturvårds-
            och rennäringssynpunkter talar även mot ett förverk- ligande av
            Ritsemprojektet. Av dessa skäl anser vi, att en utbyggnad av Ritsem
            inte bör komma till stånd. Med hänvisning till vad som ovan anförts
            hemställer vi, att riksdagen avslår propositionen 1970:173.
          </p>
          <p xml:id="i-34eegQz7eCySk7dHAUS3UN">
            Stockholm den 18 november 1970
          </p>
          <p xml:id="i-XXmPUH12ezU5CL1rMva74c">
            Gunnar Helén (fp) Olle Dahlén (fp) Axel Andersson (fp)
          </p>
        </div>
      </div>
    </body>
  </text>
</TEI>
