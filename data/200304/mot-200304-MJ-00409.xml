<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ409 pnr: kd401
          </p>
          <p>
            Motion till riksdagen 2003/04:MJ409
          </p>
          <p>
            av Björn von der Esch m.fl. (kd)
          </p>
          <p>
            Hållbart skogsbruk
          </p>
          <p>
            Motionen delad mellan flera utskott
          </p>
          <p>
            1 Innehållsförteckning
          </p>
          <p>
            nnehållsförteCkniNg.........ssssssessssesssossrsssrsserersrssrnssrnnssrannrnrrrnnnrnn
            rann 1 Förslag till riksdagsbeslu nledning 3 Uthålligt skogsbruk
            i SVerige......ssessessseessessrossrssnrsnsrennrennrnnrnnnrnnnrnn
            3 Det enskilda ägandet. Det statliga ägandet.. Skogens miljö 7.1
            Inventering av nyckelbiotopei 7.2 De frivilliga avsättningarna...
            7.3 Skogsmark som inte brukas 7.4 Skogsskador. 7.5 Luftföroreningar
            och kalkning av mark. 8 Skogscertifiering 9 Lagstiftningsfrågor..
            9.1 Balanserat ägande. 9.2 Reglering av skogsvårdsåtgärder. 9.3
            Oansvarigt skogsbruk.. 9.4 Skogsavverkning i samband med köp som
            hi 10 Vård av kulturminnen........ 11 Skogen och infrastrukturen.
            se 12 FÖrskölnig OCK UutvECklilig::ss=s=sssnms ss Förslag till
            riksdagsbeslut 1. Riksdagen tillkännager för regeringen som sin
            mening vad i motionen anförs om statens uppgift beträffande utvecklingen
            av skogsnäringen. 2. Riksdagen tillkännager för regeringen som
            sin mening vad i motionen anförs om behovet av en översyn av skogspolitiken
            och en sammanhållen
          </p>
          <p>
            NOUBWNHE
          </p>
          <p>
            strategi för förvaltningen av den svenska skogen. 3. Riksdagen
            tillkännager för regeringen som sin mening vad i motionen anförs
            om privat och statligt ägande. 4. Riksdagen tillkännager för regeringen
            som sin mening vad i motionen anförs om inventering av nyckelbiotoper.
            5. Riksdagen tillkännager för regeringen som sin mening vad i
            motionen
          </p>
          <p>
            anförs om balans mellan miljö- och produktionsmål.
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0002.pdf"/>
          <p>
            2003/04:MJ409
          </p>
          <p>
            10.
          </p>
          <p>
            IL
          </p>
          <p>
            12.
          </p>
          <p>
            13.
          </p>
          <p>
            Riksdagen begär att regeringen låter utreda värdet av gamla reservatsavsättningar
            och tidigare skyddad mark, enligt vad i motionen anförs. Riksdagen
            tillkännager för regeringen som sin mening vad i motionen anförs
            om skogscertifiering. Riksdagen begär att regeringen lägger fram
            förslag till ändring av jordförvärvslagen i syfte att bevara balansen
            mellan olika ägarkategorier. Riksdagen begär att regeringen lägger
            fram förslag till ändring av skogsvårdslagen i syfte att förhindra
            oseriöst skogsbruk i form av s.k. klipperi. Riksdagen begär att
            regeringen lägger fram förslag till ändring av jordförvärvslagen
            så att det ej blir tillåtet för köparen att avverka skog innan
            köpet vunnit laga kraft eller förvärvstillstånd erhållits. Riksdagen
            begär att regeringen lägger fram förslag till ändring av kulturminneslagen
            så att intrångsersättning kan betalas ut i de fall skogsbruket
            inskränks av arealtäckande fornlämningar." Riksdagen tillkännager
            för regeringen som sin mening vad i motionen anförs om behovet
            av att prioritera forskningen kring trä och träanvändning. Riksdagen
            tillkännager för regeringen som sin mening vad i motionen anförs
            om att programarbetet kring byggande i trä snabbt måste leda fram
            till konkreta åtgärder med inriktning på att trä kan användas
            i byggandet i
          </p>
          <p>
            betydligt större utsträckning än i dag. ?
          </p>
          <p>
            "Yrkande 11 hänvisat till KrU. Yrkande 13 hänvisat till BoU.
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0003.pdf"/>
          <p>
            2 Inledning
          </p>
          <p>
            Skogsbruket och den därmed sammanhängande förädlingsindustrin
            är sedan länge en viktig svensk basnäring och är den bransch som
            svarar för de största nettoexportinkomsterna i vårt land. För
            att svenskt skogsbruk och svensk skogsindustri ska kunna utvecklas
            i framtiden krävs övergripande långsiktiga och hållbara spelregler
            som befrämjar såväl produktions- som miljömål. Det är angeläget
            att dessa mål är jämställda vid utformningen av den övergripande
            skogspolitiken. Skogsvårdslagen, där miljö- och produktionsmål
            jämställs, bygger på förvaltarskapstanken, ett ansvarstagande
            som skogsbrukare har att ta för kommande generationer. Lagen är
            utformad för att ge skydd åt den biologiska mångfalden samtidigt
            som virkesförsörjningen skall vara säkrad för den svenska skogsindustrin.
            Denna lagstiftning har bara gällt några år, en kort tid i skogens
            omloppstid. Den senaste tidens utveckling visar att en grundlig
            översyn av den svenska skogspolitiken är nödvändig. Efterfrågan
            på träprodukter är stor i det moderna samhället. Virkesförbrukningen
            i massafabriker, sågverk och värmeverk har kontinuerligt ökat
            under lång tid. På tio år har förbrukningen ökat med 10 miljoner
            kubikmeter. Mycket talar för att denna utveckling kommer att fortsätta.
            En översyn av den svenska skogspolitiken är därför nödvändig.
            Den länge utlovade skogspolitiska propositionen från regeringen
            verkar utebli ännu en gång, vilket Kristdemokraterna beklagar.
          </p>
          <p>
            3 Uthålligt skogsbruk i Sverige
          </p>
          <p>
            Virkesförbrukningen i Sverige har kontinuerligt ökat i sågverk
            och massabruk, men också i energisektorn. Denna utveckling har
            accelererat under senare år. De senaste tio åren har förbrukningen
            ökat med 10 miljoner kubikmeter som en följd av att produkter
            från träråvara i allt större omfattning används i det moderna
            samhället. Klimatpolitiken och ambitionen att öka användningen
            av trä leder sannolikt också till ökad efterfrågan på virke som
            biobränsle. År 2002 var avverkningen i Sverige den högsta någonsin,
            83,5 miljoner kubikmeter. Det var inte tillräckligt för att med
            inhemsk råvara täcka det totala behovet, vilket hade krävt en
            avverkning på drygt 90 miljoner kubikmeter. För perioden 2005-2014
            beräknas potentialen till cirka 85 miljoner kubikmeter per år.
            Därefter, fram till nästa sekelskifte, är potentialen i medeltal
            95 miljoner kubikmeter per år. På tio år har virkesanvändningen
            i Sverige ökat med 10 miljoner kubikmeter, vilket är en ökning
            med 13 procent. År 2002 avverkades 83,5 miljoner kubikmeter, vilket
            är den största avverkningen någonsin. Det beräknas att avverkningspotentialen
            för perioden 2005-2014 ligga på cirka 85
          </p>
          <p>
            =
          </p>
          <p>
            2003/04:MJ409
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0004.pdf"/>
          <p>
            2003/04:MJ409
          </p>
          <p>
            miljoner kubikmeter per år. Därefter kommer potentialen ligga
            kring 95 miljoner kubikmeter. Efterfrågan bedöms dock fortsätta
            att öka åtminstone 10-20 år framåt, vilket innebär att virkesförbrukningen
            kommer att överstiga avverkningspotentialen. För att det svenska
            skogsbruket skall vara hållbart får inte den årliga avverkningen
            överstiga avverkningspotentialen. En nödvändig åtgärd för att
            höja avverkningspotentialen med bibehållna miljöhänsyn är att
            eliminera de uppenbara brister som finns i dagens skogsbruk, redovisade
            i den senaste utvärderingen av svenskt skogsbruk (SUS 2001). En
            fjärdedel av den återbeskogade arealen uppfyller inte skogsvårdslagens
            krav. Exempelvis är en miljon hektar ungskog är i akut behov av
            röjning och nyplanteringen släpar efter med cirka 20 procent.
            Kristdemokraterna uppmanar därför regeringen att genomföra en
            grundlig översyn av den svenska skogspolitiken och återkomma till
            riksdagen med en sammanhållen strategi för förvaltningen av den
            svenska skogen. Skogsstyrelsen har presenterat skogliga konsekvensanalyser
            (SKA 99) med bland annat ett antal scenarier, där man varierat
            dels skogsvårdsinsatser,
          </p>
          <p>
            dels markavsättningar av miljöskäl. Av analysen framgår att dagens
            avverkningsnivå bör kunna upprätthållas under innevarande sekel,
            även vid relativt omfattande avsättningar av skogsmark för andra
            ändamål. Ett avgörande skäl till detta är skogsbrukarnas goda
            skötsel av skogarna och den skogspolitik som bedrivits under lång
            tid, vilket resulterat i nya växtliga skogar. SKA 99 har emellertid
            använt sig av en äldre modell för dessa studier. Man har därför
            inte kunnat variera skogsskötseln tillräckligt, virkeskvaliteten
            kan inte beskrivas och intressanta, ekonomiska faktorer är inte
            integrerade. Effekterna för det framtida skogsbruket vid andra
            ekonomiska förutsättningar än dagens kan alltså inte avläsas i
            SKA 99. Detta behöver uppmärksammas när skogspolitiken utvärderas
            och för att framtida, skogliga konsekvensanalyser ska bli ännu
            bättre verktyg i skogspolitiken måste nödvändiga medel avsättas
            för detta projekt.
          </p>
          <p>
            4 Det enskilda ägandet
          </p>
          <p>
            Regering och riksdag har tidigare markerat samstämmighet i synen
            på ägarstrukturen i det svenska skogsbruket, vilket inneburit
            att det enskilda ägandet skall stimuleras i förhållande till ett
            ökat storbolagsägande. Även fortsättningsvis bör det enskilda
            ägandet i svenskt skogsbruk främjas.
          </p>
          <p>
            5 Det statliga ägandet
          </p>
          <p>
            Kristdemokraterna anser att staten bör sälja ut de företag som
            är verksamma på den konkurrensutsatta marknaden. Det finns i de
            flesta fall nya ägare som
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0005.pdf"/>
          <p>
            kan driva verksamheten minst lika bra. Vi anser följaktligen
            att statligt ägande av den produktiva skogsmarken inte är ett
            primärt intresse. Enskilda skogsägare och privata bolag kan bruka
            skogen miljö- och tillväxtsmässigt lika bra som staten, och därför
            finns ingen anledning för staten att konkurrera om ägandet av
            produktionsskog. Statens uppgift är att ta hand om områden med
            höga naturvärden som undantas brukning, att införskaffa och hålla
            viss produktionsmark som bytesvara när allmänintresset kräver
            att privata skogsägares marker inte längre kan brukas. Behovet
            är störst i södra Sverige, där mer mark behöver skyddas.
          </p>
          <p>
            6 Skogens miljö 6.1 Inventering av nyckelbiotoper
          </p>
          <p>
            Utredningar och nyckelbiotopsinventering har visat att det finns
            behov att skydda mer värdefull skogsmark, särskilt i södra Sverige.
            Utifrån resultaten av bl.a. den omfattande nyckelbiotopsinventeringen
            och nya kunskaper bör en värdering göras av gamla reservatsavsättningar
            och tidigare skyddad mark för att klarlägga att de statliga medlen
            används till avsättning av det mest skyddsvärda. En sådan utredning
            bör omgående tillsättas. Kontrollinventeringen av nyckelbiotoperna
            visar, enligt Skogsstyrelsens definition, att upp emot 800 000
            ha kan klassas som nyckelbiotoper. Så mycket som halva den arealen
            kan vara objekt över 5 ha. Sådana objekt kan skogsvårdsstyrelserna
            inte följa upp utan det blir då en fråga för länsstyrelserna.
            I många fall anser länsstyrelserna att objekten inte är tillräckligt
            värdefulla för att göra dem till reservat. Definitionen av nyckelbiotoper
            måste ses över och skogsvårdsstyrelserna bör ges i uppdrag att
            prioritera mellan de identifierade nyckelbiotoperna. Inventeringsarbetet
            måste bli mer träffsäkert så att inte produktiva skogsområden
            avsätts i onödan. För att rättssäkerhet ska råda och för att få
            en bred förståelse för miljöpolitiken behöver staten en komplett
            och anpassad strategi för markavsättningarna och hur olika miljövärden
            bäst kan bevaras. Nya arbetsmodeller för områden med många naturvärden
            behöver utvecklas. Det är angeläget att även skydd av mark får
            en mångfald och att det finns en statlig öppenhet för att arbeta
            med kombinationer av hänsyn, avtal, biotopskydd och reservat.
            De statliga ersättningsmedlen bör prioriteras till naturvårdsavtal
            i högre grad än nu. Avtalen har nära nog kommit bort i myndigheternas
            hantering av markavsättningar. Om stora områden skall undantas
            från traditionellt skogsbruk bör detta i första hand ske på statens
            mark så att den privata äganderätten bevaras och skogsägarens
            utkomstmöjligheter inte försämras. Vidare måste myndigheterna
            använda sig av statens mark för markbyten.
          </p>
          <p>
            2003/04:MJ409
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0006.pdf"/>
          <p>
            2003/04:MJ409
          </p>
          <p>
            Kristdemokraterna bedömer att en totalöversyn av skogspolitiken
            behöver göras, där en avvägning görs mellan produktions- och miljömål.
            En sådan avvägning bör vara väl underbyggd och beakta studier
            av olika skogsområden som skyddas genom = statliga markköp eller
            = frivilligt ingångna skogsvårdsavtal. För att få en väl underbyggd
            skogspolitik och för att möjliggöra andra viktiga insatser för
            den biologiska mångfalden i skogen, bedömer Kristdemokraterna
            att delmål 1 i miljökvalitetsmålet Levande skogar behöver skjutas
            några år framåt i tiden. Delmålet föreskriver att ytterligare
            900 000 ha skyddsvärd skogsmark ska undantas från skogsproduktion
            till år 2010. Kristdemokraterna avser att nå detta delmål i en
            något långsammare takt än vad regeringen aviserat. Kristdemokraterna
            vill nu prioritera en träffsäker inventering av den svenska skogen
            så att de mest skyddsvärda områdena kan identifieras och bli öremål
            för skyddsåtgärder. Avsatta skogsområden måste konsolideras och
            resultaten av avsättningarna måste utvärderas. Slutsatser måste
            dras inför det ortsatta arbetet med att bevara den biologiska
            mångfalden i den svenska skogen. Efter det att nyckelbiotops-
            och sumpskogsinventeringarna fullföljts har det visat sig att
            samarbetet mellan länsstyrelserna och skogsmyndigheten om avsättningar
            av större nyckelbiotoper inte fungerat i vissa regioner. Skogsägare
            upplever att myndigheter hänvisar till varandra och att det saknas
            en tydlig motpart. Den administrativa hanteringen av nyckelbiotoper,
            inklusive information och samråd med markägare, behöver också
            bli mer flexibel. Staten måste ta ansvar för att det administrativa
            arbetet förblir rättssäkert.
          </p>
          <p>
            6.2 De frivilliga avsättningarna
          </p>
          <p>
            Regeringens målsättning är att ytterligare 900 000 ha skyddsvärd
            skogsmark skall undantas från skogsproduktion till år 2010. Av
            detta uppskattas statens ansvar för skydd till 400 000 ha, resten
            utgörs av frivilliga avsättningar. Skogsägarna har visat stort
            intresse för att skydda värdefull skog, men det är ändå viktigt
            att slå fast att det är skogsägaren som definierar frivilliga
            avsättningar av mark. Det går inte att få bred förståelse för
            miljöpolitiken om staten betraktar frivilligt arbete som något
            som kan kommenderas fram. När regeringen nu höjer målsättningen
            måste den praktiska politiska konsekvensen bli att staten är beredd
            att genom utbildning och rådgivning underlätta för markägaren
            att fatta beslut om hur marken skall nyttjas.
          </p>
          <p>
            6.3 Skogsmark som inte brukas
          </p>
          <p>
            Över 20 26 av den svenska skogsmarken är undantagen skogsbruk
            genom naturreservat, lagens bestämmelser om lågproduktiv skogsmark
            och efter frivilliga avsättningar. Då är inte de ”hänsynsytor”
            som avsätts vid
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0007.pdf"/>
          <p>
            avverkningar = inräknade. Tillkommer gör de naturreservat och
            biotopskyddsområden som omfattas av statens nya reservatsstrategi.
            Dessa tillkommande områden kommer att beröra tusentals fastigheter,
            huvudsakligen i södra Sverige. Det är viktigt att staten nu arbetar
            flexibelt och drar nytta av egen mark, ger markägaren rimlig ersättning
            där man tar över marken, eller nyttjar de olika avtalsformer som
            finns, bl.a. naturvårdsavtal.
          </p>
          <p>
            6.4 Skogsskador
          </p>
          <p>
            Mycket talar för att skadliga angrepp från svampar och insekter
            kan komma att utgöra ett hot mot värdefulla skogar i vårt land.
            Motsvarande gäller för ökande viltskador i skogen. Vi förutsätter
            att utvecklingen på detta område följs upp noggrant av berörd
            myndighet.
          </p>
          <p>
            6.5 Luftföroreningar och kalkning av mark
          </p>
          <p>
            Försurningen är ett problem för skogsbruket i södra Sverige.
            Hittills har statens åtgärder bestått av kalkning av sjöar och
            vattendrag, medan den skadade skogsmarken inte har uppmärksammats.
            Kristdemokraterna anser att ett statligt ekonomiskt stöd skall
            kunna lämnas i form av åtgärder både mot mark- och vattenförsurningen.
            Förutom utsläppsminskningar inom industrin och energisektorn m.m.,
            krävs omfattande kalkning för att minska den befintliga försurningen.
            Genom att kalka eller återföra aska till skogsmarken kan man få
            långsiktiga, positiva effekter. Vi har tidigare kritiserat att
            det varit svårt att utläsa ur regeringens budgetförslag hur mycket
            pengar som anslås till kalkning. Vi har därför yrkat på att kalkning
            skall redovisas separat. Skogskalkning bör inledningsvis tas med
            som ett nytt anslag. Så småningom bör hela den samlade kalkningsinsatsen
            sammanföras till ett gemensamt anslag, eftersom en strategi med
            sammanslagen sjö- och skogskalkning kan komma att minska resursbehovet
            totalt sett. projekt Nissadalen och Lygnernprojektet håller skogsvårdsstyrelsen,
            länsstyrelsen och kommuner på att utveckla denna nya åtgärdsstrategi
            i två unika försöksprojekt. Hittills uppvisar försöken lovande
            resultat och efter fyra
          </p>
          <p>
            år reproducerar sig nu öringen utan problem i tillrinnande vatten
            till Nissan. Idén med de samordnade åtgärderna är att man samtidigt
            kan motverka ytvattenförsurning, markförsurning och risken för
            näringsobalans i skogen, d.v.s. lägga en grund för uthålliga ekosystem
            i skog- och vattenmiljö. Skogsstyrelsen = har = utarbetat = ett
            åtgärdsprogram för = bla. skogsmarkskalkning. Programmet låg färdigt
            redan i augusti 2001, men medel för att genomföra programmet har
            inte beviljats. Kristdemokraterna föreslår att Skogsstyrelsens
            åtgärdsprogram skall genomföras och att behövliga anslag skall
            beviljas i årets budget. Sverige bör försöka nå en finansiering
            av dessa åtgärder från EU:s fonder.
          </p>
          <p>
            2003/04:MJ409
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0008.pdf"/>
          <p>
            2003/04:MJ409
          </p>
          <p>
            I Kristdemokraternas budgetmotion för utgiftsområde 20 föreslås
            därför 30 miljoner kronor per år för skogsmarkskalkning under
            en treårsperiod.
          </p>
          <p>
            7 Skogscertifiering
          </p>
          <p>
            Skogscertifiering är en marknadsdriven process. Det är viktigt
            att certifieringen fungerar som en drivkraft och ett kommunikationsinstrument
            på en fri marknad. Kristdemokraterna anser att statens uppgift
            bör begränsa sig till att tillse att det finns ett institutionellt
            ramverk, som kan säkerställa att marknadsprinciperna fungerar
            väl. Ramverket skall inte tillåta ett certifieringsmonopol utan
            garantera frihet att etablera nya certifieringssystem. Skogscertifiering
            får inte leda till förtäckta handelshinder. De krav som ställs
            måste följas upp.
          </p>
          <p>
            8 Lagstiftningsfrågor
          </p>
          <p>
            8.1 Balanserat ägande
          </p>
          <p>
            Kristdemokraterna har, under flera år, påtalat vikten av att
            bevara principen om upprätthållande av den nuvarande balansen
            mellan olika ägarkategorier ifråga om innehav av lantbruksfastigheter.
            Ett utredningsförslag med denna innebörd överlämnades till regeringen
            år 2001 (SOU 2001:38) men fortfarande har regeringen inte lämnat
            något sådant förslag till riksdagen. Kristdemokraterna menar att
            regeringen skyndsamt skall återkomma till riksdagen med ett förslag
            i linje med det utredningen föreslår.
          </p>
          <p>
            8.2 Reglering av skogsvårdsåtgärder
          </p>
          <p>
            Miljöbalkens regler är bristfälligt anpassade till skogs- och
            lantbrukets förutsättningar. Därför förutsätter Kristdemokraterna
            att den nu pågående översynen av miljöbalken kommer att leda till
            att onödiga hinder och begränsningar för skogsbruket elimineras.
            Enligt Kristdemokraterna måste miljöbalken ändras i förhållande
            till skogsvårdslagen i dessa frågor. Oklarheterna i lagstiftningen
            kan komma att drabba skogsbruket hårt till nackdel för skogsvården
            och därmed också svensk ekonomi. Exempelvis gäller för en skogsägare
            som gör en avverkningsanmälan att anmälan kan prövas av två myndigheter
            med var sin lagstiftning med olika effekter. Den skogliga myndigheten
            prövar enligt skogsvårdslagen medan kommunen, enligt Regeringsrättens
            utslag i den s.k. Noradomen, har rätt att pröva enligt miljöbalken.
            Skulle tillstånd för avverkning inte beviljas hamnar skogsägaren
            i olika situationer beroende på vilken av myndigheterna som avslår
            ansökan.
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0009.pdf"/>
          <p>
            Statistik visar att det är inom privatskogsbruket som skogsvårdsåtgärder
            såsom markberedning, plantering och röjning ökar mest. Regeringsrättens
            dom i Norafallet kan tolkas som att skogsbruk klassas som miljöfarlig
            verksamhet, något som = skulle drabba näringen mycket = hårt.
            Kristdemokraterna anser därför att lagstiftningen ska vara utformad
            så att skogsvårdslagen är det lagrum som tillämpas i samband med
            skogsvårdsåtgärder av nämnda slag. Under början av 1990-talet
            var skogsbruket utsatt för åtskilliga detaljregleringar. Myndigheterna
            har sedan dess legat alldeles för lågt med skogsproduktionsrådgivning
            och lagtillämpningar. Nu måste fokus även läggas på produktionen.
            Med tydliga lagar och förordningar behövs inte detaljregleringar.
            Det som krävs är en ramlag som innehåller krav på återväxt, skogsskydd
            och naturvårdshänsyn. Från Kristdemokraternas sida har vi tidigare
            avvisat ett antal regeringsförslag som innebär en återgång till
            ett mer detaljreglerat skogsbruk. Sveriges skogar brukas med världens
            kanske mest miljöanpassade metoder. Kampanjen Grönare skog är
            en mycket omfattande satsning riktad mot det privata skogsbruket
            med betoning på produktion utifrån miljö- och naturvårdsåtaganden.
            Det samarbete som inletts med skogsägareföreningarna förstärker
            utbildningskampanjen med den ekonomiska aspekten på dagens miljöanpassade
            produktion.
          </p>
          <p>
            8.3 Oansvarigt skogsbruk
          </p>
          <p>
            Mot bakgrund av ett antal uppmärksammade fall av ”klipperi”,
            d.v.s. snabba förvärv av skogsmark som därefter slutavverkas,
            beslutade riksdagen 1998 att som sin mening ge regeringen till
            känna att en utvärdering av bestämmelserna i jordförvärvslagen
            och fastighetsbildningslagen borde genomföras. Genom beslut den
            3 juni 1999 tillsattes Jordförvärvsutredningen med uppgift att
            utvärdera effekten av vissa jordpolitiska bestämmelser. I april
            2001 lämnade utredningen sitt betänkande ”Ägande och struktur
            inom jord och skog” (SOU 2001:38). En av utredningens slutsatser
            är att de negativa konsekvenserna av dessa s.k. exploaterande
            förvärv i första hand bör motverkas genom en striktare tillämpning
            av skogsvårdslagen. Trots att regeländringar i skogsvårdslagen
            gjorts under senare år, anser Kristdemokraterna att problemet
            med oansvarigt skogsbruk inte förhindras på ett tillfredsställande
            sätt. Därför begär Kristdemokraterna att regeringen återkommer
            med förslag på ändring av skogsvårdslagen i syfte att förhindra
            oansvarigt skogsbruk i form av s.k. klipperi.
          </p>
          <p>
            8.4 Skogsavverkning i samband med köp som hävs
          </p>
          <p>
            De största problemen kan dock uppstå för säljaren i de fall då
            ett köp hävs, då den tilltänkte köparen redan hunnit avverka skogen.
            Det är en märklighet att det enligt lagen är möjligt för en köpare
            att utnyttja marken innan köpet
          </p>
          <p>
            2003/04:MJ409
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0010.pdf"/>
          <p>
            2003/04:MJ409
          </p>
          <p>
            10
          </p>
          <p>
            vunnit laga kraft eller förvärvstillstånd erhållits. I värsta
            fall blir resultatet ekonomisk ruin för säljaren. Jordförvärvsutredningen
            berör tyvärr inte denna problematik. Kristdemokraterna anser att
            jordförvärvslagen bör ändras så att det ej blir tillåtet för köparen
            att avverka skog innan köpet vunnit laga kraft eller förvärvstillstånd
            erhållits.
          </p>
          <p>
            9 Vård av kulturminnen
          </p>
          <p>
            För att nå miljömålet Levande skogar har högt ställda delmål
            satts upp. En grundförutsättning för att nå målen för kulturmiljövården
            är att inventerade fornlämningar finns registrerade och att uppgifterna
            om lämningarna är lätt åtkomliga för markägarna. Registrering
            och redovisning av befintliga fornlämningar måste därför prioriteras
            av de kulturmiljövårdande myndigheterna. De enskilda skogsägarnas
            kunskaper och intresse för kulturlämningarna i skogen är en stor
            tillgång. Men ett fortsatt starkt engagemang är beroende av statens
            syn på förfoganderätten till marken. Dagens skogsägare måste på
            samma sätt som tidigare generationer ha rätten att bruka sin mark
            effektivt. Det behövs därför en översyn av lagstiftningen, som
            kan öppna för möjligheten till ersättning för inskränkning i brukandet
            inom större fornlämningar och fornlämningsområden. Under senare
            år har länsstyrelserna rapporterat om allt fler skador på kulturlämningar
            i skogen. Nya inventeringar visar arealtäckande fornlämningar
            av en omfattning som kan komma att medföra betydande inskränkningar
            i det enskilda skogsföretaget. På sina håll finns risk för att
            skogsbruk och kulturminnesvård hamnar på kollisionskurs. Det har
            redan noterats en ökad misstro bland skogsägarna mot dagens myndighetsutövning.
            Det är rimligt att de markägare som drabbas av betydande inskränkningar
            i nyttjandet av marken, utöver den hänsyn markägaren skall ta
            till allmänna intressen, skall kompenseras ekonomiskt genom en
            intrångsersättning.
          </p>
          <p>
            10 Skogen och infrastrukturen
          </p>
          <p>
            Det är inte bara genom att fortsättningsvis hålla inne nödvändiga
            underhållsanslag som regeringen hotar vägnätets standard och därigenom
            den regionala utvecklingen. Genom att successivt avsäga sig ansvaret
            för vägarna på den svenska landsbygden riskerar regeringen att
            kraftigt försämra det som i dag är knappt acceptabla transportleder.
            Det finns stora risker med att, såsom en statlig utredning nyligen
            föreslog, överföra en stor mängd allmän väg till det enskilda
            vägnätet. Tryggheten i systemet hotar att försvinna. Anslagen
            till de enskilda vägarna måste öka. Därför föreslår Kristdemokraterna
            i budgetmotionen ökade anslag till drift och byggande av enskilda
            vägar.
          </p>
          <pb facs="riksdagen-motions-pdf/data/200304/mot_200304_MJ_0409/mot_200304_MJ_0409-0011.pdf"/>
          <p>
            11 Forskning och utveckling
          </p>
          <p>
            Vetenskapsrådet har stor betydelse för svensk forskning. Det
            är därför viktigt att Vetenskapsrådet harmoniserar den grundläggande
            forskningen och tillämpade innovationer. Industriforskningsinstitutens
            statliga grundfinansiering är en förutsättning för långsiktig
            forskningsverksamhet där näringen tillskjuter huvuddelen av medlen.
            Regeringen måste tillse att utrymmet för den skogliga forskningen
            inte krymper. Näringen marknadsför själv sina produkter, men staten
            skulle kunna bidra till att marknadsföra materialet genom att
            i ökad omfattning välja trä till officiella byggnader. För att
            få byggsektorn — som fortfarande är helt inriktad på byggande
            i traditionell betong- och stålbyggnadsteknik — att på allvar
            implementera träbyggnadstekniken i större skala, krävs politiska
            initiativ. Det var mot denna bakgrund som riksdagen föregående
            år fattade beslut om att ett nationellt handlingsprogram för byggande
            i trä skall genomföras. Riksdagen bör därför i ett tillkännagivande
            understryka att programarbetet snabbt måste leda fram till konkreta
            åtgärder med inriktning på att trä kan användas i byggandet i
            betydligt större utsträckning än i dag.
          </p>
          <p>
            Stockholm den 5 oktober 2003 Björn von der Esch (kd)
          </p>
          <p>
            Sven Gunnar Persson (kd) Johnny Gylling (kd) Göran Hägglund (kd)
            Lars Gustafsson (kd) Dan Kihlström (kd) Mikael Oscarsson (kd)
          </p>
          <p>
            2003/04:MJ409
          </p>
          <p>
            21
          </p>
        </div>
      </div>
    </body>
  </text>
</TEI>
