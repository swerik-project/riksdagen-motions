<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--ak--00671">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__671/mot_1936__ak__671-001.pdf"/>
      <fw xml:id="i-Gq8Yy5GHkfCGDzVxyWXfQt">
        Motioner i Andra kammaren, Nr 671. 1
      </fw>
      <div xml:id="i-RUxAH8n7YdVn1A4iTHSYZj" type="motHeader">
        <div xml:id="i-CheGtM5cvXoP5UMANygqxM" type="motTitle"/>
        <div xml:id="i-NHjwUZsT9cvkgF7W7ohu5v" type="motSubmissionInfo"/>
      </div>
      <div xml:id="i-XftKprocQYfHgKQ1g8961B" type="motBody">
        <div xml:id="i-2U8vkZ6MsxvxyRCmWm8ShC">
          <p xml:id="i-PxWMjyJm9vtXEgvCjyDb7v">
            Nr 671.
          </p>
          <p xml:id="i-Na7SKyDiKijv9XeQLaWazV">
            Av herr Westman m. fl., i anledning av Kungl. Maj:ts proposi
            tion, nr 99, angående obligatorisk sjuårig folkskola m. m.
          </p>
          <p xml:id="i-26GyZsH5y4gu3pGH6xRtBq">
            Grundsyftet med den skolreform, som i Kungl. Maj:ts proposition
            nr 99 angående obligatorisk sjuårig folkskola m. m. föreslås till
            genomförande, har angetts vara att skapa en bättre folkuppfostran.
            Alla torde vara ense om nödvändigheten av en sådan förbättring.
            Men att de förbättringar, som här tarvas, skola kunna åstadkommas
            genom en obligatorisk förlängning med ännu ett år av en ensidigt
            intellektuell skola med huvudsaklig uppgift att ge ökad träning
            särskilt i modersmål och räkning, våga vi draga i tvivelsmål.
            De sakkunnigas Mstoriska motivering synes oss missvisande. De
            apostro- fera: »Vår folkskola har dock under nära ett sekel bibehållits
            oförändrad vid sex år» Det må vara riktigt i vad mån det gäller
            en ren paragraf. Men man får icke därav förleda sig till den uppfattningen,
            att detta av- speglar de faktiska förhållandena. Från en ringa
            och trevande början år 1842 har vårt folkskoleväsende under sin
            snart hundraåriga tillvaro under- gått en oerhörd förändring och
            utveckling, varav man haft rättighet att vänta sig en motsvarande
            stark höjning av den allmänna kunskapsnivån. » Otaliga mödor och
            betydande kostnader» ha nedlagts, såsom de sakkunniga själva framhålla.
            Ett intensivt skolbygge har pågått. Endast under de sista 20 åren
            ha folkskolor byggts för 200 miljoner kronor. Bristfälligt ut-
            bildade lärare ha ersatts av lärare, som genomgått seminarier,
            vilka i sin tur undergått upprepade förändringar. Stora organisatoriska
            omdaningar av allehanda slag ha genomförts. Svagare skolformer
            ha utbytts mot starkare. Det bör understrykas, att år 1910 undervisades
            i halvtidsläsande folkskolor och mindre folkskolor icke mindre
            än 39,2 procent av hela lärjungeantalet, vid slutet av vårterminen
            1933 endast 7,1 procent. Vilken oerhörd förläng- ning av den faktiska
            lästiden endast under de sista 25 åren innebär icke detta — just
            på landsbygden, vilken särskilt träffas av det nya förslaget.
            Vidare synes oss denna fråga böra ses i sitt hela sammanhang och
            mot bakgrunden av den enorma utveckling, som under de sista hundra
            åren skett av vårt högre skolväsen och vårt bildningsväsen i dess
            helhet — något, som de sakkunniga icke gjort. Vi behöva blott
            fästa uppmärksamheten på alla de barn och ungdomar, som nu för
            tiden efter den sexåriga folkskolan fortsätta i högre folkskolor,
            kommunala mellanskolor, läroverk, gymnasier, Bihang till riksdagens
            protokoll 1936. 4 saml. Nr 671—672. 1
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-002.pdf"/>
          <fw xml:id="i-UqvMgAc3nNwt3PkJJJziyZ">
            2 Motioner i Andra kammaren, Nr 671.
          </fw>
          <p xml:id="i-7WHvwnCAg7Uo4F5gFvJoBJ">
            tekniska skolor, afton-, handels-, yrkes- och fackskolor, vid
            universitet och högskolor, eller erinra om våra folkhögskolor,
            kurs- och studiecirkelverk- samhet av olika slag, självstudier,
            hela den frivilliga bildningsrörelsen o. s. v. Man förbiser också,
            att den tekniska revolution, som skett under det sista halvseklet
            och som man nu åberopar som skäl för förslaget, tvärtom minskat
            kravet att utöka barndomsskolan eller belasta den med inlärandet
            av en brokig blandning minneskunskaper, som ändock visat sig snart
            förflyktigas. När folkskolan infördes, voro största delen av vår
            tids bildningskällor dyra och svåråtkomliga eller obefintliga.
            Ur den synpunkten har man att förstå en förgången tids överdrivna
            krav på rena minneskunskaper. Man nödgades söka göra barnen till
            levande uppslagsböcker. Nu för tiden stå de mest skiftande bildningskällor
            till buds och för mycket ringa kostnader eller helt gratis: uppslagsböcker,
            populärvetenskapliga skrifter, tidningar, tidskrifter och böcker
            överhuvud, korrespondensinstitut, föreläsningar, film, radio etc.
            etc. Skulle man illustrera denna utveckling genom att söka uträkna
            ett medeltal, på samma sätt som de sakkunniga illustrera sitt
            förslag ur kost- nadssynpunkt (De ha uträknat medelutdebiteringen
            för samtliga kommuner i riket — därtill medtagna även de kommuner,
            som infört sjunde skolåret — och så erhållit den angivna 3-öringen
            som resultat.), och jämföra, hur många dagar eller timmar i medeltal
            en svensk medborgare år 1936 ägnar åt läsning, utbildning och
            teoretiskt kunskapsinhämtande jämfört med år 1842, erhölle man
            förvisso en synnerligen imposant stigande kurva. — Det synes oss
            ej heller motiverat att hysa överdrivna farhågor för landsbygdens
            efterblivenhet med tanke på »den rörande kärlek, varmed även landsbyg-
            dens ungdom omfattar det frivilliga bildningsarbetet&gt;, såsom
            departements- chefen själv omvittnat. Vidare synes oss hänvisningen
            till att utlandet, d. v. s. flertalet av de andra västerländska
            kulturländerna, har längre skolplikt, missvisande. Även här ser
            man mer till en paragraf än de faktiska förhållandena. Utredningar
            över den faktiska undervisningstidens längd ha visat, att Sverige
            ingalunda ligger »bedrövligt på efterkälken», såsom man velat
            göra gällande. Ordet &gt;obligatorisk&gt; har där ofta en annan
            innebörd, och skolplikten tillämpas icke så formellt och undantagslöst
            som hos oss. I England t. ex. ha kom- munerna rätt att bevilja
            befrielse från det sista, skolpliktiga året, och som- liga ha
            utnyttjat denna rätt i ända till 90 procent av de skolpliktiga
            fallen. I utlandet arbetar man också i regel med större klasser
            än hos oss, vilket försämrar undervisningsresultatet, indragningar
            ha gjorts av olika slag o. s. v. Den långa skolplikten har där
            ofta köpts på bekostnad av skolväsendets kvalitet och inre standard.
            Särskilt har man tillgripit en dylik kvalitativ försämring i förening
            med en stark nedsättning av lärarlönerna i tider av depression,
            t. ex. i U. S. A. — Det synes oss icke heller välbetänkt, att
            innan vi ännu ansett oss ha råd att företaga en minskning av det
            stora barnantalet i klasserna — en svit från kristiden — företaga
            en kvantitativ
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-003.pdf"/>
          <fw xml:id="i-R5nkd3PHfU519ErHbn7z6B">
            Motioner 1 Andra kammaren, Nr 671. 3
          </fw>
          <p xml:id="i-Q3X8ReKwUYp3PRwJCTKgpG">
            utsträckning av skolgången. Det torde sålunda vara skäl att understryka,
            vad de sakkunniga anföra, att »stundom hör man den meningen uttalas,
            att vårt folkskoleväsen intager en plats i främsta ledet i jämförelse
            med andra länders folkundervisning». Man torde röra sig i cirkel,
            när man med appell till »ett kultursamhälle av Sveriges karaktär
            och ställning» motiverar förlängd skolplikt. Vi åtnjuta redan
            — och sedan gammalt — anseende för vår stora läskunnighet och
            allmänna, höga kunskapsnivå. Det synes oss icke befogat att i
            här berörda hänseende hysa farhågor för efterbliven- het inför
            utlandet. Det kan icke nog understrykas, vad de sakkunniga yttrat:
            »Det ligger en fara i att vid reformer på skolans område alltför
            mycket bygga på ut- ländska förebilder». Det förutsätter en överblick
            över de olika ländernas bildningsväsen i dess helhet, kännedom
            om de olika befolkningsförhållan- dena (Sverige är sålunda ett
            glest befolkat land med jordbruket som mo- dernäring, Tyskland
            och England tättbebyggda industriländer, vilka förhål- landen
            i hög grad måste påverka skolornas organisation) o. s. v. Det
            bör även framhållas, att utlandet ser en fara i samhällets överintellektualisering
            och har beundrat svenskt skolväsen framför allt för det utrymme,
            som här beretts åt praktisk, fysisk fostran. I några länder, där
            skolplikten och in- tellektualiseringen överhuvud drivits längst,
            har även följt ett bakslag, t. ex. i Österrike och Tyskland, något,
            som är ägnat att utgöra en varning. Även tungt vägande pedagogiska
            skäl kunna anföras mot förslaget. Den historiska redogörelsen
            sammanfattas av de sakkunniga så, att »detta arbete .... har....
            burit riklig frukt, även om i åtskilliga fall resultatet varit
            mindre gynnsamt.» Orsaken till detta senare anges vara: »alltjämt
            måste i avsevärd utsträckning redovisas svagare organisationstyper,
            där lä- raren har att samtidigt arbeta med ett flertal klasser,
            där folkskolan saknar underlag av särskild småskola, eller där
            barnantalet är alltför stort» (sid. 45 i betänkandet). Det synes
            oss därför säreget, att de kunna förorda ett förslag, som medför
            dels att lärarna i de svagare organisationsformerna få ytterligare
            en klass till de övriga att undervisa, om icke särskilda åtgärder
            vidtagas — ända upp till fem klasser samtidigt —, dels att barnantalet
            i undervisningsavdelningarna i vissa fall höjes. Från pedagogiskt
            håll och särskilt landsbygdslärarhåll, där erfarenheter av dessa
            skolformer äro störst, r också framhållits, att undervisningsresultatet
            — på grund av denna omständighet — icke torde bli det utlovade,
            då undervisningen icke blott kommer att bli otillfredsställande
            i den nya klassen utan även försämras i övriga lägre klasser (jämför
            det avstyrkande, som gjorts av Sverges Folk- skollärarförbund).
            Centralstyrelsen för Sveriges Allmänna Folkskollärarföre- ning
            har också 1 oktober 1935 ingått till kungl. skolöverstyrelsen
            med en begäran om minskning av de stora klasserna överhuvud. &gt;»Att
            klassernas storlek ökas», framhålles bland annat, »grundar sig
            givetvis på ekonomiska synpunkter. Det kan emellertid ifrågasättas,
            huruvida icke den avsedda be-
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-004.pdf"/>
          <fw xml:id="i-BG6q1hmoQtjTEijMSSpHcx">
            4 Motioner i Andra kammaren, Nr 671.
          </fw>
          <p xml:id="i-5T8MLYVyKfmJ2UBmXZM9iz">
            sparingen endast blir skenbar, då genom överfyllda klasser ett
            gott arbets- resultat försvåras eller omöjliggöres.&gt; Kravet
            tillstyrkes av folkskoleinspek- törerna. Såväl departementschefen
            som de sakkunniga &gt;uttala sympatier för detta sedan länge på
            dagordningen stående önskemål.&gt; Icke förty yttrar departementschefen:
            »Det torde icke vara möjligt och ej heller för ett ställ- ningstagande
            till den föreliggande frågan erforderligt att nu närmare ingå
            på berörda, ekonomiskt ganska vittsyftande spörsmål.» Likaså de
            sakkun- niga: »Denna form av förstärkning lärer ock i själva verket
            få anses vara ett av det sjunde skolåret oberoende spörsmål.»
            Argumenteringen synes oss ohållbar: 1. Man har att förutse, att
            såväl från lärar- som föräldrahåll — de håll, varifrån redan upprepade
            framställningar gjorts — allt starkare krav på minskat barnantal
            i undervisningsavdelningarna kommer att resas. Ett genom- förande
            av detta kommer, såsom departementschefen påpekar, att medföra
            ekonomiskt vittsyftande konsekvenser, alltså kullkasta de gjorda
            ekonomiska beräkningarna för det sjunde skolårets genomförande.
            Dessa beräkningar hänga redan nu i luften beträffande B 2 skolorna,
            den vanligaste skoltypen på landsbygden. De förstärkningsåtgärder,
            som här på grund av att så många klasser måste undervisas samtidigt,
            kunna bli erforderliga, skola föreslås först, sedan försök gjorts
            efter beslut om reformens genomförande. 2. Om stort barnantal
            och undervisning av flera klasser samtidigt — såsom de sakkunniga
            påpekat — är den förnämsta orsaken till ett sämre undervisningsresultat
            på landsbygden, så synes oss konsekvent ansträng- ningarna böra
            inriktas på att avlägsna dessa förhållanden och icke på en förlängning,
            som medför en försämring just för landsbygdsskolornas del. Särskilt
            synes oss detta vara fallet, om reformen, såsom angives, åsyftar
            en fördjupning av undervisningen. Massundervisning, i all synnerhet
            i barn- domsskolan, medför med nödvändighet ett förytligande,
            en drill. Ju mer individuell och personlig undervisning, desto
            större möjlighet till fördjup- ning. Dessutom medföra de menliga
            verkningar, som hastigt tilltaga med barn- och klassantalets storlek,
            synnerligen stora påfrestningar på läraren, som i känslan av otillfredsställande
            resultat eller en ohållbar situation lätt deprimeras eller rent
            av förslöas i sitt arbete. Det synes oss anmärknings- värt, att,
            innan man går in för en kvantitativ utökning av skolans längd,
            man icke undersöker, huruvida man icke kunnat nå åsyftat resultat
            gen en minskning av klasserna och förbättring av skolformerna
            för exempelvis de kostnader, som nu beräknas för det sjunde skolåret.
            På detta vis hade man också bättre kunnat tillgodose hemmens intressen
            och icke som nu framkallat en alltmer och mer sig utbredande föräldraopinion
            på landsbyg- den mot folkskolan. En förbättring av resultatet
            i åsyftad riktning synes oss kunna ernås även genom en annan reform.
            När heltidsläsningen infördes på landsbygden, skedde detta med
            alldeles samma motivering: mer tid skulle erhållas till
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-005.pdf"/>
          <fw xml:id="i-2Dwcr5aNLNwd1UioK4WvXE">
            Motioner i Andra kammaren, Nr 671. 5
          </fw>
          <p xml:id="i-4ueKYbjTgrCHZhWvfa99TT">
            övning i modersmål och räkning och fördjupning av kunskaperna.
            Men i stället har man fyllt på barndomsskolan mer och mer kunskapsstoff,
            av osmältbar art för ifrågavarande åldersstadium och dessutom
            till ett hinder att lägga, vad barndomsskolan avser, en god grund
            i bildningens elementa: läsning, räkning, skrivning. För de menliga
            följderna av detta varnades re- dan 1927 i en motion av herr Schedin
            m. fl. i första kammaren (nr 258) och av herr Westman m. fl. i
            andra kammaren. Och uttalade sig utskottet för att de synpunkter,
            som där framförts, komme under vederbörlig omprövning. Problemet
            tycks också ha föresvävat de sakkunniga: »Det är för visso ingen
            ringa fordran&gt;, skriva de, »att 11—12-åringar skola på två
            år inhämta en historiekurs, som börjar med tiden omkring år 1350
            och sträcker sig fram till vår egen tid, skall belysa samhällsordningens
            utveckling och dessutom meddela valda bilder ur den allmänna historien.
            Detsamma gäller geografi- kursen, som i klasserna 5—6 omfattar
            Europa utom Sverige, de främmande världsdelarna, något om jorden
            som himlakropp och en sammanfattande framställning av fäderneslandets
            geografi.&gt; Därtill kommer en icke ringa kurs i naturkunnighet
            och fysik. Nödvändigheten av ett dylikt kunskaps- mått motiveras
            med att folkskolan för de flesta — vilket kan ifrågasättas — är
            det enda bildningsunderlaget. Argumenteringen synes oss icke taga
            nö- dig hänsyn till pedagogiska och psykologiska realiteter. Man
            utgår från det kunskapsmått man önskar, att en vuxen individ skall
            rymma, och ej från det kunskapsmått, som ett vida mer begränsat
            barnapsyke kan rymma. Man motiverar förslaget med bland annat
            de resultat, som framkommit av de Cederbladska undersökningarna,
            men förbiser, att han ser »huvudfelet i att barnaskolan ensam
            skall ge uppfostran för livet. Det är därför, som så ofantligt
            mycket blir sammanträngt i skolan.&gt; Det synes oss säreget att,
            såsom departementschefen gjort vid ett tillfälle, motivera förslaget
            med det stora bildningsintresse, vid mognare år, som finnes i
            16—18 års åldern. En utsträckning av den sexåriga kursen på sju
            år kan visserligen minska kunskapsträngseln, men den allmänna
            mognaden för de ifrågavarande kun- skaperna har icke nämnvärt
            ökats. Och framför allt vidgas än mer dispro- portionen mellan
            den tid, som ägnas åt ensidigt intellektuell fostran i för- hållande
            till annan fostran. De speciellt intellektuellt intresserade barnen
            äro redan engagerade i vårt nuvarande skolväsen. Det obligatoriska
            året träffar alldeles särskilt de andra kategorierna av barn:
            dem, vars intellekt aktualiseras först i praktiska situationer,
            dem, som ha anlag för praktiskt fysiskt arbete, de ensartade barnen,
            för att icke tala om de mer eller mindre svårbildbara barnen.
            Ju närmare dessa pressas att till sin individuella brist- ningsgräns
            inhämta ett föreskrivet kunskapsmått, desto större och därför
            mera betungande blir disproportionen mellan lärarens ansträngningar
            och undervisningsresultatet, eller ock reagera barnen i form av
            oarter, ja, vaga- bondering och vanart. Innesittande under den
            ljusa delen av dagen och långt stillasittande överhuvud inverkar,
            enligt senaste medicinska rön, men
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-006.pdf"/>
          <fw xml:id="i-QbA9EvHQCVgHKV8kG12VrF">
            6 Motioner i Andra kammaren, Nr 671.
          </fw>
          <p xml:id="i-2CdBkEb5kGt8xbJPdJS5Yg">
            ligt och nedsättande på intelligensen, särskilt hos barn. Då
            en stor del av de särskilt intellektuellt lagda barnen lämnat
            redan i sjätte klassen, blir den sjunde en särskilt betungande
            klass att undervisa tillsammans med andra klasser. Det säges,
            att det obligatoriska sjunde skolåret åsyftar att just omhänder-
            taga dessa barn, så att de icke bli tillbakasatta i förhållande
            till de intel- lektuellt begåvade. Man synes här utgå från att
            praktiskt fysiskt arbete innebär - något mindre värdefullt jämfört
            med intellektuellt arbete. Bonde- kulturen, som alltid utgjort
            en mer helgjuten förening av fysiskt och själs- ligt arbete, står
            i allmänhet främmande för dylika undermålighetskänslor inför handens
            arbete. Det är också ett sant demokratiskt krav att göra praktisk,
            fysisk fostran jämbördig med intellektuell i vår folkuppfostran,
            att lära barnen ha respekt för allt socialt, produktivt arbete,
            vare sig det är av övervägande fysisk eller intellektuell art.
            Det är dessutom ett sunt ekonomiskt krav: det ger rikare och smidigare
            anpassningsmöjligheter och motverkar uppkomsten av ett intellektuellt
            proletariat. Det är till slut ett djupt grundat pedagogiskt krav,
            då de flesta barn icke äro ensidigt lagda för det ena eller andra,
            utan oftast för en syntes av båda. De skadliga konsekvenserna
            får man ju nu också söka bota med »fysisk fostran» i form av idrott
            och gymnastik, som dock blott utgöra halva korrektiv. En sam-
            stämmig utbildning av ett barns krafter i praktiskt-fysiskt, intellektuellt
            och sedligt hänseende angavs av folkskolans fader vara folkuppfostrans
            mål, och detsamma torde ha föresvävat vår folkskola, när den satte
            som sitt syfte: barnens harmoniska utveckling. Det förhällandet,
            att de rena kunskapsfordringarna höjts för inträde till seminarierna,
            torde kunna medföra en ytterligare intellektualisering av skolan.
            Det hade varit önskvärt, om man i stället kunnat skärpa kraven
            på pedagogiska och personliga kvalifikationer, då en lärares förmåga
            att meddela kunskaper och vara ett personligt föredöme, icke allenast
            hans egen kunskapsrikedom, är betydelsefull för ett förbättrat
            resultat, och det skulle säkerligen medföra större förståelse
            hos läraren för arbetslivet i dess helhet, om han, innan han,
            kanske direkt från en examen, går in 1 seminariet och så åter
            direkt till en skola, hade praktiserat ett eller ett par år i
            jordbruk, industriarbete, busligt arbete eller allmän social barnavård.
            Det framgår vidare, att de anmärkningar, som från högre skolor,
            särskilt läroverk, riktats mot bottenskolan, äro bristande färdighet
            hos eleverna i skrivning och räkning. Om den sexåriga kursen nu
            utsträckes till sjuårig men anknytningen vid läroverken alltjämt
            sker från den sexåriga, synes oss saken kompliceras. Skolöverstyrelsen
            vidrör frågan men framhåller endast, att från sjuåriga folkskolor,
            särskilt i städerna, har anknytningen hittills icke medfört olägenheter
            — dessa äro dock A-skolor — och till- lägger: »Skulle emellertid
            erfarenheten framdeles giva vid handen, att an- knytningsförhållanden,
            .... vore i behov av justering, torde sådan utan
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-007.pdf"/>
          <fw xml:id="i-FFPixhvkpYkMc7Dam5jrC8">
            Motioner i Andra kammaren, Nr 671. 7
          </fw>
          <p xml:id="i-En7isb93rP49FRK41mEZKm">
            svårighet kunna verkställas.» Kommer måhända justeringen att
            innebära anknytning från den sjuåriga folkskolan? Den utväg, som
            därför synes oss vara att föredraga för att nå det åsyf- tade
            resultatet, förbättring av undervisningen särskilt i modersmål
            och räk- ning, är en nedskärning och revidering av barndomsskolans
            kurser till för- mån för ett grundligare inhämtande av färdigheter
            1 modersmål och räkning. För dem, som icke fortsätta i den nuvarande
            realskolan, bör beredas möj- ligheter till fortbildning i praktiska
            ungdomsskolor, som realisera det syfte, som legat bakom den nuvarande
            fortsättningsskolan, ett slags folkhögskolor för övergångsåldern,
            den ålder, för vilken folkhögskolan först tänkts avsedd. Till
            slut bör man räkna med alla de möjligheter, som det rikt förgrenade
            vägnätet i nutidens bildningsvärld har att ge, alla frivilliga
            självbildnings- möjligheter, som ha den stora fördelen att kunna
            utnyttjas efter vars och ens art, utvecklingsrytm, aktuella praktiska
            eller själsliga behov samt arbets- och fritidsförhållanden. Särskilt
            för landsbygdsungdomen bör man under- lätta utnyttjandet av dylika
            möjligheter. En utsträckning av den obligato- riska skolan kan
            lätt bli till ett hinder för nya former att växa fram, allt efter
            olika landsändars och tidsförhållandens skiftande behov. Ur psykologisk
            synpunkt bör beaktas, vad de sakkunniga i sin behandling av fortsättningsskolan
            framhålla, hurusom denna infördes av följande motiv: » Vid avgången
            från folkskolan stå barnen vid inträdet i den kritiska period,
            som populärt plägar benämnas övergångsåldern. De visa ökad mognad
            och hava lättare att tillgodogöra sig undervisning, som väcker
            deras intresse. Men till denna ålder höra även negativa drag:
            ökad känslighet, oro, svå- righet att anpassa sig för omgivningen...
            Det är här fortsättningsskolan har att sätta in. Dess undervisning
            är ej av barndomsskolans typ, ty då skulle den ej motsvara ungdomens
            behov och intressen. Många ungdomar känna vid denna tidpunkt skoltrötthet
            och olust för teoretisk undervisning, samtidigt som hågen till
            praktiska uppgifter och önskan att deltaga i de vuxnas liv börjar
            framträda starkare. Efter dessa förhållanden har den fortsatta
            undervisningen haft att gestalta sig. Två huvudsynpunkter hava
            därvid varit vägledande. Fortsättningsskolan bör underlätta de
            ungas sociala anpassning... Undervisningen bör vara praktiskt
            betonad.» Det är nu att märka, att fortsättningsskolan under just
            denna motivering infördes på den sexåriga folkskolan — barndomsskolan.
            Det är sålunda fråga icke endast om barndomsskolans förlängning
            utan även om barndoms- tidens förlängning. De sakkunniga betona
            mycket starkt, att det sjunde skolåret endast måste ägnas åt barndomsskolans
            uppgifter. Det är huvud- motivet till att fortsättningsskolan
            icke kan inbyggas i det sjunde skolåret. »Ett sjunde skolår erfordras
            framförallt för att barnen skola få en bättre och grundligare
            utbildning i folkskolans ämnen . .. Det sjunde skolåret måste
            därför helt och hållet ägnas åt folkskolans uppgifter. Det har
            i all- mänhet icke råd att avstå någon del av sig självt till
            andra ändamål &gt;»
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-008.pdf"/>
          <fw xml:id="i-RywCwG39816qwCocrtyLq9">
            8 Motioner 1 Andra kammaren, Nr 671.
          </fw>
          <p xml:id="i-AqrAcnzfC83CHsLUfXcT7b">
            Man har således konsekvent att räkna med, att pubertetstiden
            om möjligt bör inträda ett år senare. Det är säreget, att samma
            skäl, som anföras som motivering för en sär- skild fortsättningsskola,
            förebära de sakkunniga såsom »tungt vägande psy- kologiska skäl»
            för ett sjunde skolår av föreslagen art. Även där talas om, att
            barnet »under denna ömtåliga övergångsperiod&gt;, »i denna brytnings-
            period&gt; bör komma under skolans fostrande inflytande, och man
            skildrar dess psykologiska habitus vid denna tid i ungefär liknande
            ord, men med uteslutande av de negativa dragen: ökad känslighet,
            oro, svårighet att an- passa sig, skoltrötthet och olust för teoretisk
            undervisning. Dessa senare drag återge dock verkligheten, och
            de svårigheter, som därav följa, torde komma att särskilt framträda
            i landsbygdens lägre skolformer. Där komma de unga att få inhämta
            barndomsskolans intellektuella kurs — för vilken de just i denna
            ålder ha olust — och de komma t. o. m. att i vissa fall undervisas
            tillsammans med nybörjare. Även dessa psykologiska skäl visa sålunda,
            hur löst grundade de förhoppningar äro, som man nu hyser om ett
            avsevärt förbättrat undervisningsresultat just i landsbygdsskolorna.
            De ekonomiska beräkningarna synas oss kunna göras till föremål
            för kri- tik utöver vad som förut skett. Vi vilja här särskilt
            fästa uppmärksam- heten på det förhållandet, att de sakkunniga
            utgå från totalkostnaden. De ha därvid kalkylerat med den beräknade
            nativitetsminskningen under de tio åren. Skulle de nuvarande förhållandena
            bestå, bleve kostnaden nära nog den dubbla. En naturlig beräkningsgrund
            hade därför varit att ange merkostnaden per skolpliktigt barn.
            Vidare ha de sakkunniga icke räknat med den utlovade löneregleringen
            för lärarna. Om den genomföres nästa år, komma kostnaderna att
            ställa sig ganska annorlunda. Ur sociologisk synpunkt synas oss
            slutligen om möjligt än mer berättigade anmärkningar kunna riktas
            mot förslaget. Man synes utan några betänk- ligheter räkna med
            att hemmet som uppfostringsfaktor ytterligare skall för- svagas.
            »På grund av sambhällsförhållandenas omgestaltning, som medfört,
            att hemmets betydelse som uppfostringsfaktor ej längre är densamma
            som förr, kommer ansvaret för sagda fostran numera att i långt
            större utsträck- ning än tidigare vila på skolan» (sid. 54 i sakkunnigebetänkandet).
            Ett generellt skoltvång rycker dock barnen icke blott från de
            dåliga hemmen, utan även från de goda föräldrarna. Därmed avtrubbar
            man även de se- nares ansvarskänsla för barnen: de invaggas i
            föreställningen, att ansvaret tillkommer hela samhället, icke
            föräldrarna, eller de förlora lätt intresset för sin gärning.
            Även här synes man icke ha klart för sig de olika förhållandena
            mellan land och stad, vilka medföra, att en likriktning i den
            sociala rättvisans namn blir en orättvisa, ja, en oklokhet. I
            städerna arbeta alltid fadern och ofta modern utom hemmet, bostäderna
            äro små, inget lämpligt arbete
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-009.pdf"/>
          <fw xml:id="i-2sBtg427DDu7DsNtqPwj2L">
            Motioner i Andra kammaren, Nr 671. 9
          </fw>
          <p xml:id="i-SPwRtTETiQRVaniqb3b47C">
            finnes att sysselsätta barnen. Här kan en längre skoltid ur sociologisk
            syn- punkt vara betydelsefull och sjunde året i A-skolan vara
            berättigat. På landet åter kan barnet oftast få fostran och handledning
            av såväl fadern som modern genom livet och arbetet i hemmet och
            på gården. Även här gör man sig skyldig till en stor inkonsekvens.
            Å ena sidan anför man som motiv för förslaget ungdomsarbetslösheten
            (som för övrigt enligt uppgift från ungdomsarbetsförmedlingarna
            icke förefinnes i någon nämnvärd grad före 18-års-åldern). Men
            å andra sidan, när det framhålles, att lantbrukar- hemmen icke
            önska något hellre än att ha barnen hemma och ge dem ar- bete,
            då åter menar man, att dessa föräldrar handla av föräldraegoism.
            Även statsmakterna anse sig dock på grund av en begränsad budget
            böra motsätta sig för föräldrar och lärare självklara pedagogiska
            reformer, såsom minskning av barnantalet i klasserna. Man bör
            icke generellt misstro för- äldrar, därför att de göra sina överväganden.
            Det vittnar ju snarare om ett starkt samhällsansvar. Ett dylikt
            förslag borde föregåtts icke endast av kostnadsberäkningar från
            statens sida, utan även av utredningar hur kost- derna ställa
            sig, direkt och indirekt för enskilda familjer av olika katego-
            rier. Man gör också ett synnerligen ödesdigert missgrepp ur uppfostrings-
            synpunkt. Dels innebär arbetet i jordbrukarhemmet en praktisk
            fostran och träning i färdigheter för jordbrukarsonens eller -dotterns
            kommande livs- uppgift. Ett säkert handlag och praktiskt sinne
            kräver träning under barn- och ungdomsåren i minst lika hög grad
            som konsten att läsa och skriva. Redan nu innebär folkskolan,
            såsom den är lagd, en fara att barnen under den tid, då de kanske
            mera än under någon annan äro mottagliga för in- tryck, alltför
            mycket inställas och fostras för övervägande intellektuellt ar-
            bete. Därav följer en intellektuell utarmning av landsbygden,
            såsom redan påpekats i den ovan omnämnda motionen. Dels kan arbetet
            i hemmet väcka en stark känsla av samhörighet med föräldrarna,
            syskonen, hemmet, gården, fädernejorden. Det kan fostra barnet
            att icke endast egocentriskt tänka på sin egen framgång utan till
            att »vara redo», att hjälpa, att ha ansvar för andra. Det kan
            ge en social fostran till produktivt arbete, som skolan genom
            sin organisation icke har möjlighet att ge. Det är en social arbetsskola
            i ordets egentliga bemärkelse. Det kan ge, vad som är kärnan i
            all god hemuppfostran, en praktisk religiös fostran. I hundra
            år ha vi, såsom skolans historia visat, drivit en intensiv skol-
            politik. Vi ha, som befolkningskrisen visat, försummat att driva
            en rätt familjepolitik. De invändningar och betänkligheter, som
            från hemmen på landsbygden rests mot förslaget om det sjunde skolåret,
            synas oss därför böra beaktas och tillmätas synnerligen stor vikt.
            Det synes oss icke tillräckligt allvarligt kunna inskärpas, att
            de, som vilja en förbättrad folkuppfostran, koncentrera sina krafter
            på att stärka hemmen, särskilt på landsbygden, vilka dock äro
            de, som framför allt sörja för vårt
          </p>
          <pb facs="riksdagen-motions-pdf/data/1936/mot_1936__ak__671/mot_1936__ak__671-010.pdf"/>
          <fw xml:id="i-2P5pvKNsBie1kUektr4cjy">
            10 Motioner 1 Andra kammaren, Nr 671.
          </fw>
          <p xml:id="i-2r882VaM569wpU8vH2xnNf">
            folks framtid och ha de bästa betingelserna för att ge en rätt
            barnupp- fostran. I anslutning till vad vi ovan anfört hålla vi
            sålunda före att den kvali- tativa förstärkning av folkskolan,
            som förslaget om införande av ett sjunde obligatoriskt skolår
            åsyftar och som vi i lika hög grad som departements- chefen finna
            högeligen önskvärd, borde kunna vinnas även utan att det sjunde
            skolåret genomföres. Samma syftemål böra enligt vår mening kunna
            nås dels genom en revidering och nedskärning av folkskolans kurser
            till för- mån för ett grundligare inhämtande av kunskaper i modersmålet
            och räk- ning, varvid skolans mest karaktärsdanande ämne, kristendom,
            ej bör förbises; dels genom en förbättring av skolformerna medelst
            minskning av klas- sernas barnantal och antalet samtidigt undervisade
            klasser; dels genom att den praktiska undervisningen under hela
            skoltiden ges ett större utrymme och organiseras med hänsyn till
            landsbygdens speciella för- hållanden; dels genom att åtgärder
            vidtagas i syfte att möjliggöra och underlätta särskilt för landsbygdens
            ungdom fortbildning vid praktiska ungdomsskolor, folkhögskolor,
            korrespondenskurser eller på annat sätt; dels: genom att skolundervisningen
            och fortbildningen så lägges, att ung- domen rätt förberedes för
            hem och kristet familjeliv samt att hemmen under skoltiden icke
            hindras från att fylla sin fostrande uppgift. Vi hemställa alltså,
            dels att riksdagen måtte avslå propositionen nr 99 angå- ende
            ett sjunde obligatoriskt skolår; dels att riksdagen måtte i skrivelse
            till Kungl. Maj:t hem- ställa om utredning och förslag angående
            förbättring av landsbygdsungdomens folkskoleundervisning och fortbild-
            ningsmöjligheter på sätt vi i motiveringen utvecklat.
          </p>
          <p xml:id="i-LAbwfuG1wQNPt2kVhE8Biu" type="date">
            Stockholm den 21 mars 1936.
          </p>
          <div xml:id="i-UDVqsjdqXC4oht76dT5NdZ" type="signatureBlock">
            <list xml:id="i-FaxWFWijtKi7kWsqDtmccp">
              <item xml:id="i-AZxnaMErwuF9QWZga9a18r" who="i-AWnCXGKxBPDN7gJVRfodvt" type="signature">
                K. A. Westman
              </item>
              <item xml:id="i-7dcoLTLJ7YrQ3Yv5KDwxdo" who="i-RkvKy7yomEBZCYRG5fCKH3" type="signature">
                Ernst V Olsson
              </item>
              <item xml:id="i-CTJWUCev822XrP3ArqsAAc" who="unknown" type="signature">
                Arthur Gustafson Staxäng
              </item>
              <item xml:id="i-B5B6PzCDapG2Km1R8hVSDm">
                i Kasenberg
              </item>
              <item xml:id="i-WwCqtvdDVCZUz4p757kJPE" who="unknown" type="signature">
                Nils Persson Frans Hansson
              </item>
              <item xml:id="i-Kk4mgZiK3p5rP8gqz7FChh" who="unknown" type="signature">
                Azxel Hansson
              </item>
            </list>
          </div>
          <p xml:id="i-2HDmbpyvo8A6gkin6AkuuC">
            i Grytterud. i Rubbestad.
          </p>
        </div>
      </div>
    </body>
  </text>
</TEI>
