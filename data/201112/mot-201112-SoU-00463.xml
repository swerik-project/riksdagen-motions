<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00463">
  <teiHeader>
    <fileDesc>
      <titleStmt>
        <title>Tobak</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tobak</title>
          <idno type="rdwebb">GZ02So463</idno>
          <rs type="number">So463</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So463/text</ref>
          <ref type="dokument_url_html">http://data.riksdagen.se/dokument/GZ02So463</ref>
          <ref type="dokumentstatus_url_xml">http://data.riksdagen.se/dokumentstatus/GZ02So463</ref>
          <ref type="doc">http://data.riksdagen.se/fil/8A7030CF-275B-4381-A23F-96E2136359C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7ujYt2CqEuCUKojQkWytMK" type="signed"/>
        <correspContext corresp="i-7ujYt2CqEuCUKojQkWytMK">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-Uhq7GHVYQfzNLQtriGXBk8">
          <date when="2011-10-06"/>
        </correspAction>
        <correspAction type="submission" xml:id="i-U8Wq27GgEWRCyVVbfFQhMh">
          <date when="2011-10-05"/>
        </correspAction>
        <correspAction type="transfer" xml:id="i-4bwqRmnLjnEjxdn1tqpQSV">
          <date when="2011-10-01"/>
        </correspAction>
        <correspAction type="assigned" xml:id="i-3PAs2L5xjwmGSeyPcgrAXY"/>
        <correspContext corresp="i-3PAs2L5xjwmGSeyPcgrAXY">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MD5AcvwRSj6k6269p85LVq">
            1 Förslag till riksdagsbeslut
          </head>
          <list style="ol">
            <item xml:id="i-SxK8nrXKoLQY5koJ2huv3c">
              Riksdagen tillkännager för regeringen som sin mening vad som
              anförs i motionen om att tobaksförsäljning bör vara licenspliktig.
            </item>
            <item xml:id="i-XRGYbUsFsCkTJ41k7X9Y2d">
              Riksdagen tillkännager för regeringen som sin mening vad som
              anförs i motionen om att s.k. dold försäljning av tobak bör införas.
            </item>
            <item xml:id="i-5pgPrdJodyqZqq9hSRw9oT">
              Riksdagen tillkännager för regeringen som sin mening vad som
              anförs i motionen om att neutrala förpackningar för tobaksvaror
              bör införas.
            </item>
            <item xml:id="i-C53mExspzB7xiXvhBQvqVd">
              Riksdagen tillkännager för regeringen som sin mening vad som
              anförs i motionen om att bildinformation om tobakens hälsorisker
              bör införas på förpackningarna.
            </item>
          </list>
        </div>
        <div type="motContent">
          <head type="h1" xml:id="i-PJ7FEpYNyiLLqJXdJFp3on">
            2 Inledning
          </head>
          <p xml:id="i-gapLQd86dgF5oLQr2rfS2">
            Den internationella tobakskonventionen (WHO-FCTC) antogs 2003
            och ratificerades av Sverige i juli 2005. Konventionen var den
            första på folkhälsoområdet och innehåller en rad åtgärder för
            att minska tillgängligheten av tobaksvaror, öka antalet rökfria
            miljöer och stödja dem som vill komma ur sitt nikotinberoende.
            Andra viktiga åtgärder avser att minska allmänhetens acceptans
            för tobaksanvändning och sätta stopp för tobaksindustrins påverkan
            på folkhälsopolitiken.
          </p>
          <head type="h1" xml:id="i-6gefBmTaFVhbifuzT4rXq4">
            3 Licensplikt för tobaksförsäljning
          </head>
          <p xml:id="i-CP15t2QYq6jvHuZgA4xK4n">
            Förändringar i reglerna för tobaksförsäljning har skett flera
            gånger de senaste 15 åren. År 1997 infördes ett förbud mot att
            sälja tobaksvaror till personer under 18 år. Samma år fick också
            kommunerna tillsynsansvaret för att lagen följdes. År 2002 infördes
            en bestämmelse om att den som i näringsverksamhet säljer tobaksvaror
            ska anmäla försäljningen hos den kommun där försäljningen sker.
            Skälet till att denna bestämmelse infördes var att 18-årsgränsen
            inte följdes tillräckligt väl och att man därför önskade bättre
            förutsättningar för tillsyn och information. År 2005 infördes
            en bestämmelse om att tobaksvaror som säljs ska tillhandahållas
            på ett sådant sätt att ålderskontrollen kan genomföras och att
            detta även gäller när försäljningen sker via automat, postorder
            eller liknande. Samtidigt infördes en bestämmelse om att det på
            varje försäljningsställe ska finnas en klart synlig skylt med
            information om förbudet mot att sälja tobaksvaror till personer
            under 18 år. Skälen till dessa ändringar var bl.a. att det hade
            visat sig att minderåriga fortfarande hade lätt att komma över
            tobak.
          </p>
          <p xml:id="i-TiRcStMgwfU4RiRRK3nECm">
            Tobakshandel är sedan 1960-talet en fri näring, vilket innebär
            att i princip alla näringsidkare kan sälja tobak. Till skillnad
            från detaljhandel med folköl uppställs inte krav på lokalen eller
            vilken handel som i övrigt bedrivs. Tobaksvaror säljs på många
            olika försäljningsställen, från de stora livsmedelskedjornas butiker
            till små bensinmackar, kiosker, hotell och restauranger.
          </p>
          <p xml:id="i-BP6cpAAQgckbCGQYLAz6J1">
            Tobaksutredningen genomförde en undersökning där ungdomar tillfrågades
            om hur de har fått tag i tobak under de senaste 30 dagarna. Bland
            dem som rökte dagligen eller nästan dagligen uppgav störst andel
            att de hade köpt cigaretterna själva i butik. Det var ovanligt
            att de handlat på restaurang eller på internet. Det var väldigt
            ovanligt att man blev bjuden av en förälder.
          </p>
          <p xml:id="i-Q7f7rC5nJ5xjghKLu6zBLP">
            I Nationella folkhälsokommitténs betänkande från 2000, Hälsa
            på lika villkor nationella mål för folkhälsan, tas minskat tobaksbruk
            upp som ett av folkhälsomålen. Utredningen föreslår bl.a. att
            tobakslagen ska skärpas genom att ett licenssystem införs för
            försäljning av tobak. Endast de butiker eller andra inrättningar
            som kommunen anser kan följa lagen ska ges licens att sälja tobak.
          </p>
          <p xml:id="i-QZSJkTwKbqxxPP1MK33bEf">
            Licensiering för att få sälja tobak krävs redan i ett flertal
            länder, t.ex. Frankrike, Finland, Belgien, Bulgarien, Cypern,
            Estland, Frankrike, Grekland, Irland, Italien, Lettland, Litauen,
            Polen, Slovakien, Slovenien, Spanien, Tyskland, Ungern och Österrike.
          </p>
          <p xml:id="i-KNHKPJDUS6xhwjjR8NkmMz">
            Förslaget med licensiering är bra och det bör införas även i
            Sverige. Kravet bör även omfatta importörer och partihandlare.
            Detta bör riksdagen som sin mening ge regeringen till känna.
          </p>
          <head type="h1" xml:id="i-BjMAGxvmhjArbwa5zxnZzH">
            4 Inför dold försäljning av tobak
          </head>
          <p xml:id="i-JH8jnQBBGJY1sy2hJHX95F">
            En annan åtgärd Vänsterpartiet förordar är s.k. dold försäljning
            av tobaksprodukter. Förslaget innebär att produkterna inte får
            exponeras på försäljningsstället och det medför att kunden aktivt
            måste efterfråga tobaksprodukter från personalen.
          </p>
          <p xml:id="i-XG4p77TfKZwSN8gdYm9gnK">
            Antalet länder som förbjudit synlig tobak på säljställen växer.
            Till pionjärerna Island och Thailand har sällat sig Kanada, Storbritannien,
            Norge, Finland, Irland och Australien.
          </p>
          <p xml:id="i-8bgvdd7Uv4eyErttuJNPCy">
            En analys av internationella erfarenheter och befintliga vetenskapliga
            studier av problemet med exponering av tobak på säljställen (New
            Zealand Medical Journal, 20 juni 2008) visar att väl synliga tobaksvaror
            i butiker frestar barn att börja experimentera med tobak för att
            sedan riskera att fastna i ett tobaksbruk. I samma undersökning
            har man genomfört kvalitativa studier bland rökare och före detta
            rökare i Nya Zeeland som tyder på att de synliga tobaksvarorna
            är ett problem även för vuxna. För personer som försöker sluta
            röka kan cigarettpaketen utgöra en oemotståndlig lockelse. Exponeringen
            leder lätt till impulsköp för många kunder.
          </p>
          <p xml:id="i-HL8PXcWftmrJqhFg2FvNf1">
            Vi vet att några större affärskedjor i Sverige är positivt inställda
            till en sådan lagstiftning, och vi anser att det är något som
            bör bidra till att minska nyrekryteringen av tobaksbrukare. Det
            bör därför lagstiftas om dold försäljning. Detta bör riksdagen
            som sin mening ge regeringen till känna.
          </p>
          <head type="h1" xml:id="i-XTtq3JVQJJbiCzGUkamQbc">
            5 Ingen gratis reklam med neutrala paket
          </head>
          <p xml:id="i-3T66ue1Yx72mCSsRxZKP69">
            Tobaksvarornas förpackningar är en av de få återstående reklampelarna
            för tobaksindustrin som satsar enorma resurser på att utveckla
            sina förpackningar för att attrahera olika grupper. Med dold försäljning
            motverkar man exponeringen av förpackningarna i butiken men inte
            efter att varan väl är köpt. Att införa neutrala förpackningar
            är nästa steg för att begränsa tobaksindustrin marknadsföring.
          </p>
          <p xml:id="i-CMcjfLrmmpNxW6eJ8gdr2g">
            Neutrala förpackningar innebär en standardisering av paketens
            utseende, form och storlek. Inga andra färger får förekomma än
            de som finns i eventuella varningsbilder plus en neutral färg
            som täcker hela paketet. Namnet på varumärket trycks med ett vanligt
            typsnitt.
          </p>
          <p xml:id="i-UwfmcsK5jmekbeG7rR6ghZ">
            I Australien lade regeringen i februari 2011 fram ett lagförslag
            om att som första land i världen införa neutrala förpackningar
            för alla typer av tobak. I januari 2012 träder lagen i kraft.
            Det bedöms vara en av de åtgärder som krävs för att landet ska
            kunna nå målet för sin nationella tobaksförebyggande strategi,
            nämligen att andelen rökare i landet ska ha minskat till under
            tio procent år 2020.
          </p>
          <p xml:id="i-CK9sNs6dPoBXdAMTYK3F5z">
            För att ytterligare minska tobaksbolagens exponeringsmöjligheter
            bör neutrala paket införas även i Sverige. Detta bör riksdagen
            som sin mening ge regeringen till känna.
          </p>
          <head type="h1" xml:id="i-CL49xeaFCaUdJVTcZrTEcj">
            6 Bildinformation minskar tobaksanvändningen
          </head>
          <p xml:id="i-FFBBkdrFRCAxkDXhcGrqkV">
            Varningar på cigarettpaket och övriga tobaksförpackningar ökar
            medvetenheten om tobakens hälsorisker och minskar tobakskonsumtionen.
            Ju större varningen är desto mer påverkar den och allra effektivast
            är varningar med bilder. Att sätta varningsbilder på tobaksvaror
            är helt i linje med WHO:s ramkonvention för tobakskontroll.
          </p>
          <p xml:id="i-HL27p8XSngbPaGeDiYrLsq">
            EU har rekommenderat sina medlemsstater att införa varningsbilder
            på cigarettpaketen och har skapat ett gemensamt bildbibliotek
            med 42 bilder som länderna kan välja mellan. Inom EU har fram
            till hösten 2010 fyra länder infört varningsbilder. Belgien var
            först 2006. Därefter följde Rumänien, 2008, Storbritannien, 2008,
            och Lettland, 2010. Frankrike, Ungern, Irland, Malta, Polen och
            Spanien planerar att införa varningsbilder i en nära framtid.
            Andra länder i Europa som har gått samma väg är Norge, Island,
            Schweiz och Albanien. Globalt har omkring 50 länder infört varningsbilder.
            Närmast efter Kanada kom Brasilien, Singapore, Thailand, Venezuela
            och Australien.
          </p>
          <p xml:id="i-4AiHcTYc8esnqDEACbq8Fi">
            I en allt mer globaliserad värld där både konsumenter och varor
            rör sig tämligen fritt och produkter förpackas för stora språkområden
            är det svårt att informera begripligt med texter på små förpackningar.
            Sverige bör därför införa bildinformation om tobakens skadeverkningar
            på förpackningarna. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-QM6oYNmQko7hTEnmvb4Ni3" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-4aadS9bLU55VEYH5kjJM39" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-HCnbLV3v5m9hpoEUAdSzb9" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-KWkS1N6CCx8KWQNmPnc9YH" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-BSwVfqazXwEmtXG3kqCq3Y" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-9UyVYA6dEYkWjniEj2RTcF" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
