<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01055">
  <teiHeader>
    <fileDesc>
      <titleStmt>
        <title>Översyn av lagstiftningen om hyra av affärslokaler</title>
        <author>Tore Claeson och Nils Berndtson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av lagstiftningen om hyra av affärslokaler</title>
          <idno type="rdwebb">G7021055</idno>
          <rs type="number">1055</rs>
          <ref type="dokument_url_text">http://data.riksdagen.se/dokument/G7021055/text</ref>
          <ref type="dokument_url_html">http://data.riksdagen.se/dokument/G7021055</ref>
          <ref type="dokumentstatus_url_xml">http://data.riksdagen.se/dokumentstatus/G7021055</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kt7eAMsiM3aw1W2JykcErw" type="signed"/>
        <correspContext corresp="i-Kt7eAMsiM3aw1W2JykcErw">
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-CMGiiZNVocLdbkuKqXgWTG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1055/mot_198384__1055-001.pdf"/>
      <fw xml:id="i-8PkRYopsYWpvEUVq3Lvw6D">
        Motion 1983/84:1055
      </fw>
      <div xml:id="i-DzyMGzj6N6PPxys3znwfiE" type="motHeader">
        <div xml:id="i-B81hyAcWKPN9PWJ7FpfXaZ" type="motTitle"/>
        <div xml:id="i-LTLvy3VmEYxgPbchZ8ZpdW" type="motSubmissionInfo"/>
      </div>
      <div xml:id="i-PXujseefNpMWAP7yDZy2ot" type="motBody">
        <div xml:id="i-U75gfGefTzrYETmVWLv66C">
          <p xml:id="i-3nqGtMZLniVUxKbSyQw1rc">
            13
          </p>
          <p xml:id="i-2r8QoPuLbceL9Jg7wtBkSz">
            Tore Claeson och Nils Berndtson Översyn av lagstiftningen om
            hyra av affärslokaler
          </p>
          <p xml:id="i-9weMCrfzaA9mLzpccmt2pZ">
            Lokalhyresgästernas besittningsskydd och reglerna för hyressättning
            för affärslokaler m. m. har varit föremål för åtskilliga diskussioner
            under många år och problemen har tilltagit de senaste åren. Det
            indirekta besittningsskyddets brister och ofullständighet har
            kommit till uttryck i våldsamt uppskruvade lokalhyror och utslagning
            av hantverkare, småbutiker och småkontorsföretag i ett betydande
            antal fall. Problemen är störst i de större kommunerna och deras
            centralare delar men även i övrigt har de våldsamma hyreshöjningarna
            i centrumlokaler lett till kraftigt ökade kostnader för lokaler
            av olika slag. Många lokalhyresgäster, oftast med små familjeföretag,
            har haft att välja mellan att lämna de lokaler de hyrt och upphöra
            med sin verksamhet eller betala den hyra hyresvärden begärt. Genom
            att hyresvärden alltid har rätt att ta ut det man kallar en marknadsmässig
            hyra, vars storlek bestäms av vad en annan presumtiv hyresgäst
            uppges vara villig att betala, kommer lokalhyresgästen alltid
            i underläge mot hyresvärden. Den fria hyressättningen, som i själva
            verket fungerar enbart som ett vapen för hyresvärden/fastighetsägaren,
            har starkt bidragit till den ökade spekulationen och handeln på
            fastighetsmarknaden. En hyresvärd som vill spekulera kan sätta
            in bulvaner och den risk hyresvärden löper är att hyresgästen
            kan begära skadestånd om det skulle visa sig att hyresvärden inte
            har någon ny hyresgäst. En begäran om skadestånd kan hyresgästen
            inte få avgjord förrän efter det han flyttat. Lokalhyresgästen
            får alltså bedöma om han kan godta en hyreshöjning mot risken
            att förlora en skadeståndsprocess. De möjligheter som ges att
            vända sig till hyresnämnden med en tvist angående lokalhyra har
            visat sig ha mycket liten verkan. Som regel struntar fastighetsägaren
            i hyresnämndens medlingsbud eller också godtar hyresnämnden under
            trycket av de höga ”marknadshyrorna” så kraftiga höjningar att
            hyresgästen inte orkar med detta. De lagändringar som genomfördes
            från den 1 juli 1979 fick tyvärr inte de positiva effekter för
            lokalhyresgästerna som man räknat med. De förhoppningar som knöts
            till medlingsförfarandet inför hyresnämnd och senare vid förhandlingar
            i den av vissa partsorganisationer tillskapade Lokalmarknadskommittén
            har inte infriats. Fastighetsägarna har oftast ställt sig kallsinniga
            till annat än sina egna förslag, grundade på möjligheten att göra
            maximal vinst. I den lagrådsremiss med förslag om ändringar i
            hyreslagstiftningen som
          </p>
          <pb facs="riksdagen-motions-pdf/data/198384/mot_198384__1055/mot_198384__1055-002.pdf"/>
          <fw xml:id="i-C99xHRMvUyv9rRFHRYwx8V">
            Mot. 1983/84:1055 14
          </fw>
          <p xml:id="i-CmMGiijeF63Pk9zKUWFJgo">
            regeringen nyligen (1983-11-28) lämnat finns inga förslag till
            förbättringar för lokalhyresgästerna. Det indirekta besittningsskydd
            lokalhyresgästerna har är inte till fyllest och har inte kunnat
            förhindra en utveckling som fått svåra sociala konsekvenser. Om
            man inte snabbt får ändrade regler som innebär ett starkare skydd
            för lokalhyresgästerna mot oskäliga hyreshöjningar och uppsägningar
            kommer också närservicen för de boende i både centrala delar och
            andra bostadsområden att ytterligare försämras. Med hänvisning
            till det anförda föreslås attriksdagen hos regeringen hemställer
            om skyndsam översyn av hyreslagens bestämmelser för besittningsskydd
            och hyressättning för lokalhyresgäster och begär förslag i syfte
            att stärka lokalhyresgästernas ställning på hyresmarknaden.
          </p>
          <p xml:id="i-RH7e6jHD3hJzx3GBpPqMHJ" type="date">
            Stockholm den 23 januari 1984
          </p>
          <div xml:id="i-JDJjrA2R9U3qCQPejXr1Vm" type="signatureBlock">
            <list xml:id="i-S4rKoXwgNwaLmXWkx1XeZj">
              <item xml:id="i-WfUSA16GWEwZMSQY3Cu6SQ" who="i-Eoor7chig2KkpNDt6f9K2V" type="signature">
                TORE CLAESON (vpk)
              </item>
              <item xml:id="i-Xro2HLwHDwDBtMRS3mm2q7" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
            </list>
          </div>
        </div>
      </div>
    </body>
  </text>
</TEI>
