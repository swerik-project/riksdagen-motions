<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-02429">
  <teiHeader>
    <fileDesc>
      <titleStmt>
        <title>En bostadspolitik för bostäder i hela landet</title>
        <author corresp="i-RSqbTnBBX6dtdvF5RUM8Lr">av Ola Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2429 av Ola Johansson (C)</title>
          <idno type="rdwebb">H2022429</idno>
          <rs type="number">2429</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2022429/text</ref>
          <ref type="dokument_url_html">http://data.riksdagen.se/dokument/H2022429</ref>
          <ref type="dokumentstatus_url_xml">http://data.riksdagen.se/dokumentstatus/H2022429</ref>
          <ref type="docx">http://data.riksdagen.se/fil/C9AE4D01-B623-4193-827B-8EC7AB8B8D1B</ref>
          <ref type="pdf">http://data.riksdagen.se/fil/E7C087DF-8C39-4AB6-852D-8F5D8EAB713F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3EiNSrfo8wPyinnsaAejvn" type="signed"/>
        <correspContext corresp="i-3EiNSrfo8wPyinnsaAejvn">
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction type="submitted" xml:id="i-MBwh3243YMekbAH1JVANGZ">
          <date when="2014-11-10"/>
          <time when="15:39:36"/>
        </correspAction>
        <correspAction type="reviewed" xml:id="i-C5vVjzdKvo5wE2LN7temrk">
          <date when="2014-11-10"/>
          <time when="19:18:33"/>
        </correspAction>
        <correspAction type="referred" xml:id="i-TTDsHqqw89RNkYAccumh5G">
          <date when="2014-11-12"/>
        </correspAction>
        <correspAction type="assigned" xml:id="i-Epfz8fNd6Fr82HJn24EAcq">
          <date when="2016-09-08"/>
          <time when="10:56:43"/>
        </correspAction>
        <correspContext corresp="i-Epfz8fNd6Fr82HJn24EAcq">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-9K8g11g9awD7TtiFdWPtzn"/>
        <correspContext corresp="i-9K8g11g9awD7TtiFdWPtzn">
          <ref type="uppgift">2014/15:CU10</ref>
          <ref type="ref_dok_id">H201CU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU10</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9UpG4rgshV31FAL8GhjaRY"/>
        <correspContext corresp="i-9UpG4rgshV31FAL8GhjaRY">
          <ref type="uppgift">2014/15:CU7</ref>
          <ref type="ref_dok_id">H201CU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU7</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FNFCYGrFpLjPbmvkRCFJci"/>
        <correspContext corresp="i-FNFCYGrFpLjPbmvkRCFJci">
          <ref type="uppgift">2015/16:CU13</ref>
          <ref type="ref_dok_id">H301CU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-W5D3grY64iryZMqh82skZU"/>
        <correspContext corresp="i-W5D3grY64iryZMqh82skZU">
          <ref type="uppgift">2014/15:MJU12</ref>
          <ref type="ref_dok_id">H201MJU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU12</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2429 av Ola Johansson (C) En bostadspolitik för bostäder i hela landet</div>
      </div>
      <div type="motBody">
        <div type="motSummary">
          <head xml:id="i-8mMp5pC7r29zhg58tfe4ZB">
            Sammanfattning
          </head>
          <p xml:id="i-V2WESDUHvNye4JrucuXYmi">
            Tillgången till bostäder är en förutsättning för att det varaktigt
            kan skapas arbeten i växande företag. Bostaden ger människor möjlighet
            att förverkliga drömmar, genom arbete, studier, familjebildning
            och en aktiv fritid. Mer än 300 000 personer är sysselsatta inom
            byggindustrin. För dessa personer och deras arbetsgivare är ett
            gott näringslivsklimat, där villkoren för att anställa och attrahera
            personal är avgörande för villkoren för bostadsbyggandet. Sättet
            vi bygger, underhåller och renoverar bostäder på ger hållbara
            resultat för miljön. Inomhusklimatet, byggmaterialens miljöpåverkan,
            byggnadernas klimatpåverkan över dess totala livscykel och energieffektivitet
            vid drift ger en direkt påverkan på miljön. Hur vi planerar samhället
            och hur vi bygger skapar förutsättningar för en hållbar utveckling
            ekologiskt, ekonomiskt och socialt.
          </p>
        </div>
        <div type="TOC" xml:id="i-BPh8KvoimiBN6NNeceXksw">
          <head xml:id="i-BC6rGhi2fPeVVRCR6NmJY">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Regelförenkling för ökat byggande
            </item>
            <item style="indent-level: 1">
              Plangenomförande
            </item>
            <item style="indent-level: 1">
              Byggande i småorter
            </item>
            <item style="indent-level: 1">
              Strandskydd
            </item>
            <item style="indent-level: 1">
              Skärp de nationella energihushållningskraven
            </item>
            <item style="indent-level: 1">
              Gröna ytor i städerna
            </item>
            <item style="indent-level: 1">
              Dagvattenhantering
            </item>
            <item style="indent-level: 1">
              Studentbostäder
            </item>
          </list>
        </div>
        <div type="motProposal" subtype="förslag">
          <head xml:id="i-7GW7NfuL7zM6mXGSkUgm6s">
            Förslag till riksdagsbeslut
          </head>
          <list style="ol">
            <item xml:id="i-Qa519uQZKwQzWLdBxtt56J">
              Riksdagen tillkännager för regeringen som sin mening vad som
              anförs i motionen om att öka bostadsbyggandet i hela landet genom
              att förenkla reglerna och öka drivkrafterna för att investera
              i bostäder.
            </item>
            <item xml:id="i-FKxqGD4cvSg1c2aDHLADBT">
              Riksdagen tillkännager för regeringen som sin mening vad som
              anförs i motionen om att reformera bestämmelserna om plangenomförandet,
              omfattningen av rätten att överklaga och antalet instansnivåer.
            </item>
            <item xml:id="i-2VzEd54SisfigYEbis2fEQ">
              Riksdagen tillkännager för regeringen som sin mening vad som
              anförs i motionen om att koncentrera kreditgarantier för bostadsbyggande
              för att främja fler bostadsinvesteringar på svaga bostadsmarknader.
            </item>
            <item xml:id="i-3cajdxZbQHT5bLtri2azEC">
              Riksdagen tillkännager för regeringen som sin mening vad som
              anförs i motionen om att utnyttja landsbygdens attraktivitet genom
              att ändra strandskyddet och därmed göra det möjligt att bygga
              och bo i hela landet.
            </item>
            <item xml:id="i-R8UNGEnFhPCJqK3jfZYTCA">
              Riksdagen tillkännager för regeringen som sin mening vad som
              anförs i motionen om att skärpa de nationella energihushållningskraven
              i Boverkets byggregler.
            </item>
            <item xml:id="i-Soj5bGoVEV3xVwH8ACbYet">
              Riksdagen tillkännager för regeringen som sin mening vad som
              anförs i motionen om att värna grönytor.
            </item>
            <item xml:id="i-CBDmPtzbksoDBQV6zrkuAV">
              Riksdagen tillkännager för regeringen som sin mening vad som
              anförs i motionen om att mot bakgrund av klimatförändringarna
              och översvämningsrisker utarbeta planer för dagvattenhantering.
            </item>
            <item xml:id="i-7zmEQPPfgQsnUzJ3PnpUAD">
              Riksdagen tillkännager för regeringen som sin mening vad som
              anförs i motionen om att skapa fler studentbostäder genom regelförenklingar,
              en genomsyn av normerna för buller och kraven på tillgänglighet
              och en snabbare planprocess.
            </item>
          </list>
        </div>
        <div type="motContent">
          <p xml:id="i-EQ6EyvG4pkJbTb2fCxVUbq">
            Hela Sverige skall leva! Därför behövs det bostäder vid sidan
            om satsningar på digital och fysisk infrastruktur, civilsamhälle,
            skola, kultur- och fritidsaktiviteter som bidrar till attraktivitet,
            mångfald och inkludering. I en del förorter, brukssamhällen, städer
            och orter är behovet större. Skillnaderna mellan dessa och överhettade
            expansiva områden är påtagliga. Det behövs en politik som stärker
            landsbygden och ger bättre villkor åt de människor som valt att
            bo och verka där.
          </p>
          <p xml:id="i-V5WQSPLYW4cGL63rn9yMSC">
            En förutsättning för tillväxt och utveckling är att det finns
            tillräckligt med bostäder i hela landet. Enklare regler och snabbare
            handläggning av ärenden har ökat byggandet från runt 25 000 bostäder
            per år 2012 till förra årets cirka 33 000 bostäder. Allt pekar
            på att det under 2014 kommer att påbörjas mer än de 40 000 bostäder
            man bedömer långsiktigt krävs för att vara i nivå med efterfrågan.
            Med ytterligare förenklade regler och starka drivkrafter att investera
            i bostäder, kan byggandet öka än mer. En väl fungerande bostadsmarknad
            präglas av rörlighet, låga trösklar, långsiktighet, mångfald och
            ett gott investeringsklimat, framförallt när det gäller bostäder
            för uthyrning.
          </p>
          <p xml:id="i-4PUbxJHjffKgtU3tZLJx2k">
            Hyresregleringen, som man vid ett flertal tillfällen varit på
            väg att avskaffa, bidrar till att hämma rörligheten och hålla
            tillbaka investeringsviljan, både när det gäller nyproduktion
            och renovering av hyresrätter. Decennier av subventionspolitik
            påverkar fortfarande byggbranschen så till vida att kostnadsläget
            är bland de högsta i Europa.
          </p>
          <p xml:id="i-MfRJG3JGuz49LXxWc18SQK">
            En fungerande bostadsmarknad med tillgängliga bostäder i olika
            upplåtelseformer och kostnadslägen är en förutsättning för en
            konkurrenskraftig ekonomi där jobb skapas och studier möjliggörs.
            Möjligheten att flytta dit studierna eller jobben finns minskar
            när bostäder inte är tillgängliga. När växande företag får svårt
            att hitta personer att anställa med rätt kompetens hindrar det
            dessa från att utvecklas och klara sig i den globala konkurrensen.
            Tillväxten är beroende av att bostadsmarknaden fungerar och en
            fungerande bostadsmarknad präglas av rörlighet på samma sätt som
            arbetsmarknaden. Vi vill verka för att släppa på de bromsar som
            hindrar rörligheten bland annat genom att arbeta för lägre reavinstskatt
            vid försäljning av bostäder. Reavinstskatten gör att människor
            som är i behov av att flytta stannar i sin bostad och stoppar
            på så sätt upp flyttkedjorna.
          </p>
          <p xml:id="i-2PdK25ttnqdDGd4a1j7xjM">
            Unga behöver en första bostad liksom personer som kommit till
            Sverige och fått sitt uppehållstillstånd. Bostaden är viktig för
            människors känsla av frihet och oberoende. Hållbarhet och tillgång
            är viktiga faktorer i bostadspolitiken. I vissa regioner råder
            det bostadsbrist, samtidigt som det på andra håll står tomma lägenheter.
            Brist på bostäder och höga boendekostnader hänger samman, liksom
            låga fastighetsvärden och brist på investeringsvilja. Lika viktigt
            som det är att det finns bostäder i storstadsregioner är det att
            de delar av landet där befolkningsutvecklingen är svag också får
            del av bostadsinvesteringarna.
          </p>
          <p xml:id="i-UrQMTgPd6EFVm5kkNsent7">
            Alla delar av landet ska ha möjlighet att utvecklas. Men Sverige
            är tudelat. Det är i första hand en delning mellan dem som befinner
            sig i utanförskap, och dem som känner sig delaktiga i samhällets
            större gemenskap. Det handlar också om kommuner där befolkningsutvecklingen
            är negativ, eller stillastående, där det saknas kommersiell och
            offentlig service, där arbetslösheten är hög, medan det behövs
            bostäder för äldre. I storstädernas ytterområden finns stadsdelar
            med behov som på många sätt liknar de som landsbygden har när
            det gäller fler jobb, bättre service och ökad trygghet.
          </p>
          <head type="h1" xml:id="i-GBo1axoQzuNVffYSUgzAd5">
            Regelförenkling för ökat byggande
          </head>
          <p xml:id="i-Azc1jdFvePAKKrMYrp4WYa">
            För att få fram bostäder till en lägre kostnad är det viktigt
            att byggföretagen kan förstå, förlita sig på och följa spelreglerna.
            Vi värdesätter kommunernas självbestämmande och menar att ansvaret
            för bostadsförsörjning är en lokal fråga. En hållbar bostadspolitik
            grundar sig i klimatsmart och energieffektivt byggande.
          </p>
          <p xml:id="i-PuCX3yMHCynT4sGsfhvR11">
            Energibesparing bör ses som en tillgång för en långsiktigt hållbar
            bostadspolitik. Hållbara material, miljövänliga och ekonomieffektiva
            byggtekniker och nära-nollenergihus ger ett långsiktigt byggande
            som i förlängningen sänker kostnaderna liksom användande av material,
            metoder och tekniker som möjliggör industriellt byggande.
          </p>
          <head type="h1" xml:id="i-NiZ3Ur4fwH2pXM5YbM4ox9">
            Plangenomförande
          </head>
          <p xml:id="i-BpwMvaRShsFkEwzMcGYfza">
            Vi vill ha en reformering av de bestämmelser som gäller för plangenomförandet.
            Den nuvarande instanskedjan är lång och oförutsägbar. Det kan
            ta lång tid från antagande av en detaljplan eller beslut om bygglov
            till dess att det vinner laga kraft. Länsstyrelsernas roll som
            samrådspart under planprocessen och som första instans vid överklagande
            är problematisk.
          </p>
          <p xml:id="i-XfbUKpzfyGnwV2wLufPgYd">
            Vi behöver öppna möjligheten för privata byggföretag att utföra
            den del i planprocessen som idag tar tid för kommunernas plankontor.
            Med kommunala översiktsplaner och bostadsförsörjningsprogram som
            grund kan det detaljerade planarbetet skötas av privata aktörer
            i samverkan. Kommunernas roll i beslutsfattandet är att fastställa
            detaljplanen förutsatt att den är i enlighet med översiktsplan,
            planprogram och andra övergripande styrdokument, samt att bevilja
            bygglov.
          </p>
          <p xml:id="i-SDuENWcdFc1fqb9KVBZomT">
            Plan- och bygglagen har förändrats så att större fokus läggs
            vid tidiga skeden, som översiktsplan, bostadsförsörjnings- och
            planprogram. I sådana fall ges förutsättningar att helt slopa
            kravet på detaljplan.
          </p>
          <head type="h1" xml:id="i-2pKWgD6Ydswnan2hMQXZdx">
            Byggande i småorter
          </head>
          <p xml:id="i-MXXfZ1oHgMxT6JkuySH1Re">
            Sveriges landsbygd har en enorm potential. Nya företag växer
            upp från Kiruna till Trelleborg. Samtidigt har den långvariga
            globala krisen spätt på den världsomspännande urbaniseringstrenden.
            Det finns delar av vårt land där det behövs en ny framtidstro.
            Vi vet vilken kraft som finns om vi ger hela landet chansen. Vårt
            arbete med att skapa världens modernaste landsbygd har bara börjat.
            För vi vet att Sverige är större än storstaden.
          </p>
          <p xml:id="i-FiPD3a7gyFR6ohByQQy3UB">
            Att underlätta bostadsbyggandet på landsbygden är av stor betydelse
            för att stärka landsbygdens attraktionskraft och är en viktig
            förutsättning för att befolkningen ska växa och företag kunna
            startas och utvecklas.
          </p>
          <p xml:id="i-Vd9Zse2AuxWtHSZi49DfXV">
            De statliga kreditgarantierna för landsbygdsbyggande är relativt
            okända och har utnyttjats i låg grad. Dessutom har de minskat
            den senaste tiden. Regeringen bör därför undersöka möjligheten
            att tydligare rikta kreditgarantierna så att byggande på landsbygden
            underlättas.
          </p>
          <head type="h1" xml:id="i-73bPk54WDhnauBvJnWERg7">
            Strandskydd
          </head>
          <p xml:id="i-FYAyjuNNhgcC9HWqqChb9m">
            Många vackra omgivningar och strandnära lägen finns som skulle
            kunna erbjuda människor attraktiva boendemiljöer på landsbygden,
            utan att den biologiska mångfalden för den skull behöver påverkas
            och tillgängligheten för allmänheten inskränkas. Möjligheten att
            bygga i strandnära läge i icke-exploaterade områden med tillgång
            till stränder är en viktig pusselbit för att kunna utveckla landsbygden
            och bidra till att hela Sverige ska kunna utvecklas och växa.
            Där bör kommuner i större utsträckning ha dispensrätt att bevilja
            bygglov i strandnära lägen inom det generella strandskyddet om
            100 meter, som ett led i att planera för en landsbygdsutveckling
            i strandnära lägen. Den pågående utvidgningen av strandskyddet
            till 300 meter bör upphöra.
          </p>
          <head type="h1" xml:id="i-HLmQCvX9BKaEpQHChtL4dk">
            Skärp de nationella energihushållningskraven
          </head>
          <p xml:id="i-GdE9aY6VhK1ruNBvqpM94a">
            Framtiden tillhör de moderna byggbolag som erbjuder ekonomiskt
            och energimässigt hållbara bostäder och gröna hyresavtal. För
            att få fram fler bostäder till en lägre kostnad är det viktigt
            att byggföretagen kan förstå och förlita sig på långsiktiga spelregler.
            För att ge bolagen möjlighet att förhålla sig till de regler som
            finns och samtidigt garantera ett energieffektivt bostadsbestånd
            är det viktigt att de nationella kraven på energiprestanda tydligt
            skärps.
          </p>
          <head type="h1" xml:id="i-QTfwaBfYf5ez67hozMwdEG">
            Gröna ytor i städerna
          </head>
          <p xml:id="i-CG1yo38CdzUFpgTyTQ1ear">
            Städernas grönytor är viktiga inslag för rekreation och livskvalitet.
            Att utnyttja möjligheten att bygga på höjden, där så är lämpligt,
            är ett sätt att värna grönytorna. Regeringen bör vidta åtgärder
            för att öka möjligheterna att bygga på höjden. Särskilt i våra
            storstäder, där grönytorna är färre och måste tas tillvara.
          </p>
          <head type="h1" xml:id="i-XUzTbQpERZsSQd3HPNW2ui">
            Dagvattenhantering
          </head>
          <p xml:id="i-XL5edJcgs4WRDzmutHUbbk">
            Den senaste tidens extremväder med översvämningar aktualiserar
            behovet av en nationell strategi för klimatanpassning. Effektiv
            dagvattenhantering och skydd mot effekterna av översvämningar
            måste ges högre prioritet i kommunernas planering.
          </p>
          <head type="h1" xml:id="i-S6aVZHNwUAaQeWLc9i6yNr">
            Studentbostäder
          </head>
          <p xml:id="i-5XhF9hLhV2hVXwKQjemX5B">
            Det finns en utbredd och bestående brist på studentbostäder i
            universitetsorterna. Regeringen måste agera för att råda bot på
            bostadsbristen bland annat genom tidsbegränsade bygglov för studentbostäder,
            avskaffad fastighetsavgift för studentkorridorer/studentbostäder,
            ge lånegarantier för studentbostäder och en genomsyn av de regler
            och normer som styr utformningen av dessa.
          </p>
          <p xml:id="i-WvdJoAAkU4BChYMMY4aqX1">
            Genom regelförenklingar, normförenklingar och en snabbare planprocess
            kan det skapas fler studentbostäder. Vi måste i större utsträckning
            göra det möjligt att bygga studentbostäder inom universitetsområdena.
            Genom att blanda bostads- och undervisningslokaler öppnar vi upp
            för levande universitet – campus, med fler bostäder och verksamheter.
          </p>
        </div>
        <div type="motSignatures">
          <list>
            <item xml:id="i-RCvJM4wZj3sZPgmc5jGNL9">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
