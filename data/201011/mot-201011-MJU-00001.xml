<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00001">
  <teiHeader>
    <fileDesc>
      <titleStmt>
        <title>med anledning av skr. 2009/10:213 Åtgärder för levande hav</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:213 Åtgärder för levande hav</title>
          <idno type="rdwebb">GY02MJ1</idno>
          <rs type="number">MJ1</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ1/text</ref>
          <ref type="dokument_url_html">http://data.riksdagen.se/dokument/GY02MJ1</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ1</ref>
          <ref type="doc">http://data.riksdagen.se/fil/8FD2CF34-2FAD-4516-9816-F0D6E84CB741</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SwCG7qehtiZEoxQcEgSRCW</idno>
            <name>Suzanne Svensson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-74SRZApT1PC6btzXS8b7Np"/>
        <correspContext corresp="i-74SRZApT1PC6btzXS8b7Np">
          <ref>Regeringsskrivelse 2009/10:213</ref>
        </correspContext>
        <correspAction xml:id="i-4TEvfvYoEgfXmj4JkhpkTZ" type="signed"/>
        <correspContext corresp="i-4TEvfvYoEgfXmj4JkhpkTZ">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-SwCG7qehtiZEoxQcEgSRCW"/>
        </correspContext>
        <correspAction type="referral" xml:id="i-JW7vM9hxGSzy1dk8hFzFga">
          <date when="2010-10-19"/>
        </correspAction>
        <correspAction type="dismissal" xml:id="i-UizT6QoXd2L5ShGv5kHtiA">
          <date when="2010-10-12"/>
        </correspAction>
        <correspAction type="dismissal" xml:id="i-UzMGsJ83nJSFRkfNSCmXpX">
          <date when="2010-10-12"/>
        </correspAction>
        <correspAction type="transfer" xml:id="i-5V65okZXeNnf4QEXuRowLs">
          <date when="2010-10-11"/>
        </correspAction>
        <correspAction type="submission" xml:id="i-5SfaQ7uR8b13ZwCNTDReHy">
          <date when="2010-10-11"/>
        </correspAction>
        <correspAction type="assigned" xml:id="i-PMwXtTBsH4d9SPZDz9Lyp9"/>
        <correspContext corresp="i-PMwXtTBsH4d9SPZDz9Lyp9">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7q2SVa9xnaiX3186byCEs3">
            Förslag till riksdagsbeslut
          </head>
          <list style="ol">
            <item xml:id="i-MgXCcFzkYBhNwSDhbpWmTB">
              Riksdagen tillkännager för regeringen som sin mening vad som
              anförs i motionen om uppfyllelse av det svenska miljömålet Ingen
              övergödning.
            </item>
            <item xml:id="i-FpwEKvdF58optE5G9QzbPL">
              Riksdagen tillkännager för regeringen som sin mening vad som
              anförs i motionen om skatt på handelsgödsel.
            </item>
            <item xml:id="i-9ZPaK1xc3NXVb4GsNd8hyA">
              Riksdagen tillkännager för regeringen som sin mening vad som
              anförs i motionen om enskilda avlopp.
            </item>
            <item xml:id="i-Gt6Yintuqx5gtxqLpGgANU">
              Riksdagen tillkännager för regeringen som sin mening vad som
              anförs i motionen om minskad kalkning.
            </item>
            <item xml:id="i-GpBVH2Ya6fYvUhfpePTq4x">
              Riksdagen tillkännager för regeringen som sin mening vad som
              anförs i motionen om skärpta internationella krav för sjöfarten.
            </item>
            <item xml:id="i-VmTqSWV5USzoiweLGnUbCC">
              Riksdagen tillkännager för regeringen som sin mening vad som
              anförs i motionen om fartygs avfallshantering.
            </item>
            <item xml:id="i-3Xdqfnz46uhtfL3eSuVtM7">
              Riksdagen tillkännager för regeringen som sin mening vad som
              anförs i motionen om problemen med tömning av barlastvatten.
            </item>
            <item xml:id="i-PpTFEusLi3wsrDSLnfV9ow">
              Riksdagen tillkännager för regeringen som sin mening vad som
              anförs i motionen om inventering av oljeläckande vrak.
            </item>
            <item xml:id="i-VzQd9HN6yGuCUKoni6snc2">
              Riksdagen tillkännager för regeringen som sin mening vad som
              anförs i motionen om en ny havsmyndighet.
            </item>
            <item xml:id="i-4h7XLz5cnPqNJfhRfzVz8v">
              Riksdagen tillkännager för regeringen som sin mening vad som
              anförs i motionen om gifter i haven.
            </item>
            <item xml:id="i-5qBstBswYVKLCyn4NFL5vY">
              Riksdagen tillkännager för regeringen som sin mening vad som
              anförs i motionen om båtbottenfärger.
            </item>
            <item xml:id="i-MKXb1KPr4M78TwBEARxYCB">
              Riksdagen tillkännager för regeringen som sin mening vad som
              anförs i motionen om läkemedelsrester i haven.
            </item>
            <item xml:id="i-S9TtQ1AjsKMP7hJdrGata1">
              Riksdagen tillkännager för regeringen som sin mening vad som
              anförs i motionen om marint skräp.
            </item>
          </list>
        </div>
        <div type="motContent">
          <head type="h1" xml:id="i-EtqQ5NB9fkxCzksDA4htkg">
            Havsmiljön en av de viktigaste uppgifterna i vår miljöpolitik
          </head>
          <p xml:id="i-UWfsCihvdaobZYLA96sKs">
            Vår havsmiljö är i kris det är i dag en väl etablerad sanning.
            En inte fullt lika vedertagen sanning är att om vi kunde se ned
            i havsdjupen och uppfatta ekosystemets mångfald på samma sätt
            som vi gör vid en promenad i skogen, skulle åtgärder för att förbättra
            havsmiljön ha påbörjats för länge sedan. Det katastrofala utnyttjandet
            av havet som avfallsplats hade förhoppningsvis förhindrats.
          </p>
          <p xml:id="i-WVZAV1enDTwvXnzyWmVJXK">
            Utsläpp från jordbruk, avlopp, industri och trafik har i drygt
            100 år tillåtits påverka havens ekosystem i ett ständigt ackumulerande
            förlopp. Ett långvarigt överfiske har minskat havens bestånd.
            Det är inte längre rimligt att tro att vi kan återskapa de svenska
            havsmiljöernas ekosystem till sina ursprungliga förhållanden.
            Vad vi kan göra är att hejda försämringarna och skapa utrymme
            för förbättringar. Vårt mål måste vara att återställa ekosystemen
            i ett tillstånd där de kan fungera på ett långsiktigt hållbart
            sätt. Detta kräver mer konkreta och kraftfulla åtgärder än vad
            den borgerliga regeringen har kunnat åstadkomma.
          </p>
          <p xml:id="i-Q3S9szeSZnfjQyHtbJ76hv">
            Att lösa problemen i havsmiljön är en av de viktigaste uppgifterna
            i en socialdemokratisk miljöpolitik.
          </p>
          <head type="h1" xml:id="i-EnrDoBKbC5MyWLaA2Sn1xA">
            Östersjön
          </head>
          <p xml:id="i-Q1aGxjjEY9mTAD3zXYzEVy">
            Östersjön är ett mycket känsligt innanhav. Ur ett internationellt
            perspektiv är det unikt. Det är grunt, vattnet är bräckt och vattenomsättningen
            är långsam. Här finns sällsynta biotoper med få och utsatta arter.
            Den långsamma till- och frånströmningen gör Östersjön extra utsatt
            vad gäller tillförsel av näringsämnen från land. Det finns i dag
            34 miljoner hektar jordbruksmark inom Östersjöns avrinningsområde.
            Samtidigt vet vi att det tar cirka 30 år för Östersjöns vatten
            att förnyas; det salta och tunga bottenvattnet blandas mycket
            sakta med det lätta, syrerika och snabbt utbytta ytvattnet.
          </p>
          <p xml:id="i-Jb3hs8wiRUu4TNFDTQjH3y">
            Den makliga vattenomsättningen kan vara en orsak till att tidigare
            regeringarnas åtgärder för att minska övergödningen inte har gett
            förväntad effekt. Upplagrade ämnen i vattnet kan också läcka under
            lång tid. En mer dystopisk teori är att Östersjöns ekosystem har
            bytt jämviktsläge. Havet har fastnat i ett övergött tillstånd.
          </p>
          <p xml:id="i-Cy9ASGBZoBYQHKPJ3zv6BP">
            En viktig faktor i havsmiljöarbetet är att Östersjöområdet är
            ett av de mest trafikerade havsområdena i världen. Den ständigt
            ökande sjöfarten måste regleras hårt för att inte orsaka ytterligare
            skador på den marina miljön. Oavsiktliga eller illegala oljeutsläpp
            är extra allvarliga i Östersjöns miljö eftersom nedbrytningen
            av oljespill går mycket långsamt i det kalla vattnet.
          </p>
          <head type="h1" xml:id="i-LrWsscDdvK5GXyZCGBe4kV">
            Västerhavet
          </head>
          <p xml:id="i-S3xxn7EViVUqpxnzLchjGV">
            Medan problemen i Östersjön är som störst ute på havet, koncentreras
            övergödningen i Västerhavet till skärgårdens vikar. Många vikar
            fylls med algmassor som kväver de naturliga systemen bestående
            av fiskyngel och bottendjur. Förekomsten av syrefria bottnar är
            vanligast i södra Kattegatt, där badlivet drabbas och i förlängningen
            också turistnäringen. Förhållandet på det öppna havet är betydligt
            bättre, vattnet är klart och algblomningen är måttlig.
          </p>
          <p xml:id="i-M8w4MN6T7A5KknX1nSmehq">
            Det kraftiga överfisket har minskat bestånden av plattfisk och
            torsk i Västerhavet. På en del platser har lokala bestånd helt
            försvunnit. I Skagerrak finns dock positiva tecken på att andelen
            bifångster i fisket håller på att minska. Där finns också livskraftiga
            bestånd av knubbsäl. Förekomsten av giftiga ämnen från båtbottenfärger
            visar att nuvarande förbud mot båtfärgerna inte ger en önskad
            verkan.
          </p>
          <head type="h1" xml:id="i-BhKVXbgZkF36KbsWKB5nQ4">
            Bindande regler saknas
          </head>
          <p xml:id="i-Rm2YA4YDBFRTjzJBXtobrC">
            I regeringens havsmiljöskrivelse betonas att havsmiljöarbetet
            har hög prioritet. Svansföringen är hög och texterna optimistiska:
            Havspolitiken ska vara integrerad och sektorsövergripande och
            utgå från en helhetssyn på nyttjande och bevarande av resurserna.
            Samtidigt har miljöministern bekräftat att allt ska ske på frivillig
            väg .
          </p>
          <p xml:id="i-TMH8Nw4SajUZU9frmXpAL6">
            De kraftfulla åtgärder som krävs ska alltså göras på frivillig
            basis, från jordbrukarnas sida och från Östersjöländernas. Följdriktigt
            gavs inga bindande löften om utsläppen i Östersjön vid det stora
            Helcommöte som hölls i Moskva i maj 2010. Inga bindande åtgärder
            krävs heller av det jordbruk som konstaterats vara den främsta
            orsaken till övergödningen.
          </p>
          <p xml:id="i-AzgMfSPe1mF3wZjuGdyXPX">
            Förutom jordbruket bidrar också skogsbruket, trafiken, industrierna
            och hushållen till föroreningarna. Genom att anlägga våtmarker
            och buffertzoner går det att minska läckaget av näringsämnen.
            Mellan 1995 och 2006 skapades närmare 10 000 hektar våtmarker
            i Sverige, vilket bör ha minskat nytillskottet av kväve från jordbruksmark
            med åtskilliga hundra ton per år. Andra viktiga åtgärder är odling
            av fånggrödor, inställd höstbearbetning och skyddszoner. En utökad
            rådgivning till lantbrukare har stor betydelse. Projektet Greppa
            näringen har till exempel bedrivit ett framgångsrikt arbete med
            att ge lantbrukare råd och stöd om till exempel lämpliga tidpunkter
            för gödselspridning.
          </p>
          <p xml:id="i-Pb7uETzmBvwtAXp1RT81Zx">
            Det krävs en sammanhållen och mer ambitiös politik för att klara
            de stora miljöproblemen i våra hav. Vi efterlyser större handlingskraft
            och fler initiativ från regeringens sida, inklusive bindande regler
            och användning av relevanta EU-bidrag för att det av riksdagen
            beslutade miljökvalitetsmålet Ingen övergödning ska kunna uppfyllas.
          </p>
          <head type="h1" xml:id="i-X4LesA8FwcFZuFURtgYpJu">
            Skatt på handelsgödsel
          </head>
          <p xml:id="i-AngwYi9QphehYFuyMorWMD">
            Den borgerliga regeringen har avskaffat skatten på handelsgödsel.
            Detta trots att regeringen själv bedömer att utsläppen av kväve
            lär öka. Ju billigare handelsgödsel, desto mindre nyttjande av
            stallgödsel, visar statistiken.
          </p>
          <p xml:id="i-NSD7umoQEk7S8WQNH3JzdE">
            Sverige har inom ramen för Baltic Sea Action Plan, den aktionsplan
            som den förra regeringen lade grunden för, lovat att minska belastningen
            av Östersjön med cirka 290 ton fosfor och 21 000 kväve om året
            fram till 2021. Detta löfte kräver åtgärder.
          </p>
          <p xml:id="i-YTWWW1W4GMW4fhZbULubR2">
            Vi konstaterar att frivilligt minskad kvävegödsling, frivilligt
            anlagda våtmarker och frivilligt ökade fånggrödor, i kombination
            med slopad kväveskatt, inte kan tolkas som ett havsmiljöarbete
            med hög prioritet. Från oppositionens sida vill vi återinföra
            skatten på handelsgödsel. Vi vill utreda modellerna för en återföring
            till jordbruksnäringen, kopplad till den nya skatten. Vi vill
            också betona att lagstiftning och ekonomiska styrmedel är de verktyg
            som krävs i arbetet mot havens övergödning.
          </p>
          <head type="h1" xml:id="i-M7SEgkSubgRZARVibxG24G">
            Undermåliga enskilda avlopp
          </head>
          <p xml:id="i-4L8cpCpekq625wEGFRJWWS">
            De svenska avloppsreningsverken har under senare decennier byggts
            ut med en effektiv teknik som minskar utsläppen av fosfor, kväve
            och andra syreförbrukande substanser. Verken tar i dag hand om
            cirka 95 procent av den inkommande fosforn. Men det räcker inte.
            Det finns i dag cirka 400 000 undermåliga enskilda avlopp i vårt
            land. I praktiken strider dessa avlopp mot lagen. Lagöverträdelserna
            förekommer framför allt i sommarhusområden längs våra kuster.
            Där sker en betydande del av fosforutsläppen.
          </p>
          <p xml:id="i-UNB9ksdzVMWCk8SaqQxHEg">
            Regeringen förutsätter att ROT-arbetet kan öka takten betydligt
            i arbetet med att åtgärda problematiken kring enskilda avlopp
            i landet. Vi ser det som en from förhoppning, som på intet sätt
            är tillräcklig. Det bör ses över om högre krav kan ställas på
            enskilda husägare att ställa om från enskilda avlopp.
          </p>
          <head type="h1" xml:id="i-Bn3sfCgAVYJCp2bkuCmDKj">
            Kalkning
          </head>
          <p xml:id="i-VCa1ZbMYtN6ESwvurvfayD">
            Kalkningen har haft stor betydelse för att upprätthålla vattenkvaliteten
            i sjöar och vattendrag, och i förlängningen också i våra hav.
            Den har fortfarande betydelse, inte minst för den biologiska mångfalden.
            Men det långsiktiga arbetet med att minska utsläppen av försurande
            ämnen har gett resultat. Tidigare försurade vatten visar tydliga
            tecken på återhämtning. Det innebär att kalkningen kan trappas
            ned och till och med avslutas i stora delar av landet. Vi vill
            betona att kalkningen endast är en tillfällig åtgärd för att återställa
            eller förhindra allvarliga förändringar i vattendrag.
          </p>
          <head type="h1" xml:id="i-ATNYUxDdFDZKqwbF9efaXk">
            En konkurrenskraftig och grön sjöfart
          </head>
          <p xml:id="i-EgVgyiNegZKkEoDF8r2vMj">
            Sjöfarten är en viktig del i transportsystemet. Att frakta gods
            på sjön är också ett av de mest klimatsmarta transportalternativen.
            Svensk sjöfart har länge gått i bräschen vad gäller utveckling
            av ny miljövänlig teknik. Globalt har dock uppskattningarna av
            sjöfartens utsläpp reviderats upp de senaste åren. Från en nivå
            på cirka 400 miljoner ton koldioxid per år har siffrorna ökat
            till 1,12 miljarder ton utsläpp per år. 1 Det är FN:s sjöfartsorganisation
            IMO som har publicerat uppgifterna, samtidigt som organisationen
            själv har beslutat att kraftigt skärpa kraven för bränsle och
            avgaser.
          </p>
          <p xml:id="i-2XG6ZA5VwjNuYZCScyztRF">
            Vi menar att utsläppskrav på fartyg bör ingå som en del i en
            framtida klimatöverenskommelse. Från den rödgröna oppositionens
            sida har vi krävt en internationell avgift på utsläpp från sjöfart
            och från flyg. I dag är utsläppen helt oreglerade. Det är till
            och med så att världens länder genom internationella konventioner
            är förbjudna att beskatta bunkerolja och flygfotogen. Detta är
            helt otidsenliga bestämmelser! Även med tämligen små kravnivåer
            kan avgifter på utsläpp generera årliga intäkter på 200300 miljarder
            kronor. En del av den nödvändiga resursöverföringen till utvecklingsländer
            kan därmed vara avklarad.
          </p>
          <p xml:id="i-Ev92i4oeucQNMKR6SXboAt">
            Vi vill samtidigt understryka att minskningen av sjöfartens miljöpåverkan
            måste ske på ett sätt som inte snedvrider konkurrensen och missgynnar
            svensk industri. Det är också nödvändigt att säkerställa att skärpta
            regler för sjöfarten inte leder till ökade landtransporter. Sjöfartsverkets
            rapport om konsekvenserna av de nya svavelreglerna inom SECA-området
            måste tas på största allvar. Det är nödvändigt att Sverige med
            kraft agerar inom IMO för ett regelverk som ger minskad miljöpåverkan
            och konkurrenskraftiga förutsättningar för svensk sjöfart och
            industri.
          </p>
          <p xml:id="i-DCg3WCbQtasdNXEDE4uPrq">
            I arbetet på minskad miljöpåverkan ingår bland annat skärpta
            krav på reningsutrustning på passagerarfärjorna. Rederierna måste
            också utveckla mer energieffektiva fartyg med fokus på skrov,
            propellrar och motorer.
          </p>
          <p xml:id="i-Seit37D7E5KPzkZ798rLKs">
            Sjötrafiken över Östersjön och Västerhavet ökar kontinuerligt.
            Oljeexporten från ryska och baltiska hamnar genom Östersjön och
            ut i Västerhavet har mer än trefaldigats sedan 1995. Den tidigare
            socialdemokratiska regeringen bidrog till att få Östersjön klassad
            som ett särskilt känsligt havsområde (PSSA; Particularly Sensitive
            Sea Area). Klassningen ställer hårdare krav på fartygstrafiken;
            till exempel nya ruttsystem och trafiksepareringar. Den djupgående
            sjötrafiken rekommenderas att undvika två speciella områden Hoburgsbanken
            och Norra Midsjöbanken som är särskilt känsliga ur miljösynpunkt.
            Vi vill skärpa kraven för dessa områden, där 10 000 sjöfåglar
            dör varje år på grund av oljeskador. Med PSSA i ryggen har en
            svensk regering stora möjligheter att ställa tuffa miljökrav på
            såväl sjötransporterna i sig, som på fraktköparna.
          </p>
          <p xml:id="i-TcYVtmtyVn499rztoyp4YR">
            Begreppet Clean Ship diskuteras inom sjöfartsnäringen, men knappast
            utanför. Vi vill att regeringen via FN:s sjöfartsorgan IMO uppmanar
            till den miljöindexering av fartyg som begreppet innebär. Fraktköpare
            ska kunna inhämta bättre information om de fartyg de anlitar och
            därmed ha en chans att främja hållbar sjöfart.
          </p>
          <p xml:id="i-UHM2fMKUZoCsqgdodgwbNk">
            Vi vill öka takten i det globala arbetet för marint miljöskydd
            (inom IMO:s ram) så att alla fartyg som seglar in i Östersjön
            uppfyller samma höga miljö- och säkerhetskrav.
          </p>
          <p xml:id="i-G3of2TT6wi3ys1SVmfNh8s">
            Straffen för de fartyg och rederier som fortsätter att släppa
            ut olja i Östersjön och Västerhavet måste skräpas kraftfullt.
            Harmoniseringen av VTS (Vessel Traffic Services) för hela Östersjön
            måste snabbas på. VTS-programmet är under utveckling till en satellitbaserad
            och emissionsrelaterad övervakning av fartyg.
          </p>
          <p xml:id="i-fCmHi1xTmk1bfL2qgHyMR">
            Vi välkomnar regeringens förslag att förbättra tillgången på
            el i hamnarna, genom att standardisera för elanslutning. Att landansluta
            elen för fartyg är en åtgärd som minskar utsläppen av diesel och
            tjockolja till nytta för luften specifikt i hamnstäder, men också
            till gagn för havet.
          </p>
          <head type="h1" xml:id="i-5by9MWdahomhk581NBR2Vk">
            Avfallshantering
          </head>
          <p xml:id="i-6bCMfNkzjhC5BUwoaq9jYt">
            Passagerarfärjorna i Skagerrak, Kattegatt och Östersjön tillåts
            fortfarande släppa ut sitt avloppsvatten. Inom Helcom pågår arbetet
            med att minska utsläppen, och Sverige har länge arbetat för ett
            frivilligt omhändertagande av avloppsvatten i hamnarna. Det finns
            också en överenskommelse mellan Sjöfartsverket och ett antal rederier
            om att avfallet ska lämnas i land. Den gäller dock främst den
            ordinarie färjetrafiken mellan Sverige och Finland, och inte de
            stora kryssningsfartygen. Vi välkomnar regeringens förslag om
            totalförbud mot toalettutsläpp från kryssningsfartyg och passagerarfärjor
            i Östersjön och förbud mot toalettavfall från fritidsbåtar. För
            att få full effekt av ett sådant förbud måste dock fler hamnar
            kunna erbjuda avfallshantering.
          </p>
          <head type="h1" xml:id="i-MZbpRQrac6qLXAK6ZPEKyt">
            Tömning av barlastvatten
          </head>
          <p xml:id="i-TEzWxx8GrT6WzkWmfH8u8p">
            Först i slutet av 2009 skrev den svenska regeringen under den
            internationella barlastvattenkonventionen. Problemet med barlastvatten
            som innehåller organismer som via fartyg flyttar från ett ekosystem
            med naturliga fiender till ett annat ekosystem utan fiender har
            sysselsatt många forskare under senare år. Risken är stor att
            organismerna expanderar okontrollerat i de nya miljöerna och slår
            ut existerande arter. Den amerikanska kammaneten riskerar till
            exempel att skada fisket på såväl västkusten som i södra Östersjön.
            FN:s sjöfartsorganisation IMO anser att problemen med barlastvatten
            är ett av de största hoten mot världshavens överlevnad. Ändå är
            det bara 21 länder med 23 procent av världens tonnage som har
            ratificerat barlastkonventionen.
          </p>
          <p xml:id="i-4ukKhpqqKsC1wJSv7Rk63z">
            Med all kunskap om de irreversibla förändringar som tömning av
            barlasttankar orsakar borde den svenska regeringen på ett tidigt
            stadium ha samlat Östersjöländerna och övriga EU till en gemensam
            lagstiftning om spridandet av främmande arter.
          </p>
          <head type="h1" xml:id="i-Nti9rmPDgQzVcrFAyMLxcC">
            Inventering av oljeläckande vrak
          </head>
          <p xml:id="i-2Saq6ehFu1miYbbDD1ycrs">
            Vi anser att det brådskar med inventeringen av de gamla oljeläckande
            vrak som finns längs de svenska kusterna, framför allt längs västkusten.
            Flera fartyg är potentiella oljekatastrofer. Vi noterar att regeringen
            har tagit till sig frågan och förväntar oss ett snabbt agerande.
          </p>
          <head type="h1" xml:id="i-VAeYnK75jNHv9ph5LFs7QJ">
            Ny havsmyndighet
          </head>
          <p xml:id="i-D9kpsCWJx4cPmvGqPNWafb">
            Regeringen har, på initiativ från Socialdemokraterna, inrättat
            en central förvaltningsmyndighet för havs- och vattenmiljöfrågor
            med placering i Göteborg. Myndigheten påbörjar sitt arbete under
            2011. Vi är mycket positiva till att en samordnande instans nu
            kan ta helhetsansvaret för miljö- och fiskefrågorna och skapa
            en effektiv förvaltning. Den havsmiljöutredning som den socialdemokratiska
            regeringen tillsatte 2006 föreslog också att den nya myndigheten
            ska genomföra en fysisk planering av Sveriges hela havsområde
            och samordna de skilda intressen och risk för konflikter som där
            finns. Vi anser att myndigheten ska ha ett särskilt ansvar för
            Sveriges ekonomiska zon.
          </p>
          <head type="h1" xml:id="i-MpTsL3A5SqNzm856kzSeL6">
            Gifter i havet
          </head>
          <p xml:id="i-RhteQrAakYhpxxneb4Uo9J">
            De flesta kemiska ämnen når förr eller senare ut i naturen. Många
            av dem är giftiga redan i mycket små mängder, en del är svåra
            att bryta ned. De kan lätt lagras i levande vävnader. I havet
            blir ett flertal kemikalier skadliga för miljön. Genom fiskenäringen
            förvandlas de till en allvarlig hälsorisk för människor.
          </p>
          <p xml:id="i-Nsu4mTpojnY8Td5xqLQyTe">
            Tungmetaller från industriutsläpp ligger sedan drygt ett århundrade
            lagrade i Östersjöns och Västerhavets bottensediment. De är potentiella
            miljöhot, men anses enligt expertisen göra minst skada om de får
            ligga kvar som de är, orörda. I det sammanhanget är den rysk-tyska
            gasledningen över Östersjön ett reellt hot, eftersom ledningen
            kan rubba den ömtåliga biologiska balansen och skapa allvarliga
            miljöproblem på havsbotten. Även fiskebåtarnas trålning kan ge
            oönskade effekter, också ur giftsynpunkt.
          </p>
          <head type="h1" xml:id="i-Mn1Ebp7JZcerPy1RmWXRPC">
            Båtbottenfärger
          </head>
          <p xml:id="i-TeZ4go5fPdwh3BExf11E52">
            Fritidsbåtar bidrar till giftproblemen i havet. Det ställs numera
            tydliga miljökrav på bilar, medan kraven på fritidsbåtarna är
            modesta. Båtmotorer ligger långt efter bilmotorer vad gäller utsläpp
            och bränsleeffektivitet. Användningen av giftiga båtbottenfärger
            har minskat, men inte i den takt som förväntats efter EU:s arbete
            med biociddirektivet. De gifter som förhindrar att havstulpaner
            och alger växer på båtbottnarna sprider sig till havslevande djur.
            Mätvärden i småbåtshamnar tyder på att giftiga färger fortfarande
            används. 2 Tillämpningen av lagen behöver förbättras.
          </p>
          <head type="h1" xml:id="i-Cti5FSFG5cCFH2UJpsGzHn">
            Läkemedelsrester
          </head>
          <p xml:id="i-J2yRTn8GUxYMvwRZqr2z3a">
            Kunskapen om läkemedels effekter i miljön är begränsade. Koncentrationerna
            av läkemedel i vatten anses fortfarande ligga under detektionsgränsen,
            dvs. de är svåra att spåra. Antibiotika och hormonpreparat kan
            upptäckas i utflöden från reningsverk och från sjukhus samt i
            lakvatten från deponier och från djurhållningsanläggningar. Ett
            syntetiskt östrogen från p-piller återfinns i många fiskar. Den
            slutsats som Naturvårdsverket drar är att det finns risk för att
            vissa läkemedelsrester kan bioackumuleras och orsaka skada hos
            fisk. 3 Forskningen på detta område måste utvecklas så att vi
            kan förebygga läkemedelsspridningens negativa effekter i haven.
          </p>
          <head type="h1" xml:id="i-8DQGQUpioDKP4krAi7gQt1">
            Marint skräp
          </head>
          <p xml:id="i-3ag1sSr4jH8rVT7Ufptd6y">
            Det marina skräpet är ett stort miljöproblem. Vi menar att regeringen
            bör arbeta fram ett program för rena kuster inom ramen för EU.
            Frivilliga strandstädningar har tidigare genomförts på västkusten.
            Men kommunernas ökade kostnader och svårigheter att få tag på
            personal gör att strandstädningen hotas. Inom projektet Save the
            North Sea har funnits en verksamhet där fiskare kunnat ta hand
            om det avfall de fått i sina fiskeredskap och lämna det avgiftsfritt
            i hamn. I stället för att låta skräpet gå tillbaka i havet har
            fiskebåtarna forslat in det i hamnarna. Vi anser att detta omhändertagande
            bör uppmuntras.
          </p>
        </div>
        <div type="motSignatures">
          <list>
            <item xml:id="i-RhfrSgoHC6cyiRjuocFatv">
              Matilda Ernkrans (S)
            </item>
            <item xml:id="i-CgKi2iCfWtrfQNwzpmqJLe">
              Johan Löfstrand (S)
            </item>
            <item xml:id="i-7j7eEE8bot9Uzsapnba4qA">
              Helén Pettersson i Umeå (S)
            </item>
            <item xml:id="i-Ki7541LYoxBijnSHjVXcYK">
              Jan-Olof Larsson (S)
            </item>
            <item xml:id="i-HfcCNhkcvLf5KxWTLtFHkW">
              Sara Karlsson (S)
            </item>
            <item xml:id="i-4RwGL5HaJW6Wtp6FRTacAw">
              Pyry Niemi (S)
            </item>
            <item xml:id="i-MWXvYdmQLJGorDjQynKZHv">
              Suzanne Svensson (S)
            </item>
          </list>
        </div>
      </div>
    </body>
  </text>
</TEI>
