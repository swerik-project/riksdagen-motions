<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__474/mot_1966__ak__474-001.pdf"/>
      <fw xml:id="i-7trePSj88dYfAGyUK5QNiZ">
        Motioner i Andra kammaren, nr 474 år 1966 13
      </fw>
      <div type="motHeader" xml:id="i-3JHucxiMUxRbGXGKxcQADy">
        <div type="motTitle" xml:id="i-KRQxBiSb7GXxpo8ifVJWVB"/>
        <div type="motSubmissionInfo" xml:id="i-R6csroKFphoh9Xpx5Qnupz"/>
      </div>
      <div type="motBody" xml:id="i-UGEZGKknsYgTJ7Sthe462L">
        <div xml:id="i-YV7Hki5sV8QpMyoZc2k7ah">
          <p xml:id="i-9zZBaorHsBLS1xuRVjDchc">
            Nr 474
          </p>
          <p xml:id="i-FU2jaea5FGJt2acNUoLPc7">
            Av herr Hedlund m. fl., om linjedelningen på grundskolans hög-
            stadium, m. m.
          </p>
          <p xml:id="i-FJQvAtDsChZwvdV4PPzPzw">
            (Lika lydande med motion nr 381 i Första kammaren)
          </p>
          <p xml:id="i-FM1X3PXjGUzLhmk9qYJouc">
            Undervisning är en grundläggande förutsättning för andligt och
            materiellt framåtskridande. Principen om allas rätt till utbildning
            får inte eftersättas. Den enskilde måste så långt det går få den
            utbildning som han efterfrågar och äger förutsättningar för. Samtidigt
            måste samhällets behov av utbildad arbetskraft tillgodoses. När
            det gäller att fördela resurserna mellan olika sektorer i samhället
            har man att ta ställning till många gånger invecklade avvägningsproblem.
            Vi finner emellertid angeläget understryka vikten av att undervisningsväsendet
            där- vid tillerkännes hög prioritet.
          </p>
          <p xml:id="i-SV46veHfrHMGiZNm3jwfff">
            Grundskolans högstadium
          </p>
          <p xml:id="i-AmJQvQRqr32AVHHbHcQq5N">
            Grundskolans högstadium är organiserat så att det ger eleverna
            möjlighet att välja mellan ett antal olika studievägar, grundade
            dels på en kärna av gemen- samma ämnen, dels på tillval av vissa
            ämnen och ämnesgrupper. I 7- och 8-års- kurserna har eleverna
            sålunda att välja mellan olika tillvals-grupper och i års- kurs
            9 mellan nio olika linjer. Denna ordning vilar på de överväganden,
            som 1957 års skolberedning gjorde. Skolberedningens förslag var
            följden av en kompromiss emellan olika bedömning- ar. Enligt somligas
            mening borde man ha skapat ett mera sammanhållet hög- stadium
            och enligt andras ett mera linjedelat. Även om det sålunda förefanns
            olika meningar, kunde det förslag, som skolberedningens ledamöter
            enade sig kring, accepteras att användas för att ge erforderliga
            erfarenheter. Det var 1962 som riksdagen fattade beslut om grundskolan.
            Erfarenheterna av den nya skolan börjar därför nu bli ganska omfattande.
            Enligt årets statsverks- proposition har t. o. m. läsåret 1965/66
            grundskola införts i 765 kommuner, vilka tillsammans omfattar
            ca 88 procent av hela landets folkmängd. Erfarenheterna ger vid
            handen, att den konstruktion, som högstadiet f. n. har, korresponderar
            ganska illa med de krav och önskemål som eleverna har. Det har
            sålunda kom- mit att bli en betydande övervikt för de teoretiska
            linjerna. Minst 75 procent av eleverna synes välja dessa. På åtskilliga
            håll ligger siffran för dem som väljer teoretiska linjer på 80—90
            procent. Vi har sålunda fått en skola med ett hög- stadium, som
            är långt mera sammanhållet än vad som från början förutsattes.
            Det torde finnas flera anledningar till denna utveckling. En grundläggande
            orsak är sannolikt att söka i det förhållandet, att de unga genom
            att välja de teoretiskt inriktade linjerna kan uppskjuta yrkesvalet
            några år. Elever, som i slutet av års-
          </p>
          <pb facs="riksdagen-motions-pdf/data/1966/mot_1966__ak__474/mot_1966__ak__474-002.pdf"/>
          <fw xml:id="i-AXhiEYXNh2eyyHGXG1kanT">
            14 Motioner i Andra kammaren, nr 474 år 1966
          </fw>
          <p xml:id="i-P5wKQrnacDr3aSc6Z19VZw">
            kurs 6 bestämmer sig för att ägna sig åt någon praktiskt inriktad
            tillvalsgrupp under det sjunde skolåret, binder sig nämligen mer
            eller mindre för sin fortsatta utbildning. Flertalet elever är
            uppenbarligen inte beredda att så tidigt taga ställ- ning till
            vilket yrke de skall ägna sig åt och därför väljer de det studiealternativ,
            som gör det möjligt för dem att i detta avseende bevara valmöjligheterna.
            Detta gäller i olika valsituationer under hela högstadiet. Denna
            tendens i riktning mot de teoretiska linjerna kunde f. ö. förmärkas
            redan vid försöksverksamheten med enhetsskolan. Grundskolan är
            en tillvalskola, medan den under avveckling varande realsko- lan
            är en urvalskola. Om detta skrev skolberedningen (SOU 1961: 30,
            s. 255) : ”Det fria tillvalet innebär som redan nämnts att beslutanderätten
            angående arten av den utbildning inom den obligatoriska skolan
            som eleven får tillgång till över- flyttas från samhället och/eller
            skolan till den enskilde. Övergång från urval till tillval kan
            därigenom sägas vara ett led i en alltjämt pågående demokratiserings-
            process. Men skall denna omläggning kunna förverkligas, måste
            tillvalet få bli ett val efter intressen och önskemål inom de
            gränser, som skolan och samhällets möjligheter erbjuder. I förekommande
            fall bör tillvalet få göras även i strid mot elevernas begåvningsmässiga
            förutsättningar såsom dessa uppfattas av skolan, men valet skall
            alltid vara föregånget av erforderlig studie- och yrkesorientering
            från skolans sida.” Dessa skolberedningens ord gäller naturligtvis
            alltfort. Grundskolan skall fort- farande vara en tillvalskola.
            Den uppslutning som skett kring de teoretiska linjer- na aktualiserar
            emellertid frågan om en sådan reformering av högstadiet, att man
            får en mera sammanhållen skola. Man kan ifrågasätta det berättigade
            i ett bibe- hållande av en så rik differentiering som den nuvarande
            i nionde årskursen, när eleverna icke är benägna att utnyttja
            den. Det finns i detta sammanhang anled- ning erinra om följande
            synpunkter ur skolberedningens betänkande (SOU 1961: 30, s. 254)
            : ”Här måste också framhållas, att skolberedningen lika litet
            som någon annan utredning kan räkna med att ge differentieringsfrågan
            en, en gång för alla slutgiltig lösning. Målet får vara att ge
            den en med hänsyn till före- liggande förutsättningar mera adekvat
            lösning. Då den utbildning som den obli- gatoriska skolan ger
            i hög grad måste bygga på och återspegla de ständigt förän- derliga
            förhållandena i samhället omkring skolan, är en definitiv lösning,
            i bety- delsen en för längre tid varande, varken möjlig eller
            önskvärd.” Enligt vår me- ning talar de erfarenheter, som nu föreligger,
            för att en ändring till ett mera sam- manhållet högstadium bör
            komma till stånd. Denna fråga hänger också nära samman med den
            om skolans storlek. Ju star- kare differentieringen är desto större
            måste det befolkningsunderlag bli, som krävs för att en fullständig
            skola skall kunna byggas upp. Ett högstadium som är mera sammanhållet
            än det nuvarande skulle sålunda göra det lättare att genomföra
            grundskolan i de delar av landet, där avstånden är stora. Ett
            sådant högstadium skulle även bli mindre lärarkrävande och därigenom
            billigare.
          </p>
          <pb facs="riksdagen-motions-pdf/data/1966/mot_1966__ak__474/mot_1966__ak__474-003.pdf"/>
          <fw xml:id="i-SeNBRRSimkC5hZMJB7KQuy">
            Motioner i Andra kammaren, nr 474 år 1966 15
          </fw>
          <p xml:id="i-HAQjhWZcG3KMqxJ66cEmKG">
            Ur samhällsekonomisk synpunkt är det av vikt att en reform av
            grundskolans högstadium kommer snabbt. Om så inte blir fallet
            torde riskerna för felinveste- ringar vara stora. Nödvändigheten
            av att pengarna användes effektivt under- strykes av den av departementschefen
            företagna, av det ekonomiska läget fram- kallade prutningen i
            årets statsverksproposition på skolöverstyrelsens anslags- äskanden
            bl. a. för investeringsbidrag till grundskolor.
          </p>
          <p xml:id="i-D5iZ6MSxzMk6w6ZvfDm1yS">
            Disciplin problemen Till de problem som skolan f. n. har att
            brottas med hör disciplinsvårigheterna. Speciellt i storstadsområdenas
            skolor synes de disciplinära förhållandena inge all- varliga betänkligheter.
            Det är synnerligen angeläget att ansträngningarna att fin- na
            metoder som kan vända utvecklingen intensifieras. God ordning
            i skolan är en förutsättning för att undervisningen skall kunna
            bli effektiv. Lärarutbildningen betyder självfallet mycket i förevarande
            sammanhang. Det torde kunna antagas att orsakerna till den nuvarande
            situationen vad avser dis- ciplinen till en betydande del är att
            söka i den rådande lärarbristen. Till följd av denna har många
            lärartjänster måst besättas med icke kvalificerade krafter. Följ-
            den har också blivit att lärarbyten på de flesta håll blivit alltför
            ofta förekomman- de. I och för sig finns det anledning uttala
            ett erkännande till dem som gör en insats i en svår situation.Emellertid
            måste riktmärket vara att lärarbristen bringas att upphöra. I
            detta syfte torde man enligt vår mening delvis kunna lita till
            radio- och televisionsundervisning. Vi vill därför uttrycka vårt
            beklagande av att medel i årets statsverksproposition inte anslås
            för den planerade ett-betygskursen i pedagogik i televisionen.
            I detta sammanhang finns det vidare anledning att understryka
            vikten av att lärarna verkligen får ägna sig åt sina pedagogiska
            uppgifter. Mot den bakgrun- den hälsar vi med tillfredsställelse
            skolöverstyrelsens förslag om att skrivhjälp i större omfattning
            än hittills skall ställas till lärarnas förfogande. Vi finner
            emel- lertid anledning beklaga departementschefens uttalande i
            årets statsverkspropo- sition, att han inte är beredd att biträda
            skolöverstyrelsens förslag om medelsan- visning för bidrag till
            detta ändamål inom de kommunala skolorna. Enligt vår mening måste
            utgifter i samband med skrivhjälp åt lärare betraktas som en del
            av lärarlönekostnaderna, och därför finner vi det naturligt att
            statsbidrag skall utgå. Överläggningar i denna fråga mellan staten
            och kommunförbunden har uppenbarligen inte förekommit. Vi förordar
            därför att sådana kommer till stånd och att förslag därefter förelägges
            riksdagen. Disciplinsvårigheterna aktualiserar vidare frågan om
            den nuvarande lärarut- bildningen har den rätta inriktningen.
            Det finns anledning ifrågasätta om inte större vikt borde läggas
            vid den psykologisk-pedagogiska sidan. En av orsakerna till svårigheterna
            torde vara att alla ungdomar genom den förlängda skolplikten måste
            gå i skolan under pubertetsåren. Det är därför nödvändigt att
            ansträng- ningarna speciellt inriktas på forskning inom detta
            område.
          </p>
          <pb facs="riksdagen-motions-pdf/data/1966/mot_1966__ak__474/mot_1966__ak__474-004.pdf"/>
          <fw xml:id="i-CTcbPinBbkdLuw5FgXLpcw">
            16 Motioner i Andra kammaren, nr 474 år 1966
          </fw>
          <p xml:id="i-BCXmNkc679491k1ZFGt9f7">
            Skolmiljöns utformning är en annan faktor som har sammanhang
            med dis- ciplinfrågorna. Därvid har man bl. a. att beakta olämpligheten
            av mycket stora skolenheter. Långa och påfrestande resor till
            och från skolan torde också inverka på elevernas benägenhet att
            iakttaga god ordning under lektionerna. Erfarenheterna synes ge
            vid handen att disciplinproblemen är långt mindre un- der lektioner
            i praktiska ämnen. Mot den bakgrunden kan det ifrågasättas om
            inte någon utökning av utrymmet för de estetiska och praktiska
            ämnena borde komma till stånd. Därigenom skulle elevernas verksamhetslust
            i detta avseende kunna kanaliseras 1 positiv riktning, vilket
            skulle vara till fördel för den teoretiskt inriktade undervisningen
            och göra denna mera effektiv. En grundläggande förutsättning för
            att skolans bestämmelser om ordning skall efterlevas är att samarbetet
            mellan skola och hem utbygges. I skollagen och skol- stadgan framhålles,
            att ansvaret för elevernas skolgång delas av skolledning och lärare
            å ena sidan och målsmännen å den andra. För att denna samverkan
            skall ge resultat är det nödvändigt att den sker kontinuerligt.
            Det räcker sålunda inte med att hemmen engageras först då skolan
            inte anser sig ha läget under kontroll. Det är vidare av största
            vikt att det pedagogiska utvecklingsarbetet bedrives med största
            möjliga intensitet. Att förbättra undervisningsmetoderna och att
            skaffa fram effektiva hjälpmedel måste inte minst ur disciplinsynpunkt
            vara myc- ket angeläget. Ett av den pedagogiska forskningens grundläggande
            resultat är att de individuella skillnaderna olika individer emellan
            på ett visst åldersstadium motiverar en starkare individualisering
            av undervisningen. Vi finner det av vikt att ökade resurser ställes
            till förfogande för forskning beträffande sådan under- visning.
            Även andra väsentliga saker ryms inom det pedagogiska utvecklingsar-
            betet. Skolöverstyrelsen har för nästa budgetår föreslagit en
            höjning av ifrågava- rande anslag med 2 090 000 kronor. Departementschefen
            går med på en anslags- höjning av blott 500 000 kronor. Även om
            det ekonomiska läget kräver stor åter- hållsamhet med anslagsökningar
            förordar vi mot bakgrunden av den betydelse som hithörande frågor
            måste tillmätas, att riksdagen, när det gäller pedagogiskt utvecklingsarbete,
            beviljar medel i enlighet med skolöverstyrelsens äskande. An-
            slaget bör sålunda totalt fastställas till 5 100 000 kronor.
          </p>
          <p xml:id="i-YcCu56oU3qzeGEAHi5FsG3">
            Om antalet klassavdelningar
          </p>
          <p xml:id="i-CLRcHNvfHgoCUzFnbrv29o">
            I statsverkspropositionen, bil. 10, framhåller chefen för ecklesiastikdeparte-
            mentet, att föreliggande statistiska uppgifter visar att det skett
            en väsentlig minsk- ning av klassernas genomsnittsstorlek i grundskolan
            och folkskolan. På såväl mel- lanstadiet som lågstadiet skulle
            det f. n. finnas i genomsnitt per klass ett par elever mindre
            än vad skolberedningen räknade med. Antalet klasser har härigenom
            bli- vit avsevärt större än vad som beräknats, vilket medfört
            ökade behov av lärare och lokaler, säger departementschefen. Denne
            fortsätter : ”Det är därför angelä- get, att inom ramen för 1962
            års grundskolebeslut omedelbara åtgärder vidtas i syfte att åstadkomma
            att skolorganisationen blir sådan att tillgängliga resurser
          </p>
          <pb facs="riksdagen-motions-pdf/data/1966/mot_1966__ak__474/mot_1966__ak__474-005.pdf"/>
          <fw xml:id="i-JFTH6oZyJH3HrmK67gPJgC">
            Motioner i Andra kammaren, nr 474 år 1966 17
          </fw>
          <p xml:id="i-RrHb8D6CRnkYWu9fedmmy4">
            utnyttjas på lämpligaste sätt. Det ankommer på skolmyndigheterna
            att tillse att antalet klassavdelningar begränsas i den utsträckning
            som under hänsynstagande till olika förhållanden är möjligt.”
            Vi vill i detta sammanhang uttala, att det i och för sig är värdefullt
            med små klasser. Förutsättningarna för en effektiv undervisning
            torde vara större i en klass med ett mindre antal elever. Bristen
            på lärare gör det emellertid omöjligt att f. n. kräva en generell
            minskning av klassernas storlek. Beträffande departementschefens
            uttalande om att skolmyndigheterna skall till- se att antalet
            klassavdelningar begränsas finner vi det angeläget att understryka
            att vederbörlig hänsyn tages till landsbygdens intressen. Följden
            av det ovan cite- rade uttalandet får inte bli indragning av skolor.
            Hänsyn måste i första hand tagas till avståndsfaktorn. Längre
            skolvägar medför påfrestningar för barnen och ökade utgifter för
            kommunerna i form av kostnader för skolskjutsar. Ned- läggning
            av skolor leder dessutom till att ifrågavarande lokaler inte användes;
            i stället fordras kanske nyinvesteringar i den skola till vilken
            undervisningen koncentreras.
          </p>
          <p xml:id="i-KAvW4VEuaywSK3HtBa1gJg">
            Gymnasial stödundervisning
          </p>
          <p xml:id="i-YVp5PN3U21UWSdatGqbZeS">
            Under anslaget D 21 Bidrag till driften av kommunala gymnasiala
            skolor har skolöverstyrelsen bl. a. äskat medel för särskild undervisning,
            innefattande bl. a. bidrag till stödåtgärder för elever, som från
            grundskolans respektive äldre skol- former intas i gymnasium.
            Sålunda krävs viss undervisning för elever, som ge- nomgått grundskola
            samt första årskursen i det gamla gymnasiet och som sålunda kommande
            läsår skall börja med andra årskursen i nämnda gymnasium. För
            des- sa elever måste vissa ändringar i nu gällande flyttningsvillkor
            göras, eftersom kvarsittning skulle göra, att elev överfördes
            till en ny gymnasieorganisation. En viss stödundervisning bör
            därför tillhandahållas. Stödundervisning bör också fin- nas för
            de grundskoleelever som söker sig till den treåriga studiegången
            vid tek- niskt gymnasium enligt den gamla läroplanen. Stödundervisning
            anses också be- hövas för elever som inte gått i grundskola utan
            kommer från äldre skolformer och som söker sig till det nya gymnasiet.
            Vidare räknar skolöverstyrelsen med stödundervisning för de elever
            på handelsgymnasiets 1-åriga studentlinje, vilka vid allmänt gymnasium
            inte har läst matematik på reallinje eller allmän linjes sociala
            gren. Den här nämnda stödundervisningen skulle enligt skolöverstyrelsens
            beräkningar kosta 5 770 000 kronor. Överstyrelsen anser dessutom
            att viss stödundervisning måste tillhandahållas för elever i fackskolan.
            Det gäller här komplettering av ämne, som ej lästs i grund- skolan,
            för ändrad studieinriktning. Kostnaderna härför har skolöverstyrelsen
            be- räknat till 1 300 000 kronor. Medel för den ovannämnda matematikundervisningen
            för elever på handels- gymnasiets 1-åriga studentlinje säger sig
            departementschefen inte kunna förorda. I övrigt gör han kraftiga
            beskärningar av skolöverstyrelsens anslagsäskanden.
          </p>
          <pb facs="riksdagen-motions-pdf/data/1966/mot_1966__ak__474/mot_1966__ak__474-006.pdf"/>
          <p xml:id="i-6oqoGQqj898Zx9rB79khyd">
            18
          </p>
          <fw xml:id="i-Ba1x2fKU9itzBKTduxGFnS">
            Motioner i Andra kammaren, nr 474 år 1966
          </fw>
          <p xml:id="i-RAbQGicznyU7TrWWGpn2W3">
            1 milj. kronor är han beredd att föreslå vad avser gymnasiet
            och 200 000 kronor vad avser fackskolan. Vi finner de avvikelser
            som departementschefen här har gjort från skolöverstyrelsens äskanden
            alltför stora. Ändringar i skolsystemet får inte leda till att
            de enskilda människorna får sitta emellan. Samhället måste iklä-
            da sig ansvaret för att behövlig kompletteringsundervisning kommer
            till stånd för dem som måste konfronteras med olika skolsystem.
            Enligt vår mening bör riks- dagen anslå medel till ovannämnda
            stödundervisning med 2 milj. kronor utöver departementschefens
            förslag, fördelade med 1,5 milj. kronor på gymnasiet och 0,5 milj.
            kronor på fackskolan. Därvid bör medel ifrågakomma jämväl för
            den ovannämnda matematikundervisningen. Med stöd av vad som ovan
            anförts hemställes,
          </p>
          <p xml:id="i-BhRjnWjSNrePg3SfJ8ViRZ">
            att riksdagen måtte
          </p>
          <p xml:id="i-5bREHBMfAfScuCrqCAHMXp">
            I. i skrivelse till Kungl. Maj:t anhålla om översyn och därav
            föranledda förslag beträffande linjedelningen på grundskolans
            högstadium på i motionen anförda grunder; II. i skrivelse till
            Kungl. Maj:t anhålla om upptagande av överläggningar mellan staten
            och kommunförbunden beträffan- de frågan om utformningen av statsbidrag
            till skrivhjälp åt lä- rare; III. i skrivelse till Kungl. Maj:t
            ge till känna vad i motionen anförts beträffande klassernas storlek;
            IV. vid sin behandling av Bidrag till pedagogiskt utvecklings-
            arbete under åttonde huvudtiteln för budgetåret 1966/67 bevil-
            ja ett reservationsanslag av 5 100 000 kronor; V. vid sin behandling
            av Bidrag till driften av kommunala gym- nasiala skolor under
            åttonde huvudtiteln för budgetåret 1966/67 bevilja ett förslagsanslag
            av 623 434 000 kronor samt VI. i övrigt beakta vad i motionen
            anförts.
          </p>
          <p xml:id="i-VpSqodEZWAK7pU7xBagTXH">
            Stockhom den 26 januari 1966.
          </p>
          <p xml:id="i-PEMCzbCRhQSexabgxx8bWi">
            Gunnar Hedlund Lars Eliasson Nils G. Hansson Harald Larsson i
            Sundborn i Skegrie i Hedenäset S. G. W. Wahlund Sven Vigelsbo
            John Eriksson i Bäckmora
          </p>
          <p xml:id="i-Njw1eMVDAXwQa6LBbx8x7H">
            Eklund &amp; Vasatryck, Sthlm 1966
          </p>
        </div>
      </div>
    </body>
  </text>
</TEI>
