<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03589">
  <teiHeader>
    <fileDesc>
      <titleStmt>
        <title>med anledning av prop. 2019/20:129 Effektivare hantering av häktningar och minskad isolering</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3589 av Johan Forssell m.fl. (M)</title>
          <idno type="rdwebb">H7023589</idno>
          <rs type="number">3589</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023589/text</ref>
          <ref type="dokument_url_html">http://data.riksdagen.se/dokument/H7023589</ref>
          <ref type="dokumentstatus_url_xml">http://data.riksdagen.se/dokumentstatus/H7023589</ref>
          <ref type="docx">http://data.riksdagen.se/fil/E872C355-3511-40E5-A6B1-E95773F5AF3F</ref>
          <ref type="pdf">http://data.riksdagen.se/fil/9B837AE1-8B98-4C50-AB5C-9D0F0F3D84E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6aJ4QN2MpWucTo4HQRUtoG" type="basedOn"/>
        <correspContext corresp="i-6aJ4QN2MpWucTo4HQRUtoG">
          <ref>Proposition 2019/20:129</ref>
        </correspContext>
        <correspAction xml:id="i-RWkxUgCx5iz2TLu6Wo4Ci" type="signed"/>
        <correspContext corresp="i-RWkxUgCx5iz2TLu6Wo4Ci">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-RzM31gnkZSBLHp1vFsJAE2" type="submitted">
          <date when="2020-04-15"/>
          <time when="16:45:10"/>
        </correspAction>
        <correspAction xml:id="i-6scEjnHnJjuDhxcCsmcByj" type="dismissed">
          <date when="2020-04-16"/>
        </correspAction>
        <correspAction xml:id="i-AnuhynARMbwqU5oExKCpXg" type="reviewed">
          <date when="2020-04-16"/>
          <time when="15:11:37"/>
        </correspAction>
        <correspAction xml:id="i-GjmLazK4C8yoy9tyXaBoV4" type="referred">
          <date when="2020-04-17"/>
        </correspAction>
        <correspAction xml:id="i-9HCQia33aKXDZpDvboMWjb" type="assigned">
          <date when="2021-04-07"/>
          <time when="16:50:09"/>
        </correspAction>
        <correspContext corresp="i-9HCQia33aKXDZpDvboMWjb">
          <ref type="assignedTo">Justitieutskottet</ref>
        </correspContext>
        <correspAction xml:id="i-5uCxFiwvBTbRmrYDWyL4uM" type="behandlas_i"/>
        <correspContext corresp="i-5uCxFiwvBTbRmrYDWyL4uM">
          <ref type="uppgift">2019/20:JuU43</ref>
          <ref type="ref_dok_id">H701JuU43</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU43</ref>
          <ref type="ref_dok_titel">Effektivare hantering av häktningar och minskad isolering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-F3YD3mEqVoPu2gXfixf5zz" type="behandlas_i"/>
        <correspContext corresp="i-F3YD3mEqVoPu2gXfixf5zz">
          <ref type="uppgift">2020/21:JuU43</ref>
          <ref type="ref_dok_id">H801JuU43</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU43</ref>
          <ref type="ref_dok_titel">Effektivare hantering av häktningar och minskad isolering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3589 av Johan Forssell m.fl. (M)
          med anledning av prop. 2019/20:129 Effektivare hantering av häktningar
          och minskad isolering
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-W7rTwwRVeTVQFiYxtAuMNA">
            Förslag till riksdagsbeslut
          </head>
          <list style="ol">
            <item xml:id="i-QdpbvMt2QWU751idvy7nDz">
              Riksdagen avslår förslaget såvitt avser tidsgränser för häktning
              i avsnitt 5.1 i propositionen.
            </item>
            <item xml:id="i-3etrPeZsG74TS8vjK47TZV">
              Riksdagen ställer sig bakom det som anförs i motionen om sänkt
              gräns för obligatorisk häktning och tillkännager detta för regeringen.
            </item>
            <item xml:id="i-6F5Zjmiune5ZcBsGncpcf4">
              Riksdagen ställer sig bakom det som anförs i motionen om sänkt
              gräns för häktning av unga och tillkännager detta för regeringen.
            </item>
            <item xml:id="i-TCUtuEemCQJ5H6wTUWvkmS">
              Riksdagen ställer sig bakom det som anförs i motionen om att
              inrätta särskilda ungdomshäkten och tillkännager detta för regeringen.
            </item>
            <item xml:id="i-Tz446wqNa7jdp6WZZYvgcd">
              Riksdagen ställer sig bakom det som anförs i motionen om att
              efter två år utvärdera förändringen gällande att domstolen ska
              besluta om restriktioner vid häktning, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-UusXDcugpJHBkDxSgBR4a6" type="h1">
            Motivering
          </head>
          <p xml:id="i-9NusmTL2oDpaafjZK8QJKE">
            Det grova våldet har nått historiskt höga nivåer i Sverige. Totalt
            inträffade 333 skjut­ningar och 259 sprängningar förra året, vilket
            är en högre helårssiffra än något tidigare år. Närmare 150 personer
            har dödats i över 1 000 skjutningar sedan 2017, och situationen
            med sprängningar saknar motstycke internationellt. Samtidigt har
            vi sett en utveckling där ungdomsrånen har ökat lavinartat. De
            senaste fem åren har rånen mot personer un­der 18 år ökat med
            hela 125 procent. Dessutom kryper brottsligheten lägre ned i åld­rarna,
            och unga som misstänks för brott har ökat kontinuerligt de senaste
            fem åren.
          </p>
          <p xml:id="i-2fEVPmE9wS69sfgo5hLqKk">
            Utvecklingen är mycket allvarlig, och situationen kräver fler
            och effektivare verktyg för att vända den kontinuerligt försämrade
            situationen. Ett av dessa verktyg är möjlig­heten att häkta personer
            som begår allvarliga brott. Den s.k. inkapaciteringseffekten är
            en viktig del av såväl det brottsbekämpande som det brottsförebyggande
            arbetet. Moderaterna anser att många delar av regeringens proposition
            är positiva, som i stort syftar till att effektivisera hanteringen
            av häktningar.
          </p>
          <p xml:id="i-DVeXxuzJMReTcWwVRsdHuC">
            Från Moderaternas sida anser vi att häktningar är en viktig förutsättning
            för att kunna utreda och bekämpa brott. Häktningar ska också kunna
            förenas med restriktioner för att inte försvåra utredningar. Samtidigt
            ser vi vissa tydliga begränsningar för de brottsbekämpande myndigheternas
            möjligheter till häktningar. Exempelvis är regelver­ket inte anpassat
            för dagens situation med den ökande och allt allvarligare ungdoms­brottsligheten.
            Unga personer som grips för mycket grova brott kan vara tillbaka
            på gatan redan samma dag – trots att risken för återfall i brottslighet
            är uppenbar.
          </p>
          <p xml:id="i-Eyb8mgxiTf5zVLMrqWD8kn">
            Utgångspunkten i propositionen är att förslagen inte ska försämra
            de brottskäm­pande myndigheternas möjlighet att utreda brott.
            Tyvärr har regeringen inte adresserat vissa avgörande delar för
            ett effektivare och mer ändamålsenligt system avseende häkt­ningar,
            och i vissa andra delar riskerar regeringens förslag att få motsatt
            effekt. Vi redo­gör för dessa nedan.
          </p>
          <head xml:id="i-3Z8A4AXwEYU6Grj1G9zmSd" type="h2">
            Tidsgränser för häktning
          </head>
          <p xml:id="i-NdnLzc62hSFm274GV4gUvf">
            Moderaterna delar inte regeringens förslag i den del som rör
            tidsgränser för häktning. Lång tid har förflutit sedan utredningen
            gjordes, och förutsättningarna ser i dag an­norlunda ut. Den grova
            brottsligheten har ökat lavinartat med fler komplicerade mål som
            tar lång tid att utreda som följd. Det är grundläggande att rättsväsendet
            ges tillräck­liga förutsättningar för att kunna utreda den här
            typen av grov brottslighet.
          </p>
          <p xml:id="i-FeMg49QmgqM1yzH5xC2Jbm">
            Moderaterna delar regeringens ambition om att korta häktningstiderna
            men anser att det finns andra sätt att göra det på. Det finns
            inget egenvärde i att en person ska sitta häktad under längre
            tid, men att sätta upp absoluta tidsgränser menar vi är fel väg
            att gå. Vi ser en risk att personer som bör vara häktade, både
            utifrån brottsutredningars behov och ur ett brottspreventivt syfte,
            inte kommer att kunna hållas häktade i samma utsträck­ning med
            de föreslagna tidsgränserna. För att förkorta långa häktningstider
            ser vi sna­rare att fokus bör läggas på att förkorta utredningstiderna.
          </p>
          <p xml:id="i-GAyTaZinvQug2nYzxq2Vvd">
            I syfte att åstadkomma detta menar vi att bl.a. Polismyndigheten
            och Åklagarmyn­digheten måste ges tillräckliga resurser, men det
            handlar också om att exempelvis för­stärka Nationellt forensiskt
            centrum i syfte att förkorta deras ledtider samt motverka andra
            flaskhalsar som förlänger utredningstiderna.
          </p>
          <head xml:id="i-RDTqAH39wbnoGcya1FKKow" type="h2">
            Sänkt gräns för obligatorisk häktning
          </head>
          <p xml:id="i-HcH9hdUfDPiurBGATfwfoA">
            Utredningen Färre i häkte och minskad isolering (SOU 2016:52)
            föreslog i sitt betän­kande att presumtionen för häktning vid
            allvarlig brottslighet ska tas bort. Regeringen har dock valt
            att gå emot utredningens förslag och behålla presumtionen. Presumtionen
            innebär att den misstänkte bara kan släppas på fri fot om det
            är uppenbart att det saknas skäl till häktning och kan ses som
            en praktisk handlingsregel för domstolarna. Modera­terna anser
            mot bakgrund av detta att det är positivt att regeringen har valt
            att behålla presumtionen.
          </p>
          <p xml:id="i-6RJnBHLJoXWi1HgorFAFaq">
            Regeringen väljer dock att även behålla tvåårsregeln eller den
            s.k. obligatoriska häktningsregeln som gäller för brott med minimistraff
            om fängelse i två år och uppåt att häktning alltid ska ske. Det
            innebär att den som misstänks för ett brott med minst två år i
            straffskalan i regel häktas i nära anslutning till brottet och
            sedan sitter häktad fram till rättegången och även efter densamma,
            fram till och med att det utdömda fängelsestraffet kan börja verkställas
            i en vanlig anstalt. Den som grips för ett grovt rån i anslutning
            till att brottet begicks kan alltså räkna med att vara frihetsberövad
            under flera år framöver.
          </p>
          <p xml:id="i-7cwYe8rRWRq7RchxGGRLEv">
            I syfte att snabbt få bort grovt kriminella från gatan vill Moderaterna
            sänka gränsen för obligatorisk häktning. Från brott med minimistraff
            om fängelse i två år till ett år. Det innebär i praktiken att
            fler kriminella skulle låsas in i direkt anslutning till brottet
            och vara frihetsberövade fram till dess att de börjar avtjäna
            ett eventuellt fängelsestraff. Denna förändring skulle bl.a. träffa
            brott som grov misshandel, rån och grov utpress­ning.
          </p>
          <head xml:id="i-UwY7X6Rq3o5h7rMtfNpUoN" type="h2">
            Sänkt gräns för häktning av unga och inrättande av särskilda
            ungdomshäkten
          </head>
          <p xml:id="i-KNdQX7czsovgBqpSdqChkh">
            I propositionen föreslår regeringen ett lagstadgande av grunderna
            för att anhålla en person under 18 år. Redan i dag finns en möjlighet
            att häkta ungdomar mellan 15 och 18 år som misstänks för allvarliga
            brott. Den möjligheten används dock relativt sällan, bl.a. med
            hänsyn till den påfrestning som en häktning innebär för en ung
            person.
          </p>
          <p xml:id="i-GwDE6bG8Ahre8QnW9PkyAi">
            Det kan dock finnas starka skäl för att i större utsträckning
            anhålla och häkta unga personer som har begått grova brott. Det
            gäller särskilt om en person sannolikt kommer att fortsätta att
            begå brott om han eller hon släpps på fri fot, eller om personen
            kan för­svåra en pågående brottsutredning genom att exempelvis
            försöka påverka vittnen eller förstöra bevismaterial. Därför vill
            Moderaterna att häktning av unga lagöverträdare ska ske i fler
            fall än i dag, då brottet är allvarligt och det finns risk för
            återfall. Detta vill vi göra genom att sänka gränsen för när unga
            ska kunna häktas.
          </p>
          <p xml:id="i-JL7woycL1mP9FfgL71pMED">
            Situationen för unga i häkte behöver samtidigt ses över och förbättras.
            Särskilda ungdomshäkten bör inrättas som anpassas efter ungas
            behov och förutsättningar. Insatserna för att få unga personer
            som sitter i häkte att studera bör förstärkas.
          </p>
          <head xml:id="i-4qnKke4UD3eN7Utg1GjDFw" type="h2">
            Utvärdering av systemet att rätten ska besluta om restriktioner
            vid häktning
          </head>
          <p xml:id="i-T3c6wyvxPYEjBFWdeC5FU6">
            I propositionen föreslår regeringen att rätten ska besluta om
            vilka slags restriktioner som åklagaren får meddela gentemot den
            häktade. Sammantaget anser regeringen att det bör införas en ordning
            där rätten på begäran av åklagare ska ta ställning till om den
            häk­tades kontakter med omvärlden ska få inskränkas i något visst
            avseende.
          </p>
          <p xml:id="i-RDzpCqTXwCCA8p9SHSzSZs">
            Restriktioner är ett viktigt inslag i häktningen avseende de
            brottsbekämpande myn­digheternas möjligheter att bedriva förundersökningar
            på ett effektivt sätt. Det är bl.a. ett viktigt verktyg som minskar
            risken för att den häktade påverkar målsäganden och vittnen och
            kan även motverka att medmisstänkta samordnar sina uttalanden
            och därmed försvårar utredningen.
          </p>
          <p xml:id="i-Kruv8WrhyNFAxNALu8xCRf">
            Syftet med den förändrade ordning som regeringen föreslår, där
            rätten ska pröva om åklagaren ska få tillstånd att inskränka den
            häktades kontakter, dvs. meddela restrik­tioner framöver, är enligt
            regeringen att det bl.a. ska leda till en mer återhållsam an­vändning
            av restriktioner – något som flera remissinstanser, däribland
            Åklagarmyndig­heten, ifrågasätter.
          </p>
          <p xml:id="i-QdMPLmq3s9TKTJ1EAdRd63">
            Förundersökningar leds av en åklagare, och avvägningar avseende
            förundersök­ningen samt vilka behov som finns i varje enskild
            förundersökning har därmed åklagaren bäst vetskap kring. Därmed
            är det enklare för åklagaren än rätten att bedöma behovet av enskilda
            restriktioner, enligt flera remissinstanser som bl.a. Åklagarmyndig­heten,
            Hovrätten i Västra Götaland och Ekobrottsmyndigheten. Vidare pekar
            de på att förslaget riskerar att leda till en sammanblandning
            av åklagarnas och domstolarnas roller.
          </p>
          <p xml:id="i-5L69XukYfv4spfp47M4C7u">
            Domstolen tar i dagsläget inte del av förundersökningen i sin
            helhet under utred­ningsstadiet. Denna ordning skulle i och med
            regeringens förslag behöva ändras för att domstolen ska kunna
            fatta välgrundade beslut gällande restriktioner. Därtill finns
            redan i dag en reell och effektiv möjlighet för den misstänkte
            att få rättens prövning av re­striktionerna.
          </p>
          <p xml:id="i-CRdun4xaeujTFT6wo2fxSU">
            Givet att åklagaren regelmässigt torde vara den som har bäst
            förutsättningar att avgöra vilka enskilda restriktioner som krävs
            av utredningsmässiga skäl, samt att frågetecken angående den föreslagna
            ändringen om att överlämna beslut gällande restriktioner till
            rätten lyfts från bl.a. Åklagarmyndigheten och andra remissinstanser,
            anser Moderaterna att förändringen bör utvärderas framöver. Det
            är viktigt att den här typen av förändringar faller väl ut och
            fyller sitt syfte. Därför bör regeringen genomföra en översyn
            av den förändrade lagstiftningen avseende restriktioner efter
            två år. I en sådan utvärdering kan även andra delar av den förändrade
            häkteslagstiftningen ses över.
          </p>
        </div>
        <div type="motSignatures">
          <list>
            <item xml:id="i-EtFqv8ppj5C39ViRJZNcHW" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-9WeRvzgjNbzvNNwTvo1nsS" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-Y7dNSpoLJhqTS1HAYTJTV1" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-8sAGA8mvScc9AUNykiNrxW" who="i-3Su8RZSRu3defRTgsQprqZ">
              Mikael Damsgaard (M)
            </item>
            <item xml:id="i-J7hce4CE2oi8fTmiQsHDCV" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
