<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00574">
  <teiHeader>
    <fileDesc>
      <titleStmt>
        <title>om förekomsten av viss åsiktsregistrering</title>
        <author>av Sixten Pettersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förekomsten av viss åsiktsregistrering</title>
          <idno type="rdwebb">G202574</idno>
          <rs type="number">574</rs>
          <ref type="dokument_url_text">http://data.riksdagen.se/dokument/G202574/text</ref>
          <ref type="dokument_url_html">http://data.riksdagen.se/dokument/G202574</ref>
          <ref type="dokumentstatus_url_xml">http://data.riksdagen.se/dokumentstatus/G202574</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4mUjE5JAQsZCxoniEwZ8KE</idno>
            <name>SIXTEN PETTERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-96tPk6eZVuKTAAM8Qj4HZP" type="signed"/>
        <correspContext corresp="i-96tPk6eZVuKTAAM8Qj4HZP">
          <note type="signatory" corresp="i-4mUjE5JAQsZCxoniEwZ8KE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__574/mot_197879__574-001.pdf"/>
      <fw xml:id="i-5AVSjmDZoj4oM3wM9i35zh">
        Motion 1978/79:574
      </fw>
      <div type="motHeader" xml:id="i-WooaeCg1xiaCqQsB9TnbkD">
        <div type="motTitle" xml:id="i-RGFaSv6JWzCQbhjXwNXyV4"/>
        <div type="motSubmissionInfo" xml:id="i-L14HJQU7LkHpHLC1Gm8vvU"/>
      </div>
      <div type="motBody" xml:id="i-9gq8EjYxtvyfAx7ETj5ofE">
        <div xml:id="i-8bnkMkBQVpESt5YCTtcjPH">
          <p xml:id="i-DcCSn7u5euHpaMgCeYfXnr">
            av Sixten Pettersson om förekomsten av viss åsiktsregistrering
          </p>
          <p xml:id="i-L37xGFrC6mS1dRyQGK7jHr">
            Debatten kring åsiktsregistrering inom ramen för säkerhetspolisens
            arbete var mycket intensiv under 1960-talet. Ett resultat av bl.
            a. denna debatt är det utökade skyddet för de demokratiska fri-
            och rättigheterna som återfinns bl. a. i den nya grundlagen. I
            den nya regeringsformen 2 kap. 2 $ stadgas att ”anteckningar om
            medborgare i allmänt register får ej utan hans samtycke grundas
            enbart på hans politiska åskådning”. Dessutom stadgas att myndighet
            inte kan tvinga någon medborgare att tillhöra viss förening eller
            att uppge t. ex. sina politiska åsikter till myndighet. Det socialdemokratiska
            partiets princip att som medlemmar fortfarande registrera de medborgare
            som genom kollektivt beslut tvingas ansöka om medlemskap i partiet
            har aktualiserat en ny form av åsiktsregistrering. När det socialdemokratiska
            partiet vid sin kongress 1908 reglerade denna form av medlemsvärvning,
            gav man bl. a. möjlighet för dem som så önskade att avsäga sig
            sitt påtvingade medlemskap, den s. k. reservationsrätten. I dag
            går detta reservationsförfarande till på sådant sätt att den tvångsanslutna
            medlemmen ofta på en av den lokala fackföreningen fastställd blankett
            tvingas ansöka om att bli befriad från sitt påtvingade medlemskap.
            Medlemmen får dock icke tillbaka den avgift som ursprungligen
            var avsedd att inbetalas till det socialdemokratiska partiet som
            medlemsavgift. I stället går denna avgift till den ordinarie fackliga
            verksamheten. Den s. k. IB-affären 1973 aktualiserade handhavandet
            av reservationsblan- ketterna. Sammantaget utgör dessa blanketter
            ett register över de medlemmar inom LO och dess medlemsförbund
            som aktivt är beredda att motarbeta det socialdemokratiska partiets
            politik. Det är svårt att veta det exakta antalet reservanter,
            men uppskattningar tyder på att det torde röra sig om ca 25000
            medlemmar. Även om det inte uttryckligen i grundlagen stadgas
            förbud för andra än offentlig myndighet att föra åsiktsregister,
            är det alldeles uppenbart att de olika register som i dag finns
            i de lokala fackföreningarna klart bryter mot lagens anda. Huruvida
            det finns ett centralt register över reservanterna är omöjligt
            för en utomstående att entydigt fastställa. Det faktum att den
            s. k. IB-debatten visade att det socialdemokra- tiska partiet
            bl. a. haft en organisation som av tidningar liknats vid intern
            säkerhetstjänst medför att man inte kan utesluta att ett sådant
            register existerar. Helt klart är att registret över reservanter
            på lokal nivå inom resp. fackförbund har en stor betydelse i det
            fackliga arbetet. Det finns många exempel på att en medlem som
            reserverar sig fått svårare att delta i det
          </p>
          <pb facs="riksdagen-motions-pdf/data/197879/mot_197879__574/mot_197879__574-002.pdf"/>
          <fw xml:id="i-Mo23dHBJgptNTvHP2uorRS">
            Mot. 1978/79:574
          </fw>
          <p xml:id="i-MxScNGrcRJt9Aqy6fzDMnM">
            fackliga arbetet då han/hon genom sin reservation visat sin politiska
            uppfattning. Jag kan från min egen fackliga verksamhet bidra med
            ett litet konkret exempel från detta, i fackliga kretsar, väl
            kända faktum. Inför valet 1973 fick jag i egenskap av fackklubbsordförande
            en sändning socialdemo- kratiskt valmaterial. Då jag vid samma
            tidpunkt kandiderade för moderata samlingspartiet till Stockholms
            läns landsting blev jag naturligtvis förvånad. Jag tog därför
            bl. a. kontakt med socialdemokratiska partiet resp. fackets avdelningsexpedition.
            Efter diverse turer visade det sig att avdelningen sänt ut liknande
            material till de flesta klubbordförandena. Från expeditionen upplyste
            man mig dock om att man i mitt fall begått ett misstag ”då vi
            ser att ni reserverat er mot kollektivanslutning och därför inte
            är aktiv socialdemo- krat”. Diskussionen kring den form av åsiktsregistrering
            som den kollektiva partianslutningen innebär har hittills fört
            en mycket undanskymd tillvaro i debatten. Då de nya löneutbetalningssystemen
            i dag är inlagda på data, liksom t. ex. även de fackliga organisationernas
            medlemsregister, har den enskilde medlemmens integritet blivit
            alltmer hotad. De nya dataregistren aktualiserar flera frågor:
            Har något fackligt organ ett centralt register över t.ex. antal
            på politisk grund avgivna reservationer mot kollektivanslut- ningen?
            Har det socialdemokratiska partiet ett dataregister över medlemmar
            som kollektivt anslutit sig till partiet? Finns det inom någon
            offentlig myndighet på central eller regional nivå någon form
            av register, t. ex. i något av de tidigare berörda löneutbetalningsregistren,
            där det även finns anteck- ningar t. ex. huruvida personen i fråga
            har reserverat sig eller kollektivt anslutits till det socialdemokratiska
            partiet? Rättighetsskyddsutredningen (Ju 1977:01) bör ges i uppgift
            att granska huruvida det i samband med den kollektiva anslutningen
            av anställda fackföreningsmedlemmar även förekommer någon form
            av åsiktsregistre- ring som strider mot ovannämnda stadgande i
            regeringsformen i t. ex. offentliga löneregister eller liknande.
            Med hänvisning till det anförda heraställs att riksdagen beslutar
            att hos regeringen anhålla att frågan utreds huruvida offentliga
            myndigheter för register som i lagens mening utgör s.k. åsiktsregister
            på grund av uppgifter om kollektivanslutning m. m.
          </p>
          <p xml:id="i-6LaekYnBDzsDcbSX5Va3dV">
            Stockholm den 22 januari 1979
          </p>
          <p xml:id="i-CXFrFrSXspHZK7cpsc387V">
            SIXTEN PETTERSSON (m)
          </p>
        </div>
      </div>
    </body>
  </text>
</TEI>
