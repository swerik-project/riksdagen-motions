<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-02210">
  <teiHeader>
    <fileDesc>
      <titleStmt>
        <title>Mediefrågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2210 av Aron Emilsson m.fl. (SD)</title>
          <idno type="rdwebb">H4022210</idno>
          <rs type="number">2210</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4022210/text</ref>
          <ref type="dokument_url_html">http://data.riksdagen.se/dokument/H4022210</ref>
          <ref type="dokumentstatus_url_xml">http://data.riksdagen.se/dokumentstatus/H4022210</ref>
          <ref type="docx">http://data.riksdagen.se/fil/7CAD2CFB-2349-4B14-ACA9-4114C9561F5D</ref>
          <ref type="pdf">http://data.riksdagen.se/fil/84F10E5A-CF87-4D7F-B063-5EAA3BBAF6CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G6rq4bKYRCfsYV9K8MgK6c" type="signed"/>
        <correspContext corresp="i-G6rq4bKYRCfsYV9K8MgK6c">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VxsbUrESEWZoSuxq4jRwxG"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-T7akFknW1hRbLi1V4YcPY2" type="submitted">
          <date when="2016-10-05"/>
          <time when="11:40:59"/>
        </correspAction>
        <correspAction xml:id="i-BBAu4zkh7zDRo7JeLfU6V7" type="reviewed">
          <date when="2016-10-05"/>
          <time when="13:29:49"/>
        </correspAction>
        <correspAction xml:id="i-7ZcZSBSJE1RwkzGTq3RJTZ" type="referred">
          <date when="2016-10-14"/>
        </correspAction>
        <correspAction xml:id="i-LKiPTBAhKeqthz6gi3wjiG" type="assigned">
          <date when="2017-06-19"/>
          <time when="08:01:38"/>
        </correspAction>
        <correspContext corresp="i-LKiPTBAhKeqthz6gi3wjiG">
          <ref type="assignedTo">Kulturutskottet</ref>
        </correspContext>
        <correspAction xml:id="i-HZvEajvscRowUsyvp72V6W" type="behandlas_i"/>
        <correspContext corresp="i-HZvEajvscRowUsyvp72V6W">
          <ref type="uppgift">2016/17:KrU7</ref>
          <ref type="ref_dok_id">H401KrU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU7</ref>
          <ref type="ref_dok_titel">Marknäten och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GhgTUb2eVyvRoce6TkD8Te" type="motHeader">
        <div xml:id="i-G2cZRdk5r1xJisQYb6NGvL" type="motTitle">
          Motion till riksdagen 2016/17:2210 av Aron Emilsson m.fl. (SD)
          Mediefrågor
        </div>
      </div>
      <div xml:id="i-Gjb77pqns8RrfMa2HA15Jb" type="motBody">
        <div xml:id="i-X2vvwBKioBUenCCRA4nSsp" type="motProposal" subtype="förslag">
          <head xml:id="i-7rN287Me41ZC59iPMuG5dn">
            Förslag till riksdagsbeslut
          </head>
          <list xml:id="i-VYGfExVPdKyP5aF62U2BZ5" style="ol">
            <item xml:id="i-YVmU1X2pysMw9N4TusGwtY">
              Riksdagen ställer sig bakom det som anförs i motionen om förtydligade
              och kompletterande utredningsdirektiv inför utredningen om den
              framtida finansieringen av public service och tillkännager detta
              för regeringen.
            </item>
            <item xml:id="i-jeY9T3sfhG1af2qNyHD3f">
              Riksdagen ställer sig bakom det som anförs i motionen om förslag
              om fördjupad nordisk samverkan mellan public service-bolagen och
              tillkännager detta för regeringen.
            </item>
            <item xml:id="i-L5LRxMC4oRPKrKM7jGefkG">
              Riksdagen ställer sig bakom det som anförs i motionen om att
              införa ytterligare uppdrag till granskningsnämnden och om sändningstillståndet
              och tillkännager detta för regeringen.
            </item>
          </list>
        </div>
        <div xml:id="i-WboCrhRXXHT1Vk3hBJ96dG" type="motContent">
          <head xml:id="i-JSuSStXeHS9852QMCT2WEk" type="h1">
            Motivering
          </head>
          <p xml:id="i-VbX9cQU6EQHE1e4Zi3qPsp">
            Mediesektorn benämns ibland ”den tredje statsmakten” på grund
            av dess roll och tyngd i den svenska demokratin. Det finns en
            grundläggande samsyn om att en av mediernas viktigaste uppgifter
            är att granska och kontrollera makthavare, institutioner och aktörer
            i demokratin, för att inte minst upprätthålla respekten för densamma
            bland landets invånare och omvärlden. Detta, tillsammans med tryckfrihetsförordningen
            och yttrandefrihetsgrundlagen, bildar ett av fundamenten i svensk
            demokrati.
          </p>
          <p xml:id="i-VakjzJVn9DXgg2tsN7XRkX">
            De senaste åren har public services vara eller icke vara debatterats
            frekvent. För Sverigedemokraterna är det självklart och viktigt
            att public service finns kvar då det är att betrakta som ett allmänintresse,
            som fortsatt skall arbeta med att förmedla kvalitativ samhällsinformation
            och ett brett utbud av svensk och nordisk film- och tv-produktion
            till svenska folket. Det är därför också viktigt att public service
            får de resurser de behöver för att kunna utföra det uppdrag som
            ålagts dem.
          </p>
          <p xml:id="i-Lhiq9AMprnCmAFse2p52JL">
            Sverigedemokraterna välkomnar en översyn av finansieringsformen
            för public service, då det finns behov av en moderniserad och
            långsiktigt trygg, solidariskt finansierad och teknikneutral finansieringsform
            för public service. En parlamentarisk utredning kan vara ett steg
            i att komma vidare i frågan. Det bör poängteras att utredningen
            Nya villkor för public service, SOU 2012:59, under föregående
            mandatperiod utrett och redovisat ett förslag till en långsiktigt
            trygg finansieringsmodell. Utredningen utgör en solid grund för
            att ytterligare se över frågan med målet att snarast införa en
            långsiktigt hållbar, solidariskt finansierad och teknikneutral
            finansieringsform. Det bör också i ett tidigt skede förtydligas
            vad den nya utredningen ska se över som ej tidigare utretts, så
            att den kommande utredningen får tydliga direktiv och kompletterar
            tidigare utredning. Vidare bör regeringen efter tillkännagivandet
            återkomma med en tidsplan som säkerställer att utredningen tillsätts
            i mycket god tid till 2020. Fram till idag har en majoritet av
            kulturutskottet efterfrågat denna tidsplan utan besked från regeringen.
          </p>
          <head xml:id="i-5JtvFHfzY2hHFEgCWwBdoF" type="h2">
            Finansiering av public service
          </head>
          <p xml:id="i-D5341t9gLdtY2pLAaqD5oH">
            Sverigedemokraterna har under de senaste åren tittat på modeller
            och utvärderat hur en ”radio- och tv-skatt” kan genomföras. Finansieringen
            av public service bör dock inte vara inkomstskattbaserad eftersom
            det skulle kunna innebära en betydande risk för att politiska
            intressen kan komma att försöka styra eller begränsa nyhetsrapportering
            och programutbud genom förändringar av skattesystemet vid maktskiften
            i riksdag och regering. Sverigedemokraterna föreslår istället
            att radio- och tv-skatten skall vara utformad likt begravningsavgiften.
            Det vill säga att skatten bör vara anpassad efter de faktiska
            kostnaderna för ändamålet. Radio- och tv-skatten skulle då vara
            en separat post på skattsedeln och utkrävas i proportion till
            skattebetalarens beskattningsbara inkomst. Eftersom skatten då
            blir anpassad efter de faktiska kostnaderna som mediet uppbär,
            så hindras politiska intressen att ta kontroll över public services
            finansiering. Kostnaden förblir densamma oavsett hur skattesystemet
            är utformat och på så sätt upprätthålls det viktiga avståndet
            mellan den politiska och granskande makten som bör finnas i ett
            öppet och fritt samhälle. Om den nya utredningen av public service-bolagens
            finansiering kommer fram till att finansiering bäst sker på något
            annat sätt för alla parter, så är vi beredda att titta på det
            förslaget, men i dagsläget vill vi understryka att vår nuvarande
            hållning och intention är att hitta bästa tänkbara modell för
            ett skattebaserat finansieringssätt.
          </p>
          <head xml:id="i-5ZCKkCgRQ8adBv7jt5cfx8" type="h2">
            Demokrati och lokal rapportering
          </head>
          <p xml:id="i-DPADTrCL1TCeMQfXBN6ge5">
            Mediesektorns betydelse för vår demokrati går inte att försumma.
            Med dess stöd av en pressfrihet genom tryckfrihetsförordningens
            långa rötter och yttrandefrihetsgrundlagen, har medierna spelat
            och spelar en viktig roll för vårt demokratiska samhälle. Samtidigt
            är de mediala aktörerna de som de facto ofta sätter agendan i
            vårt land. Att kunna sätta agendan innebär att man har stort inflytande
            över vilka frågor som diskuteras och vilka politiska beslut som
            fattas, och denna typ av makt innebär ett oerhört ansvar för bredd,
            djup och perspektiv i reportage och rapporter. Därför är det av
            yttersta vikt att medierapporteringen är mångfasetterad, nyanserad
            och saklig. Dock kan en viss jargong, och vissa smala sanningar,
            alltid få fäste i en sluten krets eller grupp. En sådan utveckling
            i mediesektorn kan i förlängningen naturligtvis få förödande resultat
            för ett lands yttrandefrihet och demokrati. För att förebygga
            risken för att medborgarna får en allt för snäv medierapportering
            är det viktigt med omvärldsbevakning och analys. Inte minst är
            det nordiska samarbetet inom mediesektorn och däribland public
            service viktigt, då vi vilar på i mångt och mycket samma grundvalar
            vad gäller samhällssystem, kultur och språk.
          </p>
          <p xml:id="i-ANb5C9oPyc6rUZ2Kpmoapb">
            De senaste åren har vi sett, och ser ännu, stora förändringar
            inom medierna. Tidningarna ser minskade intäkter och vikande upplagor
            samt stora omställningsbehov. Public service-bolagen Sveriges
            Television och Sveriges Radio har generellt sett ett högt förtroende
            hos Sveriges invånare, samtidigt har vi de senaste åren kunnat
            notera en stor ökning av så kallade ”newsavoiders” som söker sig
            till alternativa medier och känner ett minskat förtroende för
            public service och därmed minskade incitament att vilja bidra
            till public service. Det här är i grunden oroväckande för oss
            som tror på betydelsen av ett starkt och kvalitativt public service-utbud,
            och en gemensam bild av samhället och god källkritik i medier
            generellt. I ett större perspektiv är det också ett hot mot demokratin
            om olika grupper i samhället har olika bilder av samhällsutvecklingen
            och vad som är sant eller falskt i nyhetsrapporteringen.
          </p>
          <head xml:id="i-EKFNqUMsfNj3sScTT7C4Z6" type="h2">
            Nordiskt samarbete
          </head>
          <p xml:id="i-MDmZUAeeBN8ygBMpZRPV53">
            Med anledning av ovanstående problemställning föreslår vi ett
            djupare samarbete i nyhetsrapporteringen mellan de nordiska länderna.
            En modell skulle kunna vara att förvaltningsstiftelsen i samarbete
            med Nordiska rådet och de olika programbolagen tar fram riktlinjer
            för hur public service-bolagens nyhetsredaktioner årligen kan
            genomföra ömsesidiga utbyten av nyhetsreportage med övriga nordiska
            länder, där de andra länderna skapar ett reportage för Sverige
            med infallsvinklar som de anser att svenska journalister är dåliga
            på att belysa, i gengäld ska de svenska public service-bolagen
            göra detsamma för övriga public service-bolags nyhetsredaktioner.
            På så sätt kan de olika ländernas public service-bolag dela med
            sig av sina styrkor till varandra, och minska risken för ensidig
            rapportering. Det skulle kunna bli en källa för public service-bolagen
            att få konstruktiv kritik på hur de kan förbättra sig och medvetandegöra
            vilka perspektiv och skeenden de missat eller undvikit att rapportera
            om. Vår förhoppning är att denna åtgärd kan ha en positiv påverkan
            på övriga mediers nyhetsrapportering och på så vis stärka trovärdigheten
            för hela mediesektorn.
          </p>
          <head xml:id="i-GuQRExWQPSAAwyFQZioUKF" type="h2">
            Saklighetsprövningar
          </head>
          <p xml:id="i-6w4rmgMg2AbUTZc83ZEX1A">
            I Timbros rapport ”Sakligheten i SVT och SR” och i det seminarium
            som hölls om rapporten framkom det att det finns brister i granskningsnämndens
            granskning av sakligheten i public service-reportage. Det framkom
            att det råder en diskrepans mellan vad allmänheten uppfattar är
            granskningsnämndens uppgift kring att granska exempelvis sakligheten
            i program som har sänts. Granskningsnämnden menar att det inte
            är deras uppgift att på egen hand dubbelkontrollera fakta. Samtidigt
            använder programföretagen ofta granskningsnämndens arbete som
            ett argument för att programföretagen lever upp till sitt uppdrag
            om saklighet.
          </p>
          <p xml:id="i-P8AVayTLqeQX7kRHeF8tKF">
            Sverigedemokraterna anser att det är av yttersta vikt att public
            services rapportering är saklig och korrekt, och att uppgifter
            kontrolleras i de fall som anmäls till granskningsnämnden. Det
            är naturligt att det kan bli fel i exempelvis nyhetsförmedling,
            men i de fall det råder oklarheter om korrekt information förmedlats
            så ska detta givetvis följas upp.
          </p>
          <p xml:id="i-SD15SQb8YzWgu4yibq7Ac1">
            Vi föreslår att det, åtminstone vad gäller public services nyhets-
            och faktaförmedling, ska finnas ett samhällsorgan som genomgående
            kontrollerar saklighet och informationens korrekthet i de fall
            en anmälan gjorts. Detta skulle kunna göras genom att granskningsnämnden
            eller ett specialinriktat organ sätter samman ett vetenskapsråd
            som får till uppgift att kontrollera anmälda programs eller reportages
            saklighet. Deras utredning skulle därefter kunna publiceras offentligt
            och skickas till anmälaren.
          </p>
          <head xml:id="i-3vuNW1apRsgyAg1ANhVNh2" type="h2">
            Öka mediernas förtroende genom att exponera rättelser
          </head>
          <p xml:id="i-FThSLP8s4MADjFwVAe47mH">
            I studien ”Rätta på riktigt – om upprättelse och rättelser i
            medier” som Institutet för mediestudier låtit göra framkommer
            det att många av de som gjort en anmälan mot medier inte upplever
            att medierna ger dem upprättelse eller anstränger sig tillräckligt
            för att rätta sitt misstag. Det upplevs som att medierna försöker
            gömma undan sina rättelser istället för att tydligt försöka rätta
            till det som blivit fel.
          </p>
          <p xml:id="i-VHKZcvYFHQh8c7UphDqbhR">
            I studien lyfts det fram att bland annat New York Times har en
            daglig spalt för rättelser, och rättelserna blir på så vis enkla
            att se och hitta. Sverigedemokraterna instämmer i detta, och vi
            är övertygade om att förtroendet för medierna kan stärkas genom
            att mediekonsumenterna kan känna sig trygga i att i de fall de
            blivit felinformerade kommer de att uppmärksammas på detta. Det
            är mänskligt att fela, men den som är beredd att erkänna sina
            misstag och söka rätta till dem har hedern i behåll.
          </p>
          <p xml:id="i-65urPaLmkpHUUU7uvwPK9D">
            Vi föreslår därför en översyn av hur detta skulle kunna implementeras
            i public services sändningstillstånd. En modell där sändningstid
            avsätts för ett program med rättelser skulle kunna vara en modell.
            Programmet skulle kunna innehålla en förklaring av ansvarig redaktör
            till vad som gått fel tillsammans med en rättelse och en eventuell
            diskussion i ämnet. På så vis kan public service förstärka sitt
            förtroende ytterligare genom att garantera att deras uppdragsgivare
            och konsumenter enkelt blir medvetna om felaktigheter i public
            service-bolagens rapportering. Programmet kan också vara en möjlighet
            för public service att mera utförligt rapportera om ett program
            eller reportage som fått många anmälningar, men där det visat
            sig att allmänheten inte har fog för sin uppfattning.
          </p>
          <head xml:id="i-5TNNzakKAHKwHba4GAyMYg" type="h2">
            Kompetens före kvotering
          </head>
          <p xml:id="i-WdAozHAQ4j2i59U9SgnZZ">
            Ofta föreslås etnisk och sexuell representation som ett verktyg
            för att bredda medierapportering och mångfald. Man utgår från
            att personer med olika ursprung, genom sin härkomst, kan ge nya
            perspektiv i debatten. Sverigedemokraterna anser att denna form
            av mångfaldsambition inte är konstruktiv, det vill säga att en
            persons förmåga att lyfta fram perspektiv inte alltid eller enbart
            påverkas av en persons etnicitet eller sexuella läggning, och
            att det är högst tveksamt att denna typ av åtgärd skulle bredda
            debattklimatet och säkra en mångfasetterad rapportering. Av den
            anledningen är vi kritiska till att man i sändningstillståndet
            fäster vikt vid könsfördelning och etnisk representation. Kompetens
            måste vara primärt fokus framför kvotering av olika slag. Ett
            närmare nordiskt nyhetssamarbete med varierade perspektiv torde
            till exempel vara en bättre metod för att bredda kompetens och
            infallsvinklar.
          </p>
        </div>
        <div xml:id="i-6FmAQMyG3vKrNjTL9JAjJH" type="signatureBlock">
          <list xml:id="i-QRntz32e87BdK4EUZwKxQ3">
            <item xml:id="i-WbCBNTGU5ezhuHZEqYthUQ" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-TppYgyEaN5vqZfbGvfLKbW" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-Jgb1pvZ9KPq9sSfhLwtD8Y" who="i-VxsbUrESEWZoSuxq4jRwxG" type="signature">
              Sara-Lena Bjälkö (SD)
            </item>
            <item xml:id="i-HMaA76JeQzbZwm9PTFoxUd" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
