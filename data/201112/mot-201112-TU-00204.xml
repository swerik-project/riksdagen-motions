<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00204">
  <teiHeader>
    <fileDesc>
      <titleStmt>
        <title>Säkrare trafikmiljö för mc-förare</title>
        <author corresp="i-AZLUb1tb1XBKEbcvPVdCkZ">av Helene Petersson i Stockaryd (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkrare trafikmiljö för mc-förare</title>
          <idno type="rdwebb">GZ02T204</idno>
          <rs type="number">T204</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T204/text</ref>
          <ref type="dokument_url_html">http://data.riksdagen.se/dokument/GZ02T204</ref>
          <ref type="dokumentstatus_url_xml">http://data.riksdagen.se/dokumentstatus/GZ02T204</ref>
          <ref type="doc">http://data.riksdagen.se/fil/49D0716B-1CFD-4574-91DE-B100F32F5360</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CBqyhjWC1HqviDcP4XejrP" type="signed"/>
        <correspContext corresp="i-CBqyhjWC1HqviDcP4XejrP">
          <note type="signatory" corresp="i-AZLUb1tb1XBKEbcvPVdCkZ"/>
        </correspContext>
        <correspAction xml:id="i-Kzc72FLn8D1VHU8LR4bMh2" type="numbering">
          <date when="2011-09-27"/>
        </correspAction>
        <correspAction xml:id="i-KawdCB8wkixcTVAhGYQ5yW" type="submission">
          <date when="2011-09-23"/>
        </correspAction>
        <correspAction xml:id="i-T6Mg8wiNnqY9sVp3U3pAUf" type="transfer">
          <date when="2011-09-21"/>
        </correspAction>
        <correspAction xml:id="i-8d3ryxxKfEAPbEJEWtuH2D" type="assigned"/>
        <correspContext corresp="i-8d3ryxxKfEAPbEJEWtuH2D">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LEbVe4W9T6PW6VtX4X9gRr">
            Förslag till riksdagsbeslut
          </head>
          <p xml:id="i-VntcxtXuTZSZgRGpz5Vca2">
            Riksdagen tillkännager för regeringen som sin mening vad som
            anförs i motionen om att Sverige bör anta en nationell standard
            för räcken och mittbarriärer som säkrar trafikmiljön också för
            motorcyklister.
          </p>
        </div>
        <div type="motContent">
          <head xml:id="i-8PNN8nQDvydfSZuF6j6siP" type="h1">
            Motivering
          </head>
          <p xml:id="i-TtMjAWNsGZFbcrxfhzcEec">
            Motorcyklister är överrepresenterade både i olyckor med dödlig
            utgång och med svåra skador mot räcken.
          </p>
          <p xml:id="i-RPA2kEwq81wrdEzoygpJFp">
            På drygt ett år har 10 mc-förare omkommit i räckesolyckor och
            bara i sommar har två förare omkommit på grund av mittvajrar.
          </p>
          <p xml:id="i-To4mHVhk7puRcDwwTJ7awk">
            Under perioden 20002010 har 42 motorcyklister dödats i räckesolyckor.
            Räcken är det vanligaste krockvåldet i singelolyckor med dödlig
            utgång på motorcykel, och antalet räckesolyckor ökar. Ännu fler
            har skadats allvarligt i räckesolyckor. Under perioden 20032009
            har 93 motorcyklister skadats svårt och 106 lindrigt. Dessa siffror
            visar att det krävs särskilda åtgärder i form av säkrare räcken
            för att rädda liv och minska risken för ett livslångt lidande
            för dem som krockar med ett räcke på motorcykel.
          </p>
          <p xml:id="i-W28S7pErSbj9n6eKownpWo">
            Den 1 januari 2011 trädde vägsäkerhetslagen i kraft. Den pekar
            ut motorcyklister som oskyddade trafikanter. En faktor som särskilt
            ska beaktas enligt lagen i samband med vägars detaljutformning
            är just mittremsor och barriärer för oskyddade trafikanter. Trots
            detta faktum har Trafikverket inte tagit fram något särskilt mc-räcke
            för kortare eller längre vägavsnitt. Trafikverket som representerade
            Sverige i CEN röstade den 16 juni 2011 nej till en europeisk standard
            som innebär underglidningsskydd på räcken för att göra dem säkrare
            för motorcyklister. Det blev istället en teknisk specifikation
            som är frivillig för Sverige att anta som nationell standard.
          </p>
          <p xml:id="i-PVr1S7kpPd1wnuimevMCyC">
            Sverige sätter upp mer räcken än något annat land i Europa. Det
            handlar om både mitträcken och sidoräcken. Statistik och forskning
            visar att ju mer räcken som sätts upp, desto fler motorcyklister
            dödas och skadas i räckesolyckor. För all trafik är mittbarriärer
            ett bra sätt att minska olyckorna men det går att minska skaderisken
            ytterligare genom att välja räckestyper som är mer förlåtande
            vid kollisioner, förlåtande sidoområden istället för räcken samt
            att placera räcken längre ifrån vägbanan. Det skulle minska krockvåldet
            vid en kollision. Trafikverket har uttalat att man vill ha sidoräcken
            på alla vägar över 80 km/h. Trafikverkets dokument som styr vägars
            utformning säger tydligt att räcken ska sättas upp i ytterkurvor
            för att spara pengar. Det är samtidigt den plats där 76 % av singelolyckor
            med dödlig utgång på motorcykel sker.
          </p>
          <p xml:id="i-9ZtYA3KNFftAVThMngccvF">
            Ny svensk forskning visar att vajerräcken och w-balkräcken, som
            är mest förekommande i Sverige, är lika farliga för motorcyklister.
            Det visar också att behovet av forskning och utveckling kring
            säkrare räckestyper för alla fordonsslag är stort. All forskning
            både i Sverige och i andra länder visar att räcken med slät utformning,
            utan stolpar, minskar risken för allvarliga skador och dödsfall.
          </p>
          <p xml:id="i-Cdoc36PgBCEJCknLcL7qjJ">
            I ett stort antal europeiska länder avsätts årligen stora summor
            för att göra räcken säkrare för motorcyklister genom underglidningsskydd.
            Där dessa har satts upp har ingen dödats eller skadats allvarligt.
            Sverige är ett föregångsland för trafiksäkerhet men på området
            säkra mc-räcken ligger vi långt efter. Det är viktigt att Trafikverket
            årligen avsätter en del av de medel man förfogar över för nyinvestering
            och reparationer av räcken för att göra dem säkrare för motorcyklister,
            som är den trafikantgrupp som löper störst risk att skadas och
            dödas i räckesolyckor. Ska Sverige kunna leva upp till nollvisionen
            så måste även trafikmiljön för motorcyklister göras säkrare.
          </p>
        </div>
        <div type="motSignatures">
          <list>
            <item xml:id="i-NupWt139RdUvZvJDPE4mHa" who="i-AZLUb1tb1XBKEbcvPVdCkZ">
              Helene Petersson i Stockaryd (S)
            </item>
          </list>
        </div>
      </div>
    </body>
  </text>
</TEI>
