<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00358">
  <teiHeader>
    <fileDesc>
      <titleStmt>
        <title>En Sternrapport om kemikalieanvändningen</title>
        <author corresp="i-SS4MgL3HhkwCjKYAxgBPkd i-D6V9ti7ETxin1WbJjDaShE">av Karin Granbom Ellison och Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En Sternrapport om kemikalieanvändningen</title>
          <idno type="rdwebb">GY02MJ358</idno>
          <rs type="number">MJ358</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ358/text</ref>
          <ref type="dokument_url_html">http://data.riksdagen.se/dokument/GY02MJ358</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ358</ref>
          <ref type="doc">http://data.riksdagen.se/fil/7E41EC2E-2121-400B-9B08-C8F244FD3510</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TiADVhAyhqnyJdV9p4TT1F" type="signed"/>
        <correspContext corresp="i-TiADVhAyhqnyJdV9p4TT1F">
          <note type="signatory" corresp="i-SS4MgL3HhkwCjKYAxgBPkd"/>
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-2khLwLeH6EM7KLveFN58HQ" type="numbering">
          <date when="2010-10-28"/>
        </correspAction>
        <correspAction xml:id="i-Rfzbisk88q6bC8VBLVkK7N" type="submission">
          <date when="2010-10-26"/>
        </correspAction>
        <correspAction xml:id="i-GUPsB3rMKcnsvQN1kEv1Fq" type="transfer">
          <date when="2010-10-26"/>
        </correspAction>
        <correspAction xml:id="i-RhRKzxY5JPRxdpxmgjthaZ" type="assigned"/>
        <correspContext corresp="i-RhRKzxY5JPRxdpxmgjthaZ">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7HRKKkVhc7BV2ToEmdCEJb" type="motBody">
        <div xml:id="i-QRo3jENecxrLSrz99LPauA" type="motProposal" subtype="förslag">
          <head xml:id="i-GA5Dcue5BeWcBUpRKL4s7B">
            Förslag till riksdagsbeslut
          </head>
          <list xml:id="i-9MSQWjrf54k1fukPi3QTCp" style="ol">
            <item xml:id="i-VD7JrcEgXCuqUAxPnT4q8D">
              Riksdagen tillkännager för regeringen som sin mening vad som
              anförs i motionen om ett fortsatt arbete för en skärpning av lagstiftning
              och kontroll av kemikalieanvändning.
            </item>
            <item xml:id="i-SdbbYcKUzR1J1djWa7sdPa">
              Riksdagen tillkännager för regeringen som sin mening vad som
              anförs i motionen om att ta initiativ till en Sternrapport om
              kemikalier.
            </item>
          </list>
        </div>
        <div xml:id="i-9f2kN7mDnx4j9wX3xQLKim" type="motContent">
          <head xml:id="i-6fWBMcwZvTCESeg1b7JoeB" type="h1">
            Motivering
          </head>
          <p xml:id="i-2ZxaZJi3pBoKVyV2eK76mA">
            Utvecklingen av nya kemiska ämnen har haft stor betydelse för
            både vår vardag och vår hälsa, men fel användning av kemikalier
            måste förhindras. Under sommaren 2010 har ett antal kemikalielarm
            uppmärksammats.
          </p>
          <p xml:id="i-AYnr91h2E5KPJ2mEvo3DWq">
            Höga nivåer av bisfenol A visade sig finnas i åtta av tio kassakvitton.
            Ett forskarlag i Schweiz kunde visa att ämnet förs över från kvittot
            till huden. Tidigare har flera studier antytt att ämnet är skadligt
            även i låga doser, att det kan störa fortplantningen och öka risken
            för fetma, cancer och diabetes.
          </p>
          <p xml:id="i-9p5Mt6vdx5WpnMksiqd6GC">
            Enligt Livsmedelsverkets uppgifter finns bisfenol A framför allt
            i plastprodukter som cd- och dvd-skivor, ögonlinser, tandfyllningsmaterial,
            kameraskal, epoxyfärger, epoxylim, tryckfärger, kopieringspapper
            samt flamskyddsmedel. Bisfenol A finns också, men i mindre utsträckning
            i olika typer av matbehållare, till exempel nappflaskor och konservburkar,
            och i enstaka artiklar för mikrovågsvärmning, bordsporslin och
            förvaringskärl samt hårda vattenflaskor som används vid sport.
            Små barn som dricker modersmjölksersättning i nappflaskor av polykarbonat
            är emellertid den grupp som kan få i sig mest bisfenol A.
          </p>
          <p xml:id="i-XJ5N7EdoL7rgKAG29WmAzc">
            Antalet varor som innehåller bakteriedödande ämne ökar också.
            Framför allt är det användningen av silverjoner som ökar. Det
            rör sig om kläder med bakteriedödande ämnen men också exempelvis
            tvättmaskiner och kylskåp med bakteriedödande funktioner.
          </p>
          <p xml:id="i-PCni9KwTKiJ2YsUhu4PE7Y">
            Riskerna med användningen av bakteriedödande ämnen i vanliga
            varor är flera. Vi riskerar främst att bakterierna blir resistenta.
            Dessutom kan bakteriedödande ämnen påverka de bakterier som finns
            i våra reningsverk och därmed försämra reningen av avloppsvatten.
            Sist men inte minst så har många av dessa ämnen ofta en negativ
            påverkan på miljön.
          </p>
          <p xml:id="i-FS2fpUb34GVPU57bdjQAY8">
            Idag är lagstiftningen kring dessa ämnen tuffare när de används
            som pesticider (bekämpningsmedel) medan användningen i konsumentprodukter
            inte är lika reglerad. Vi vill att Sverige arbetar för denna fråga,
            såväl för en skärpning inom EU-lagstiftningen som i den svenska
            lagstiftningen.
          </p>
          <p xml:id="i-3k7iZq4tYJhSk53q3zemBq">
            I ett Europa där vi rör oss fritt över landsgränserna och där
            Östersjön är att betrakta som ett europeiskt innanhav krävs ett
            skärpt regelverk för såväl människa som miljö.
          </p>
          <p xml:id="i-6Kg8coa2tzGVf8cVHfnv9W">
            Den europeiska kemikalielagstiftningen Reach, har skärpt den
            europeiska lagstiftningen när det gäller kemiska ämnen samt tagit
            in en starkare produktfokus. Detta är dock inte tillräckligt.
            Det finns all anledning att arbeta vidare på att skärpa både lagstiftning
            och kontroll av kemikalieanvändning.
          </p>
          <p xml:id="i-3RouZPdxGR612LR8vG38WK">
            Nicholas Stern har i en uppmärksammad rapport beskrivit de samhällsekonomiska
            konsekvenserna om man gör klimatsatsningar i närtid eller i framtid.
            En liknande modell skulle kunna användas för att beräkna de samhällsekonomiska
            kostnaderna, och vinsterna, inom kemikalieområdet.
          </p>
          <p xml:id="i-RtbsbRre5VAo3peip3fcDR">
            Det finns en hel del underlag från Reacharbetet, SVHC EU:s lista
            på kemikalier som exempelvis är cancerogena samt en hel del nordiska
            studier och internationella rapporter.
          </p>
          <p xml:id="i-WWQUn5senF3HqpRRXRBTNk">
            Helt nyligen uppmärksammade en forskningsrapport sambandet kring
            flamskyddsmedel och testikelcancer.
          </p>
          <p xml:id="i-RVGa3empmFfHTMoPHh2xQz">
            En ekonomisk analys av följderna av kemikalieanvändningen, en
            så kallad Sternrapport för kemikalier, skulle kunna sätta fingret
            på de ekonomiska konsekvenser en utfasning, alternativt en fortsatt
            användning, har för de kemikalier som produceras i hög utsträckning
            eller som sammantaget har de värsta kriterierna.
          </p>
          <p xml:id="i-ECS7Dj41zcbadhYKzgqeTz">
            Rapporten bör ha EU som uppdragsgivare, varför vi menar att Sverige
            som medlemsland bör ta initiativ till att ett uppdrag ges att
            skriva en Sternrapport om kemikalieanvändningen.
          </p>
          <p xml:id="i-LZKA57BLr4aZQgzAY4Z1eq">
            Detta bör ges regeringen tillkänna.
          </p>
        </div>
        <div xml:id="i-9U6vDucwmSWPaPigiW1Zo8" type="motSignatures">
          <list xml:id="i-FmBSUXNoSAmQXbgGrNqkiK">
            <item xml:id="i-Tbhp5z7TVVCB4iZMAwU7wr" who="i-SS4MgL3HhkwCjKYAxgBPkd">
              Karin Granbom Ellison (FP)
            </item>
            <item xml:id="i-frZECNVYWk3oaZRcfRcVz" who="i-D6V9ti7ETxin1WbJjDaShE">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
