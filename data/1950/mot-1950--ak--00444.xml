<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__444/mot_1950__ak__444-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 444.
          </p>
          <p>
            Nr 444,
          </p>
          <p>
            Av herr Utbult m. fl., i anledning av Kungl. Maj:ts proposition,
            nr 60, med förslag till lag om rätt till fiske m. m.
          </p>
          <p>
            I Kungl. Maj:ts proposition nr 60 med förslag till lag om rätt
            till fiske m. m. föreslås, att vid Skånes västra kust varje svensk
            undersåte må tillåtas att fiska i enskilt vatten med såväl fasta
            som rörliga redskap (8 12), medan vid Hallands samt Göteborgs
            och Bohus läns kuster svenska undersåtar föreslås få rätt att
            fiska endast med rörliga redskap ävensom med mindre ålryssja,
            ändå att den är att hänföra till fast redskap (8 13). För skilda
            delar av västkusten föreslås sålunda olika bestämmelser. Tidigare
            ha dessa varit enhetliga för hela denna kust. Sålunda heter det
            i 1774 års stadga för västkustfisket: »Var och en av Svea Rikes
            inbyggare skall utan avseende på stånd eller villkor, i bolag
            eller för enskild räkning uti öppna havet och vid de utom Öresund
            under Sveriges krona lydande skärgårdar, nu och evärdeliga tider
            äga obehindrad rättighet, att fiske av vad art det helst vara
            må, idka och driva.&gt; Denna föreskrift stod i överensstämmelse
            med de i Danmark—Norge liksom i hela Västeuropa tillämpade sedvanorna
            i sam- band med fiske. Yttranden från undersökningskommissioner
            och myndig- heter, t. ex. KB i Göteborgs och Bohus län 1835, kammarkollegium
            1836, högsta domstolen 1852, framhålla med skärpa samma åsikter
            som ortsbe- folkningen. Högsta domstolen anförde sålunda, att
            »allt fiske i skärgår- darna mellan Öresund och norska gränsen
            vore fritt för varje svensk man, och strandägaren hade icke ens
            inom sitt hemmans ostridiga rå och rör uteslutande rätt till något
            slags fiske». Under förarbetena till 1896 års fiskerilag gjorde
            medlemmar av 1894 års fiskelagskommitté undersökningar i orterna
            och funno då att dessa uppfatt- ningar om fiskerätten fortfarande
            tillämpades i Bohuslän och Halland. Mot slutet av lagkommitténs
            skrivelse framträder emellertid även en annan mening. En anmärkningsvärd
            brytning, såväl i stilen som innehållet, är påtaglig. Framställningen
            i senare delen av skrivelsen grumlas av motsägel- ser och oklara
            begrepp. Fiskelagskommittén talar här om »fast och rörlig redskap».
            Dessa begrepp hade tidigare icke förekommit i fiskeristadgorna
            eller fiskerättsdiskussionerna. De infördes för första gången
            av lagkommit- tén, som emellertid inte lämnade någon förklaring
            till vad den därmed menade. De ha heller inte tidigare brukats
            vare sig bland fiskets utövare eller hos författare, som beskrivit
            fiskeredskap eller underkastat dessa syste- matiserande klassifikation.
            Observeras bör att begreppet »fasta fisken» har en helt annan
            innebörd än »fasta redskap». De förra äro fixerade fiskeplat-
          </p>
          <pb facs="riksdagen-motions-pdf/data/1950/mot_1950__ak__444/mot_1950__ak__444-002.pdf"/>
          <p>
            Motioner i Andra kammaren, nr 444. 5
          </p>
          <p>
            ser, som varit föremål för särskild skattläggning och kameral
            bokföring sedan medeltiden. Såsom av Dufwas omfattande undersökningar
            framgår och sedan genom fiskerättskommitténs framställning ytterligare
            besannats, har det icke vare sig bland fiskare, strandägare, lotsar
            eller fiskeritjänste- män lyckats att erhålla någon klarhet om
            vad som kan menas med uttrycket »fasta redskap». Under sådana
            förhållanden är det heller inte klart, vad lagkommittén menat
            och åsyftat, när den skrev, att »det fiske, som bedrevs med fast
            redskap, ansåges förbehållet strandägaren». Oklart är även vad
            kommittén åsyftat med sitt tal om att strandäganderätten i Bohuslän
            i vid- sträcktare omfattning gjorts gällande för vissa värdefullare
            fiskslag såsom lax och ål. Av fiskeriintendentens årsberättelser
            framgår att fisken av detta slag här varit av föga betydelse.
            De kunna alltså inte ha givit upphov till någon annan sedvana
            än den fria fiskerättens, som tidigare i skrivelsen väl dokumenterats.
            1894 års fiskelagskommitté föreslog följande föreskrift: »Där
            å viss ort de fiskande av ålder oklandrat utövat fiske eller agntäkt
            vid annan strand annorledes än i denna lag är medgivet, vare de
            vid sådan rätt bibehållne&gt;. Häröver yttrade lagutskottet: »Det
            må visserligen anses önskvärt, att lag- stiftningen lämnar skydd
            åt en fiskarbefolkning, som för utövande av sin näring icke har
            någon rätt, allenast sed att lita sig till — och härutinnan torde
            förhållandena på rikets västkust vara förtjänta av synnerligt
            beak- tande — men att tillmäta de lokala sedvanorna i allmänhet
            en sådan vikt, som föreslagits, utan att något verkligt behov
            av dylik inskränkning i den enskildes strandäganderätt kan anses
            ådagalagt, är enligt utskottets tanke ej att tillråda». Lagutskottet
            förbisåg, att denna fiskarbefolkning tidigare haft laglig rätt
            att lita sig till, men genom 1852 års fiskeristadga blivit berö-
            vad denna till förmån för strandägare, och att det framlagda förslaget
            syf- tade till att återinsätta den i sådan rätt. De rättsregler,
            som i anslutning till tidigare lag och i överensstämmelse med
            kustbefolkningens näringsliv alltfort visats vara allmänt iakttagna
            och sålunda måste betraktas som landssed, betecknades av lagutskottet
            utan närmare motivering såsom lokal sedvana. Riksdagen följde
            lagutskottet. Den föreslagna bestämmelsen kom icke in i 1896 års
            lag om rätt till fiske. Däremot inflöt i dess 3 $ följande före-
            skrift: »Där vid öppna havsstranden och utom skären, samt i Göteborgs
            och Bohus samt Hallands län jämväl inomskärs, de fiskande av ålder
            oklandrat med rörlig redskap utövat fiske eller agntäkt vid annans
            strand, annorledes än i denna lag är medgivet, vare de vid sådan
            rätt bibehållne.» De otydliga uttrycken »fast» och »rörlig&gt; redskap
            ha sedan givit upphov till så många tvister och sådan otrygghet
            i fiskets utövande att de nu synas böra avlägsnas ur lagen. För
            sådant förtydligande tala flera skäl. Omkring hälften av alla
            yrkes- fiskare i vårt land höra hemma i Bohuslän och Halland.
            De allra flesta av
          </p>
          <pb facs="riksdagen-motions-pdf/data/1950/mot_1950__ak__444/mot_1950__ak__444-003.pdf"/>
          <p>
            6 Motioner i Andra kammaren, nr 444.
          </p>
          <p>
            dessa äro bosatta i tätt bebyggda fiskelägen, ofta av ansenlig
            storlek, och äga alltså icke egna stränder. Av det fåtal strandägare
            som idka fiske ha de flesta detta som huvudyrke och äro med de
            redskap och fångstmetoder, som här främst användas, beroende av
            att kunna röra sig fritt utefter långa sträckor av kusten och
            bedriva sin fångstverksamhet utanför andras strän- der än sina
            egna. De erfarenheter som vunnits från gångna tiders fiskeri-
            stadgar göra klart, att en ny fiskelag bör avfattas på ett sådant
            sätt att svårigheter inte omedelbart anmäla sig vid tolkningen
            av densamma. Här- till kommer att dylika oklarheter i föreskrifterna
            kunna komma att hindra utvecklingen på redskaps- och fångstteknikens
            område eller föra den in på banor, som kunna bli till skada för
            fiskerinäringen. I äldre tider, då de jordbrukande strandägarna
            i viss utsträckning voro beroende av fisket för sin försörjning,
            kunde tillbehörsrätten på sina håll sägas vara motiverad. På senaste
            tid ha vidsträckta strandområden i allt större utsträckning kommit
            att övergå i helt andra befolkningskategoriers ägo. Till betydande
            del gäller det här sådana, som äro förtrogna med den bofasta ortsbefolkningens
            förhållanden. Till följd härav ha ytterligare svå- righeter uppstått
            för fiskarbefolkningen i dess yrkesutövning. Utanför så- dana
            stränder har i tilltagande utsträckning utfärdats förbud mot fiske.
            I vissa fall ha fiskarna även förbjudits att vid stränderna förtöja
            sina båtar. Under sådana förhållanden framstår det nu framlagda
            förslaget om ut- vidgning av strandägarnas områden såsom i högsta
            grad otidsenligt. För- slaget säges taga sikte på förbättringar
            för fiskerinäringen. I själva verket innebär det att fiskets utövare
            berövas ytterligare stora delar av sina gamla fångstfält. Tvisterna
            på denna punkt ha sedan gammalt rört sig icke blott om tillbehörsrätten
            som sådan, utan därjämte också om gränsdragningen för strandfastigheterna.
            De äldre lagarnas uttryck »inomskärs» samt »180 meter utanför
            stadigt djup av 2 meter» ha i allmänhet underkänts. Den kungl.
            propositionen föreslår nu att gränsen mellan enskilt och allmänt
            fiskevatten skall gå 300 meter utanför stranden av fastland, ö
            eller holme av minst 100 meters längd. Där djupkurvan för 3 meter
            går längre ut skall gränsen flyttas ut till denna. Man måste här
            göra sig frågan: Hur blir det där stranden och djupet kunna växla
            från dag till dag, som exempelvis ofta sker på Hallandskusten?
            Det gamla uttrycket »inomskärs» har i propositionen ersatts med
            en före- skrift om 1) att allt vatten inom trehundra meter från
            fastlandet eller från ö eller holme av minst ett hundra meters
            längd ävensom, på de ställen där den stranden följande kurvan
            för högst tre meters djup går längre ut, allt vat- ten inom denna
            djupkurva skall vara enskilt; 2) att allt vatten, som saknar förbindelse
            med öppna havet av större bredd än en kilometer räknat från fastlandet
            eller från ö eller holme av minst ett hundra meters längd, skall
            vara enskilt dock med den inskränk-
          </p>
          <pb facs="riksdagen-motions-pdf/data/1950/mot_1950__ak__444/mot_1950__ak__444-004.pdf"/>
          <p>
            Motioner i Andra kammaren, nr 444. 4
          </p>
          <p>
            ningen att ej på grund härav skall till fastigheterna hänföras
            vatten vid ö eller holme vilken från fastlandet helt skiljes av
            vatten med sådan förbin- delse; samt 3) att allt vatten, som har
            sådan förbindelse med öppna havet som fram- går av punkt 1 och
            2, skall tillhöra fastigheterna.
          </p>
          <p>
            Härigenom tilläggas strandägarna allt vatten inomskärs, och fiskarkåren
            får fri fiskerätt endast ute i öppna havet. Nära nog hela Bohusläns
            och Hallands skärgårdar äro av sådan beskaffenhet att de föreslagna
            gräns- dragningarna inskränka fiskarnas nuvarande rättigheter.
            Mer än någonsin tidigare blir därför fiskarkåren för sitt uppehälle
            inom sina gamla fiske- platser beroende av undantagsbestämmelser,
            vilkas innebörd icke är klar. Av hela vårt lands fiskefångster
            hemföras i genomsnitt hälften eller mera av västkustens fiskare.
            Till större delen bedrives fisket numera ute till havs i Kattegatt,
            Skagerack, Nordsjön och fjärmare fiskevatten. Men avsevärda delar
            upphämtas också i fiskevattnen vid hemstränderna och skärgårdarna.
            Härtill kommer att hemmafisket har sin största betydelse ur utbildnings-,
            rekryterings- och socialvårdssynpunkter. Det utövas mestadels
            av personer, som av ålder eller sjuklighet inte orka med det hårda
            arbetet till havs, samt av pojkar, som göra sina första lärospån
            i yrket. Lagföreskrifter, som för- svåra dessa fiskares tillträde
            till strand- och skärgårdsvattnen, bli därför en allvarlig hämsko
            även för det egentliga havsfisket, vars utövare dessutom ha sina
            baser i land och därigenom även de bli beroende av fritt tillträde
            till stränderna och vattnen närmast dessa. Under perioder då storsillen
            går in i fjordarna utgör strand- och skär- gårdsfisket den viktigaste
            fiskegrenen. Dess fångster utgjorde exempelvis på 1880—90-talen
            omkring 80—90 Z av västkustfisket.
          </p>
          <p>
            Fiskare från hela kusten samlas då på de ställen, där sillen
            för tillfället går till, vilket är synnerligen växlande. Än uppenbarar
            den sig kring Fjäll- backaskären, än omkring Sotenäset, än i Göteborgs
            skärgård eller på andra ställen. Det har stått klart för departementschefen
            att strandägares anspråk på ensamrätt till strand- och skärgårdsvattnen
            samt fisket i dessa skulle omöj- liggöra ett ändamålsenligt utnyttjande
            av de stora naturtillgångar, som sill- stimmen utgöra. Här har
            därför ställts i utsikt en tidsbegränsad undan- tagslagstiftning
            under sillperioderna. Dessa äro emellertid av mycket olika längd
            och infalla synnerligen oregelbundet. Den av departementschefen
            antydda vägen är därför icke möjlig. Den skulle också leda till
            ännu osäk- rare fiskerättsförhållanden än hittills samt medföra
            regleringar av ersätt- ningsanspråk med kostnader av oöverskådlig
            storlek. I jämförelse med dessa torde de ersättningsanspråk som
            nu kunna resas därest allt fiske förklaras fritt längs hela västkusten
            bli betydligt överkom- ligare.
          </p>
          <pb facs="riksdagen-motions-pdf/data/1950/mot_1950__ak__444/mot_1950__ak__444-005.pdf"/>
          <p>
            8 Motioner i Andra kammaren, nr 444.
          </p>
          <p>
            Att ersättningar av statsmedel böra utgå, synes vara ofrånkomligt
            i de fall, där strandägaren kommer att göra förluster genom den
            helt fria fiske- rättens tillkomst. Ifrågavarande ersättningar
            torde kunna utgå som engångs- anslag eller slås ut på flera år.
            I proposition nr 60 s. 8—27 om rätt att nyttja annans strand m.
            m. Sägs bland annat: »Fiskande må, när det erfordras för fiskets
            utövande, beträda annans strand och nyttja den för tillfällig
            fastgöring eller uppdragning av redskap eller båt, om det kan
            ske utan förfång för den som innehar stran- den.&gt; Samma skall
            gälla även för annans vattenområde. Denna bestämmelse kommer kanske
            i ändå högre grad än en del andra oklara bestämmelser i lagförslaget
            att skapa tvister och rättegångar i en omfattning som knappast
            kan överblickas. Med den rörlighet som sillfisket kommer att få
            vid en kommande sill- period med förflyttning efter hela kusten,
            i många fall dag för dag och med utnyttjande av vikar, uddar,
            holmar och skär, kommer denna bestämmelse alt bliva ett av de
            värsta irritationsmomenten i fiskelagen. Ifrågavarande bestämmelse
            om ersättning till den som äger stranden bör dock frånsett tomt
            och plantering ej utgå i annat fall än där väsentligt för- fång
            för strandägaren åstadkommits. Det enda sättet att komma till
            klarhet och reda i fiskerättsförhållandena på västkusten synes
            därför vara att förklara allt fiske fritt från Öresund till norska
            gränsen samt giva de lokala myndigheterna, länsstyrelse och fiskeriintendent,
            bemyndigande att efter hörande av fiskarnas organisatio- ner samt
            andra berörda parter utfärda de ordningsföreskrifter, som kunna
            befinnas erforderliga. Ett steg i denna riktning har tagits i
            den kungl. propositionen genom förslaget om hummerfiskets frigivande.
            Önskvärt är att tidpunkten härför fastställes till början av nästkommande
            hummerfiskesäsong eller närmare bestämt den 1 oktober i år. Med
            hänvisning till det anförda få vi hemställa,
          </p>
          <p>
            att riksdagen måtte besluta, 1. att allt fiske från Öresund till
            norska gränsen göres fritt för varje svensk medborgare, 2. att
            827 om rätt att nyttja annan strand m. m. ändras i överensstämmelse
            med vad här ovan anförts, samt 3. att de föreslagna lagtexterna
            av vederbörande utskott utformas i överensstämmelse med de i motionen
            föreslagna ändringarna.
          </p>
          <p>
            Stockholm den 21 februari 1950.
          </p>
          <p>
            Birger Utbult. Bror Persson. Waldemar Svensson. Bertil v. Friesen.
            Brita Elmén. Carl S:son Schmidt.
          </p>
        </div>
      </div>
    </body>
  </text>
</TEI>
