<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__173/mot_1961__ak__173-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 173 år 1961
          </p>
          <p>
            Nr 173
          </p>
          <p>
            Av herr Carlsson i Tibro m. fl., om rätt till avdrag vid beskatt-
            ningen för gåvor till humanitära m. fl. ändamål.
          </p>
          <p>
            (Lika lydande med motion nr 144 i Första kammaren)
          </p>
          <p>
            Allmännyttiga strävanden kan av statsmakterna stödjas på i princip
            två olika vägar. Den ena innebär att man genom direkta anslag
            över budgeten ger ifrågavarande ändamål ett ekonomiskt stöd. Den
            andra vägen är att ge- nom skattelättnader på en indirekt väg
            ge de allmännyttiga ändamålen ett ekonomiskt stöd. Båda dessa
            vägar har kommit till användning i vårt land liksom i andra länder.
            Erfarenheten har visat — inte minst under senare år — att statliga
            och kommunala åtgärder inte på något sätt räcker till för att
            möta alla de pro- blem och behov som uppkommer i det moderna samhället,
            t. ex. i form av ungdomsbrottslighet, alkoholproblem och i fråga
            om olika insatser för att främja en sund utveckling och personlighetsdaning
            hos folket. Detta har lett till en tydlig tendens att satsa mer
            på det frivilliga arbetet. Ett exempel härpå är de ökade anslag
            som i samband med motbokens av- skaffande beviljades nykterhetsorganisationerna
            och andra sammanslut- ningar särskilt med avseende på stimulans
            åt deras ungdomsarbete. Men detta räcker inte. Utan ett starkt
            uppbåd av frivilliga arbetskrafter och inte minst frivilligt ekonomiskt
            stöd skulle det inte vara möjligt att dri- va detta arbete i den
            omfattning som nu sker. Det i hög grad allmännytti- ga arbete
            som bedrives av de kristna samfunden, nykterhetsorganisationer-
            na m. fl. skulle inte vara möjligt utan att bygga på de enskildas
            offervilja. Det är också uppenbarligen så att de ekonomiska insatserna
            spelar en roll för att stimulera det personliga engagemanget även
            från andra synpunkter. Från samhällets synpunkter är det givetvis
            en stor vinst med såväl detta personliga engagemang som med det
            ekonomiska stöd som hundratusentals människor i vårt land ger
            till allmännyttiga ändamål genom att avstå en del av inkomsten
            för syften som inte på något sätt ger dem själva några mate- riella
            förmåner. Även om samhällets stöd för sådana allmännyttiga ändamål
            i och för sig skulle kunna ökas, är det enligt vår uppfattning
            ingalunda givet att ett stats- bidragssystem principiellt sett
            skulle vara att föredra. I många fall är väl f.ö. denna väg knappast
            framkomlig redan av det skälet att åtskilliga all- männyttiga
            organisationer och sammanslutningar av principiella eller prak-
          </p>
          <pb facs="riksdagen-motions-pdf/data/1961/mot_1961__ak__173/mot_1961__ak__173-002.pdf"/>
          <p>
            Motioner i Andra kammaren, nr 173 år 1961 17
          </p>
          <p>
            tiska skäl anser sig böra avvisa direkta statsbidrag. Hållningen
            kan bl. a. dikteras av oro för att man efter hand skall bli bunden
            av statliga villkor på ett sätt som kunde komma i strid med tillgodoseende
            av de egentliga ar- betsuppgifterna. I andra fall sträcker sig
            verksamheten till punkter och om- råden som svårligen kan nås
            av en med nödvändighet schablonmässig stat- lig stödverksamhet.
            Vidare kan det vara fråga om snabbt uppkommande be- hov av allmännyttig
            verksamhet i olika former, vilka i praktiken icke kan tillgodoses
            på den långsamma väg den statliga finansförvaltningen kräver.
            Stöd och stimulans för allmännyttiga ändamål genom skatteeftergift
            är sålunda ofta otvivelaktigt från många synpunkter en smidigare
            och bättre väg än direkta bidrag över budget. Man bör nämligen
            inte bortse från den risk för nivellering, för stöd endast åt
            det politiskt-majoritetsmässigt acceptera- de och väletablerade
            som ligger i metoden med allmänna bidrag. Det sär- präglade och
            nya får sällan någon stimulans på den vägen. Det innebär över
            huvud taget enligt vår uppfattning en orimlig överskattning av
            den of- fentliga bidragspolitikens möjligheter om man tror att
            behovet av allmän- nyttig verksamhet skulle kunna tillgodoses
            enbart genom allmänna bidrag. Detta varken kan eller bör ske.
            Det är emellertid uppenbart att de medel som enskilda medborgare
            med stor regelbundenhet ställer till förfogande för de frivilliga
            samhällsgagnan- de ändamålen icke har någon skattekraft i den
            meningen att de står till för- fogande som inkomst för vederbörandes
            egen räkning. Att den enskilde icke kan undandra sig dem utan
            allvarliga återverkningar från samhällets synpunkter är helt klart.
            Bevillningsutskottet har tidigare ansett sig böra avvisa förslag
            om en vid- gad avdragsrätt för allmännyttiga ändamål. Dess centrala
            argument har va- rit dels att samhällets stöd åt allmännyttiga
            ändamål borde ske genom di- rekta statsanslag och inte genom eftergivande
            av skatt, dels att införande av avdragsrätt för vissa allmännyttiga
            ändamål skulle innebära ett avsteg från de principer som ligger
            till grund för vår skattelagstiftning. Härvid har ut- skottet
            sökt stöd i vissa uttalanden från 1950 års skattelagssakkunniga.
            Även om man skulle använda den utgångspunkt för bedömningen av
            frå- gan som bevillningsutskottets majoritet gjort till sin kommer
            man till re- sultatet att en avdragsrätt inte står i strid med
            de principer som tillämpas. Det är tvivelaktigt om de av de skattelagssakkunniga
            och därefter av bevill- ningsutskottet åberopade principerna har
            den innebörd och räckvidd man velat tillerkänna dem. Vad som kan
            sägas mera allmängiltigt är att vårt lands skatterätt utgår ifrån
            att all inkomst i princip skall upptagas till beskattning och
            att samma skatterätt samtidigt knäsatt rätt till vissa allmänna
            eller specifika avdrag vars motivering grundas på sociala eller
            eljest allmännyttiga ändamålshän- syn. Även inkomst- och förmögenhetsbeskattningen
            liksom arvs- och gåvo- beskattningen har utformats med tanke på
            önskvärdheten av att bereda
          </p>
          <p>
            ? Bihang till riksdagens protokoll 1961. 4 saml. Nr 165—173
          </p>
          <pb facs="riksdagen-motions-pdf/data/1961/mot_1961__ak__173/mot_1961__ak__173-003.pdf"/>
          <p>
            18 Motioner i Andra kammaren, nr 173 år 1961
          </p>
          <p>
            rum för olika former av skatteeftergift i fråga om ändamål som
            bedöms som allmännyttiga. Det är sålunda missvisande att göra
            gällande att hänsyn endast tas till utgifter för inkomsternas
            förvärvande samt till de nödvändigaste kostnader- na för livsuppehället
            vid bestämmande av de skattskyldigas beskattningsba- ra inkomster.
            Hänsyn tas sålunda därutöver regelbundet till vissa försäk- ringspremier,
            uppenbarligen därför att det ansetts vara även ett allmänt intresse
            att den enskilde medborgaren genom trygghetsskapande åtgärder
            drar försorg om sig och sin familj. Det extra avdrag som numera
            får göras i fråga om inkomst av kapital innebär likaledes en skattelindring
            avdrags- vägen vars motivering är grundad på bl. a. det allmänna
            intresset av att medborgarna sparar. Vidare kan erinras om att
            den för kulturändamål av- sedda delen av kyrkoskatten numera icke
            är obligatorisk, eftersom det är varje svensk medborgare obetaget
            att lämna svenska kyrkan och därmed befria sig från 40 procent
            av kyrkoskatten. Väljer han däremot att stå kvar i svenska kyrkan
            tillerkännes han avdragsrätt vid statsbeskattningen även för den
            sålunda frivilligt åtagna delen av kyrkoskatten. Denna avdragsrätt
            för ett frivilligt åtaget bidrag i form av kyrkoskatt gäller dock
            endast så- vitt bidraget avser svenska kyrkan. Avser det annat
            kyrko- eller trossam- fund t. ex. ett frikyrkosamfund eller en
            mosaisk församling förefinnes med nuvarande regler sålunda ingen
            avdragsrätt. Det torde vara överflödigt att beträffande arvs-
            och gåvoskatteförfatt- ningarna liksom förmögenhetsbeskattningen
            här närmare ingå på de in- slag av skattelindring för allmännyttigt
            ändamål som därinom återfinnes. Det bör emellertid dessutom i
            sammanhanget erinras om att under åren före och efter det andra
            världskriget medgavs rätt till avdrag vid beskatt- ningen för
            vissa gåvor, nämligen till luftvärnet och sjövärnskåren och till
            in- ternationellt hjälparbete för lindrande av nöd bland civilbefolkningen
            i krigshärjade länder. Klart är under alla omständigheter att
            skattelättnaden i olika former och för skiftande men i princip
            sett allmännyttiga ändamål förekommer sedan gammalt i svensk beskattningsrätt
            och att det knappast går att göra gällan- de att en vidgning av
            avdragsrätten på sätt som tidigare motionsvägen fö- reslagits
            och här ånyo skall upprepas skulle införa någon motsättning av
            principiell innebörd i skattelagarna som icke funnits förut. Skulle
            man verkligen på allvar vilja hävda att vår skattelagstiftning
            uppbäres av en princip av den innebörd som skattelagssakkunniga
            velat hävda, nödgas man i varje fall medge det berättigade uti
            att principen sedan länge i betydande omfattning fått vika till
            förmån för hänsyn av mera allmän karaktär. En motsatt uppfattning,
            av innebörd att skattelindring grundad på allmännytti- ga motiv
            skulle på ett icke godtagbart sätt strida mot svenska skatteprinci-
            per, måste logiskt leda till krav på att dessa bestående skattelättnader
            borde avskaffas.
          </p>
          <pb facs="riksdagen-motions-pdf/data/1961/mot_1961__ak__173/mot_1961__ak__173-004.pdf"/>
          <p>
            Motioner i Andra kammaren, nr 173 år 1961 19
          </p>
          <p>
            Med det anförda torde även vara klargjort att det icke kan anses
            vare sig i princip eller praxis föreligga någon godtagen regel
            att samhällets stöd åt allmännyttiga ändamål endast skall lämnas
            genom direkta statsanslag över budgeten. Tvärtom har sedan länge
            det indirekta stöd som en skatte- lindring innebär spelat en icke
            ringa roll. Det bör betonas att vårt förslag till avdragsrätt
            för gåvor till allmännytti- ga ändamål icke är avsett att få till
            resultat en lindring i beskattningen av den innebörden att den
            enskildes disponibla inkomst ökas i jämförelse med vad som skulle
            vara fallet utan sådan avdragsrätt. Skattelindringen avser det
            allmännyttiga ändamålets främjande. Däremot är vi övertygade om
            att avdragsrätten skulle få en icke oväsentlig stimulerande effekt
            på det fri- villiga givandet till allmännyttiga ändamål, vilket
            otvivelaktigt skulle inne- bära att vad som tillfaller de allmännyttiga
            ändamål beträffande vilka av- dragsrätt skulle införas vore inte
            endast mer pengar av dem som nu går till skatt utan också mer
            av de enskildas medel. Avdragsrätten skulle med and- ra ord utgöra
            en betydelsefull stimulans för gåvor till allmännyttiga ända-
            mål. Härtill kommer att vidgade möjligheter att stödja ekonomiskt
            utan tvivel skulle draga med sig ett fördjupat personligt engagemang
            från givar- nas sida, vilket från alla synpunkter borde hälsas
            med tillfredsställelse. I tidigare väckta motioner i denna fråga
            har framhållits att man i åt- skilliga andra länder infört avdragsrätt
            för bidrag till sådana ändamål om vilka här är fråga. Här må ånyo
            erinras om den lagstiftning som råder i detta sammanhang i USA,
            vars generositet i skattehänseende vad gäller gå- vor till allmännyttiga
            ändamål är mycket långtgående. Vi har vidare nämnt Kanadas, Storbritanniens
            och Västtysklands bestämmelser, vilka samtliga är uttryck för
            en klar insikt om behovet av det indirekta stöd och den sti- mulans
            som en skatteeftergift innebär. I Danmark är nu en nyligen stiftad
            lag i enahanda syfte i kraft sedan en tid tillbaka. Eftersom Danmarks
            exempel torde vara av ett speciellt intresse för vårt land är
            det motiverat att något mera utförligt uppehålla sig vid det-
            ta. Enligt den danska lagen utgör maximigränsen för godkänt avdrag
            1 000 kronor, men eftersom avdrag icke medges för de första 100
            kronorna upp- nås maximalt avdrag vid 1 100 kronor. Ett villkor
            för avdragsrätt är att var- je särskild gåva uppgår till minst
            50 kronor. Det tillkommer det danska skattedepartementet att avgöra
            vilka ändamål och sammanslutningar som skall komma i åtnjutande
            av sådan avdragsrätt. Veterligen har hittills 39 föreningar och
            stiftelser medgivits rätt mottaga gåvor som blir avdragsbe- rättigade
            enligt antydda regler. Flertalet är angivna i en notis i Nordisk
            Kontakt nr 8/1960, vilket ger en uppfattning av karaktären av
            de ändamål som gynnas av en avdragsrätt. Den i Nordisk Kontakt
            redovisade förteck- ningen är följande: Landsforeningerne af tuberkuloseramte,
            for kraeftens bekampelse, mod bornelammelse, til bekoempelse af
            dissemineret sclerose, til tuberkulosens
          </p>
          <pb facs="riksdagen-motions-pdf/data/1961/mot_1961__ak__173/mot_1961__ak__173-005.pdf"/>
          <p>
            20 Motioner i Andra kammaren, nr 173 år 1961
          </p>
          <p>
            bekzempelse, til gigtens hekzaempelse og for sukkersyge. Desuden
            Civilfor- svars-Forbundet, Danmarks Naturfredningsforening, Dansk
            Blindesamfund, Dansk Flygtningehjzelp, Dansk Reode Kors, Dansk
            Semandskirke i frem- mede Havne, Dansk Tunghoreforening, Dansk
            Ungdoms Feellesråd, Den danske Israelsmission, De samvirkende
            Menighedsplejer, Det danske Mis- sionsselskab, Det Grundtvigske
            Soldaterarbejde, De Unge Hjems Bevegelse 1 Danmark, Diakonhoejskolen
            i Århus, Diakonissehuset Sankt Lukas Stiftel- sen, Grenseforeningen,
            Julemerkekomitéen, Komitéen for opferelse af en ny kirke i Århus,
            Kristeligt Arbejde blandt Blinde, Kgbenhavns Universitet, Landsforeningen
            Dansk Arbejde, Landsorganisationen Red Barnet, Natio- nalmuseét,
            Norsk Understottelsesforening i Kobenhavn, Provinsborns Ferie-
            ophold i Kobenhavn, Svagfores Skolforening, Vanforefonden.
          </p>
          <p>
            Den höga uppskattning av det arbete som utföres av de många frivilliga
            organisationerna av humanitärt, kulturellt, religiöst, vetenskapligt
            eller el- jest allmännyttigt slag som tagit sig uttryck i lagstiftningen
            inom nämnda länder i syfte att genom skatteeftergift underlätta
            och stimulera deras ar- bete förefinnes även i vårt land. Av olika
            skäl har denna uppskattning än- nu icke tagit sig uttryck i tillnärmelsevis
            sådant stöd som med hänsyn till allmännyttan vore motiverat. Mot
            bakgrund härav vill vi ånyo framföra vårt krav på avdragsrätt
            för gåvor till allmännyttiga ändamål enligt i huvudsak följande
            riktlinjer. Avdragsrätten bör maximeras till viss del av den sammanräknade
            netto- inkomsten, förslagsvis 10 procent. I avvaktan på erfarenhet
            av reformens verkningar föreslår vi — liksom i tidigare motioner
            att ett högsta av- dragsgillt belopp på 1 000 kronor per år stadgas.
            För undvikande av att av- dragsrätten tas i anspråk för mycket
            små belopp föreslår vi att endast be- lopp över 50 kronor får
            komma i fråga liksom att den undre gränsen för avdragsrätten för
            de sammanlagda gåvorna under ett år sättes till 100 kro- nor.
            Endast kontanta gåvor medges avdragsrätt. Avdragsrätten skall
            vidare endast gälla gåva som lämnas av fysisk person.
          </p>
          <p>
            I fråga om kontrollen synes efter västtyskt mönster kunna stadgas,
            som villkor för avdragsrätten, att den skattskyldige med särskilt
            kvitto från mottagaren styrker sin rätt till avdrag. Genom att
            en sådan kvittens, som bör upptaga såväl bidragsgivarens som den
            mottagande organisationens namn och adress, bifogas självdeklarationen
            skapas en förhållandevis en- kel möjlighet för taxeringsnämnden
            att kontrollera uppgifternas riktighet. För underlättande av kontrollen
            kan det vara skäligt att de organisationer som mottar bidrag av
            detta slag åläggs att för egen räkning behålla kopior av utgivna
            kvittenser. Det torde få ankomma på riksskattenämnden att ef-
            ter av riksdagen angivna riktlinjer fastställda vilka organisationer
            och dy- lika som skall kunna komma i åtnjutande av avdragsberättigade
            gåvor.
          </p>
          <p>
            Med stöd av vad ovan anförts får vi hemställa,
          </p>
          <p>
            att riksdagen måtte i skrivelse till Kungl. Maj:t anhålla om
            förslag till höstriksdagen rörande rätt till avdrag vid
          </p>
          <pb facs="riksdagen-motions-pdf/data/1961/mot_1961__ak__173/mot_1961__ak__173-006.pdf"/>
          <p>
            Motioner i Andra kammaren, nr 173 år 1961 21
          </p>
          <p>
            taxering till statlig inkomstskatt av förslagsvis belopp upp
            till 10 procent av den sammanräknade nettoinkomsten, med ett högsta
            avdragsgillt belopp av förslagsvis 1000 kronor, om den skattskyldige
            skänkt beloppet till humanitära, kul- turella, religiösa, vetenskapliga
            eller eljest uppenbart all- männyttiga ändamål.
          </p>
          <p>
            Stockholm den 24 januari 1961
          </p>
          <p>
            Harry Carlsson
          </p>
          <p>
            Eric Nelander James I. A. Dickson Henning Carlsson Olof Hammar
            Axel Gustafsson Yngve Hamrin Einar Rimmerfors Daniel Wiklund Hans
            Wachtmeister
          </p>
          <p>
            i Stockholm
          </p>
          <p>
            Gustav Boija N. Stenberg Thorvald Källstad
          </p>
        </div>
      </div>
    </body>
  </text>
</TEI>
