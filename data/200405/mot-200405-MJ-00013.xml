<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_13/mot_200405_MJ_13-0001.pdf"/>
      <pb facs="riksdagen-motions-pdf/data/200405/mot_200405_MJ_13/mot_200405_MJ_13-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ13 pnr: fp1176
          </p>
          <p>
            Motion till riksdagen 2004/05:MJ13
          </p>
          <p>
            av Marie Wahlgren m.fl. (fp) med anledning av skr. 2004/05:73
          </p>
          <p>
            Husdjursgenetiska resurser
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att skyddet av husdjursgenetiska resurser läggs
            in i det 16:e miljömålet. 2. Riksdagen tillkännager för regeringen
            som sin mening vad i motionen anförs om samarbete mellan myndigheter
            och gränsöverskridning vad avser domesticerade och vilda djur.
            3. Riksdagen tillkännager för regeringen som sin mening vad i
            motionen anförs om innehållet i regeringens uppdrag till Jordbruksverket
            avseende husdjursgenetiska resurser. 4. Riksdagen tillkännager
            för regeringen som sin mening vad i motionen anförs om en tidsbegränsning
            för arbetet i de föreslagna tvärsektoriella
          </p>
          <p>
            samarbetsgrupperna.
          </p>
          <p>
            Motivering
          </p>
          <p>
            Denna skrivelse berör en viktig del av ansvaret att bevara den
            biologiska mångfalden, nämligen bevarandet av unika husdjursarter.
            Avelsarbetet har i alla tider varit en viktig del av framför allt
            jordbrukets utveckling, men också för andra husdjur som häst,
            hund och katt har aveln påverkat rasernas utveckling. Detta har
            lett fram till en biologisk mångfald inom de domesticerade djuren
            men vi ser nu en utveckling där förändringar bland annat inom
            jordbruket hotar äldre inhemska raser. En hotad inhemsk ras avser
            dels raser med under 500 enskilda djur, dels inhemska raser med
            över 500 djur men där av någon anledning den långsiktiga överlevnaden
            av rasen trots detta är hotad. Hotade inhemska raser i Sverige
            är listade nedan.
          </p>
          <pb facs="riksdagen-motions-pdf/data/200405/mot_200405_MJ_13/mot_200405_MJ_13-0002.pdf"/>
          <p>
            2004/05:MJ13
          </p>
          <p>
            Svenska raser på EU:s lista | Nationellt bevarande (ej berättigade
            (berättigade till EU-stöd) till EU-stöd) Fjällko Ardenner Rödkulla
            Nordsvensk häst Allmogeko Russ Gutefår Allmogehöns Ryafår Svensk
            dvärghöna Finullfår Öländsk dvärghöna Allmogefår Ölandsgås Lantrasget
            Skånegås Allmogeget Svensk gul anka Linderödssvin Svensk blå anka
            Blekingeanka Svensk myskanka Gotlandskanin I den strategi för
            biologisk mångfald som antogs av riksdagen 1995 slås fast
          </p>
          <p>
            att Sverige skall ta ansvar för i landet befintliga växt- och
            djurgenetiska resurser i enlighet med konventionen om biologisk
            mångfald. Förutom det moraliska ansvaret att bevara biologisk
            mångfald för framtiden finns det när det gäller jordbrukets djur
            särskilda skäl att bevara hotade arter. Dels för att kunna fortsätta
            att utveckla avelsarbetet, vid flera tillfällen har egenskaper
            hos olika äldre nationella raser visat sig vara intressanta i
            det pågående avelsarbetet. Dels för att motverka effekterna av
            okända oönskade egenskaper hos de i jordbruket dominerande raserna,
            t.ex. känslighet för nya infektioner, vilket i vissa fall kan
            motverkas om en större biologisk mångfald finns inom arten. Regeringen
            föreslår i denna skrivelse bland annat att bevarandet av de hus-
            djursgenetiska resurserna inte skall ingå i ett sextonde miljökvalitetsmål
            rörande den biologiska mångfalden utan i delmålet ett rikt odlingslandskap.
            Till skillnad från regeringen delar Folkpartiet Jordbruksverkets
            bedömning att det är rimligt att delmål om de husdjursgenetiska
            resurserna ingår i ett 16:e miljömål och inte i delmålet Ett rikt
            odlingslandskap. Vi ser att här kan det komma fram flera frågeställningar
            som kan vara av övergripande karaktär och som också kan ha gemensamma
            problemställningar vad avser andra hotade arter. Detta gäller
            t.ex. strategier för biobanker. Vi anser att det är viktigt att
            det inte blir en allt för ensidig uppdelning av synen på bevarande
            av hotade arter mellan domesticerade och vilda arter. Även om
            villkoren för domesticerade och vilda arter skiljer sig bör man
            hitta samverkansformer
          </p>
          <pb facs="riksdagen-motions-pdf/data/200405/mot_200405_MJ_13/mot_200405_MJ_13-0003.pdf"/>
          <p>
            mellan Naturvårdsverket och Jordbruksverket på området. Det kan
            också vara så att åtgärder som gynnar bevarandet av hotade husdjursraser
            också skyddar annan biologisk mångfald. Det bör t.ex. vara väsentligt
            att Centrum för biologisk mångfald arbetar med biologisk mångfald
            vad avser domesticerade och vilda djur. Enligt skrivelsen avser
            regeringen att ge Jordbruksverket i uppdrag att med avseende på
            husdjursgenetiska resurser - i ett första steg ta fram en plan
            på hur arbetet med ett underlag för bedömning av mål, delmål eller
            medel skall läggas upp inför den fördjupade utvärderingen och
            - — i ett andra steg lägga fram en underlagsrapport i syfte att
            möjliggöra en bedömning av mål, delmål och medel i den fördjupade
            utvärderingen.
          </p>
          <p>
            Folkpartiet anser att detta skall inkludera strategier för hur
            bevarandet av djur som inte ingår i den lista på djur som erhåller
            stöd via EU kan bevaras. Vi anser att man här inte bara kan fokusera
            på Jordbruksverkets resurser utan bör se över om det finns möjligheter
            att använda även andra resurser inom området biologisk mångfald.
            Vi tar också för givet att man inkluderar de intentioner som kom
            i uttryck i skrivelsen ”Handlingsplan för åtgärder inom hästsektorn”
            i vilken det sades: ”I samband med utarbetande av ett nationellt
            program för förvaltning av husdjursgenetiska resurser är det lämpligt
            att även ta ställning till eventuella åtgärder för bevarande av
            hotade hästraser.” Det är också viktigt att se hur man kan stödja
            hela miljöer och samband som ökar möjligheten att bevara hotade
            husdjursraser. Det kan t.ex. innebära att man kombinerar miljöstöd
            för betande på ängsmark med krav på att betet skall ske med hotade
            arter. Regeringen föreslår ett antal tvärsektoriella samarbetsgrupper
            inom området. Folkpartiet har en förståelse för behovet av denna
            typ av samverkan, samtidigt kan vi känna en viss oro för att ett
            alltför frekvent tillsättande av olika grupper leder till att
            mycket resurser knyts upp i ett administrerande av frågeställningar
            istället för i faktiska åtgärder. Vi ser därför att dessa grupper
            tillsätts endast för en bestämd tid och att man sedan endast om
            behovet fortfarande är tydligt påkallat förlänger deras verksamhet.
            Regeringen bör kunna avgöra vilket det lämpliga tidsintervallet
            är för gruppernas agerande.
          </p>
          <p>
            Stockholm den 31 januari 2005 Marie Wahlgren (fp)
          </p>
          <p>
            Lennart Fremling (fp) Sverker Thorén (fp) Anita Brodén (fp) Gunnar
            Nordmark (fp)
          </p>
          <p>
            Heli Berg (fp)
          </p>
          <p>
            2004/05:MJ13
          </p>
        </div>
      </div>
    </body>
  </text>
</TEI>
