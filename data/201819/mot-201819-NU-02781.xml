<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02781">
  <teiHeader>
    <fileDesc>
      <titleStmt>
        <title>Regional tillväxt</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2781 av Lars Hjälmered m.fl. (M)</title>
          <idno type="rdwebb">H6022781</idno>
          <rs type="number">2781</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022781/text</ref>
          <ref type="dokument_url_html">http://data.riksdagen.se/dokument/H6022781</ref>
          <ref type="dokumentstatus_url_xml">http://data.riksdagen.se/dokumentstatus/H6022781</ref>
          <ref type="docx">http://data.riksdagen.se/fil/155243FF-9984-47B4-B38C-98AF16F13396</ref>
          <ref type="pdf">http://data.riksdagen.se/fil/2403D93B-B78E-4422-9EB3-3F86262CBD15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5sQf8wA27pVo43qpEZ2jUa</idno>
            <name>David Josefsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mgv5ei5FQip3VEJuMK7dEr" type="signed"/>
        <correspContext corresp="i-Mgv5ei5FQip3VEJuMK7dEr">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-5sQf8wA27pVo43qpEZ2jUa"/>
        </correspContext>
        <correspAction xml:id="i-CQeZWrcsL8AA7bfENbFCu3" type="submitted">
          <date when="2018-11-30"/>
          <time when="14:04:15"/>
        </correspAction>
        <correspAction xml:id="i-TSmSkGf5Q4hD5XCx7e2Mtm" type="reviewed">
          <date when="2018-11-30"/>
          <time when="15:15:18"/>
        </correspAction>
        <correspAction xml:id="i-FQKNtr9LYTscdNhiQnHw5S" type="referred">
          <date when="2018-12-05"/>
        </correspAction>
        <correspAction xml:id="i-XyE4UKHg9ncVUBayVFfe2" type="assigned">
          <date when="2019-08-28"/>
          <time when="08:54:54"/>
        </correspAction>
        <correspContext corresp="i-XyE4UKHg9ncVUBayVFfe2">
          <ref type="assignedTo">Näringsutskottet</ref>
        </correspContext>
        <correspAction xml:id="i-AfYxYU6bnJGRQT5D67VnWR" type="behandlas_i"/>
        <correspContext corresp="i-AfYxYU6bnJGRQT5D67VnWR">
          <ref type="uppgift">2018/19:NU8</ref>
          <ref type="ref_dok_id">H601NU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU8</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NDm5LGbgipEgD3VU9XZ5dx" type="motHeader">
        <div xml:id="i-6Rt2X21JVpa1zmbL6EjCxy" type="motTitle">
          Motion till riksdagen 2018/19:2781 av Lars Hjälmered m.fl. (M)
          Regional tillväxt
        </div>
      </div>
      <div xml:id="i-r8nNdKk2GNeudqz8SALPi" type="motBody">
        <div xml:id="i-LmDFWmKmZemEtCTGe2mKPk" type="motProposal" subtype="förslag">
          <head xml:id="i-PYhv76XDTMWxUTVWcCgbXY">
            Förslag till riksdagsbeslut
          </head>
          <list xml:id="i-N6NSzfFiSySATCjRv5qcar" style="ol">
            <item xml:id="i-63QF9x6uAdsVgQXBF73gfn">
              Riksdagen ställer sig bakom det som anförs i motionen om att
              de olika företags­stöden bör renodlas och förtydligas och tillkännager
              detta för regeringen.
            </item>
            <item xml:id="i-HrZvdintHn2ZjraEutrh6N">
              Riksdagen ställer sig bakom det som anförs i motionen om att
              företagsstödgivande myndigheter bör formulera mål för sina program
              som är tydligt definierade, avgränsade och uppföljningsbara och
              tillkännager detta för regeringen.
            </item>
            <item xml:id="i-Y58g4G3HJ4NMAnTL6Acjt5">
              Riksdagen ställer sig bakom det som anförs i motionen om att
              göra det enklare för lanthandlare att bli ombud för statliga bolag
              och tillkännager detta för regeringen.
            </item>
            <item xml:id="i-2znMc6sQqzQUY1MDVbTZb5">
              Riksdagen ställer sig bakom det som anförs i motionen om att
              tillsätta en utredning med ett särskilt regelförenklingsuppdrag
              för att skapa bättre förutsättningar för människor och företag
              att leva och verka på landsbygden och tillkännager detta för regeringen.
            </item>
          </list>
        </div>
        <div xml:id="i-UM5nfpTxvS4ubi1GmVfQGC" type="motContent">
          <head xml:id="i-QRh6fq2naNb8BxQW4ZgUmx" type="h1">
            Motivering
          </head>
          <p xml:id="i-2kjSDVrbWYPw9sKQEUVVbc">
            Sverige är ett fantastiskt land att leva och verka i. Moderaternas
            utgångspunkt är att hela Sverige ska leva och att människor måste
            kunna bo och verka i hela landet. Sveriges utvecklingskraft, tillväxtpotential
            och sysselsättningsmöjligheter ska tas till vara, och människor
            och företag ska ges möjligheter att växa och utvecklas. Hand i
            hand med denna inställning vill Moderaterna bygga vidare på och
            värna arbetslinjen och företagande för att möjliggöra en enklare
            och lönsammare vardag för människor som bor och arbetar på landsbygden.
          </p>
          <head xml:id="i-G4tNs7US3jixwFyo1YLdVH" type="h2">
            Tillgång till kommersiell och offentlig service
          </head>
          <p xml:id="i-FT8rhgxTdBcfmdMi9R3G9D">
            Runt om i vårt avlånga land finns en stor inneboende potential.
            För att den ska kunna tillvaratas i alla delar behöver fler möjligheter
            öppnas upp för att leva och verka i hela landet. Tillgång till
            en fungerande grundläggande service på rimligt avstånd är en förutsättning
            för att människor ska vilja bo och för att företag ska kunna verka.
            Detta gäller såväl myndigheter som kommunal och kommersiell service.
            I glesbygd har framförallt servicelösningar som bygger på lokala
            förutsättningar och samverkan med företagare och civilsamhället
            möjlighet att bli långsiktiga och bärkraftiga.
          </p>
          <p xml:id="i-PiBCggU51xdmWMTFk9Cjoo">
            Tillgång till bra mobiltelefoni och goda uppkopplingsmöjligheter
            blir allt viktigare i en digitaliserad värld. Sverige behöver
            bra mobila och digitala kommunikationer med god geografisk täckning
            och som har en tillräcklig kapacitet när allt fler vill använda
            mobil och digital teknik. Ibland kan långa avstånd till grundläggande
            service över­bryggas genom digitala lösningar. Alliansregeringen
            genomförde en lång rad åtgärder för att förbättra mobiltäckningen,
            som reformerad lagstiftning, förbättrad information och starkare
            konsumentlagstiftning.
          </p>
          <p xml:id="i-V4tBxZDNuyGDAs5FxNCnUh">
            Saknas det förskolor och skolor, dagligvaruhandel, drivmedelsstationer,
            post- och apoteksservice med mera är det svårt för landsbygden
            att locka till sig nya medborgare och inte minst att driva företag.
            Ny teknik med drönare öppnar upp möjligheter för modernare och
            förbättrad service på landsbygden, exempelvis gällande post- och
            paketleverans. Redan 2015 började posten i Finland på försök dela
            ut paket via drönare. Digitaliseringen skapar möjligheter för
            såväl stad som landsbygd som idag kan vara svåra att överblicka.
            Att människor bereds möjligheter att utveckla sig själva och sin
            omgivning är viktiga hörnstenar för all god samhällsutveckling.
          </p>
          <head xml:id="i-G5jNcRz5cRmkyRWkkdbsQS" type="h2">
            Stöd för bibehållen service på landsbygden
          </head>
          <p xml:id="i-4Z4a4523PFSWWqtDB7s27k">
            Våren 2013 genomförde organisationen Hela Sverige ska leva en
            undersökning där man frågade lanthandlare runt om i Sverige hur
            de såg på framtiden för sin verksamhet. 4 av 10 svarade att det
            är tveksamt om deras rörelse kommer finnas kvar inom fem år. Lanthandlarna
            har även kritiserat att ersättningen är allt för låg, varpå riksdagen
            har avsatt 35 miljoner kronor per år mellan 2016–2019 till stöd
            för bibehållen service på landsbygden. Denna satsning ska noggrant
            följas upp och utvärderas, samtidigt som det är viktigt att den
            ersättning och det stöd som betalas ut även ligger i paritet med
            handlarnas faktiska intäkter och att det finns möjlighet att skala
            ned ersättningen i takt med att intäkterna stiger.
          </p>
          <head xml:id="i-G5Ck8ZmuPnj4n2PrgVKU5s" type="h2">
            Företagande i hela landet
          </head>
          <p xml:id="i-T14CDPvA9vNhj8keB7Q4FM">
            Sveriges befolkning ökar och många delar av landet upplever en
            positiv befolknings­tillväxt och en ökad attraktionskraft. Samtidigt
            finns det betydande utmaningar, med stora regionala skillnader.
            Stagnationen i vissa orter leder till neddragningar i ordinarie
            verksamheter som vård, skola och omsorg men även till att människor
            känner en bristande framtidstro. Det här är en oroande utveckling.
            Moderaterna har målmedvetet arbetat för att förbättra företagsklimatet,
            inte minst för företag i glesbygd. Dessutom har varje kommun och
            region ett ansvar att genomföra nödvändiga insatser för ett förbättrat
            näringslivsklimat. De generella insatserna på nationell nivå för
            jobb, utbildning och för ett förbättrat företagsklimat behöver
            kombineras med regionala tillväxtinsatser.
          </p>
          <head xml:id="i-V7TTzRFy3yApeY7DPb76Bi" type="h2">
            Effektiva transporter för tillväxt i hela landet
          </head>
          <p xml:id="i-qN9tfKRquF3fyfkYUGigv">
            Effektiva transporter är liksom kapital viktigt för att stärka
            företagens konkurrenskraft och tillväxt i hela Sverige. Fungerande
            transporter är centralt för att företag ska kunna leverera varor
            till kunder och leverantörer. Den aviserade kilometerskatten som
            regeringen har föreslagit kommer slå hårt mot Sveriges företag.
            Det är en skatt på avstånd, inte utsläpp. Men det är utsläppen
            från transporter som påverkar miljö och klimat, inte avståndet.
            Transporter med lastbil är många gånger en förutsättning för att
            företag i allmänhet och industrin i synnerhet ska kunna verka
            och utvecklas i hela Sverige. För många svenska företag kan långa
            transporter lätt bli en konkurrensnackdel. Exempelvis jordbruks-
            och skogsprodukter har heller inga andra alternativ än lastbils­transporter.
          </p>
          <p xml:id="i-ERiLnTfixcohUT6ivDcp4W">
            Fler förslag från regeringens sida, såsom flygskatten, får negativa
            konsekvenser på landsbygden. Skatten innebär att flyglinjer i
            större utsträckning blir olönsamma och resultatet är att de läggs
            ned, något som drabbar såväl besöksnäring som arbetsmarknad samt
            att skatten inte kommer generera mindre CO2-utsläpp. Det är därför
            viktigt att transportsatsningar samordnas och att dialog och samsyn
            finns mellan primärkommun, regionkommun och stat gemensamt vid
            samhälleliga investeringar i transportinfra­struktur.
          </p>
          <head xml:id="i-YaeMFwQWFAdW6cXSTwLVeS" type="h2">
            Ett mer flexibelt strandskydd
          </head>
          <p xml:id="i-VAQYTkrFkmAkTse8tvGegH">
            Sveriges landsbygder måste få möjlighet att utvecklas för att
            hela Sverige ska leva. Ett sätt att möjliggöra för landsbygderna
            att växa av egen kraft är genom att öka möjlig­heten att bygga
            i attraktiva strandnära lägen. I regeringens direktiv till den
            parlamen­tariska landsbygdskommittén stod uttryckligen att strandskyddet
            inte fick beröras. Kommittén konstaterade dock att strandskyddsregelverken
            var ett problem för landsbygdens utveckling, och lade ändå ett
            förslag om att säkerställa ett fungerande strandskyddsregelverk.
            Trots kommitténs förslag har regeringen fortsatt ducka i frågan,
            och gör inte ens en bedömning kring strandskyddet i sin proposition.
          </p>
          <p xml:id="i-BAjt3KkrEK5exXcJdmHwtE">
            Det är dags att regeringen tar strandskyddsproblematiken på allvar.
            I Sverige finns hela 38 600 mil kust och stränder, och vi är övertygade
            om att det går att forma ett mer flexibelt, decentraliserat och
            ändamålsenligt strandskydd med ökade möjligheter att bygga i attraktiva
            lägen. Vi vill därför att strandskyddet förändras och görs mer
            flexibelt för att underlätta byggande i strandnära lägen och därmed
            förbättra förutsättningarna för boende, jordbruksnäringarnas utveckling,
            verksamheter i skärgården samt för annan näringsverksamhet. Riksdagen
            gav genom ett tillkännagivande i mars 2017 regeringen i uppdrag
            att ta ytterligare steg för att reformera strandskyddslagstiftningen.
            Regeringen bör därför skyndsamt återkomma till riksdagen med förslag
            på förändringar i strand­skyddet.
          </p>
          <head xml:id="i-But8S2QxCQ1x4oLiJoJLzL" type="h2">
            Värna självbestämmandet över skogen
          </head>
          <p xml:id="i-GdcBnExMHqmV6cfecbTsiR">
            EU har ingen gemensam skogspolitik. Ansvaret för skogspolitiken
            ligger istället hos de enskilda medlemsstaterna. När Sverige,
            Finland och Österrike gick med i EU 1995 fördubblades unionens
            samlade skogsareal, vilket föranledde inrättandet av en gemensam
            skogsbruksstrategi som antogs av EU 1998. Strategin var tänkt
            att fungera som ett ramverk för skogsrelaterade åtgärder på EU-nivå
            och strävade efter bättre samordning av politikområden när det
            gäller frågor som rör skog och skogsbruk.
          </p>
          <p xml:id="i-AAhTtehhLS49DqGyjvLiJv">
            Skogsbruksstrategin betonade skogarnas multifunktionella roll
            för samhällets utveckling och vikten av hållbart skogsbruk. Det
            är positivt att ett redskap för att samordna EU-politik för att
            ta tillvara på skogens bidrag till ett hållbart samhälle och dess
            potential för jobb och tillväxt tas fram. Dock måste ett sådant
            tydligt avgränsas för att undvika att EU får inflytande över detaljer
            i den svenska skogspolitiken. Förutsätt­ningarna för skogen är
            inte likadana i Sverige som i andra länder i EU. Redan idag påverkas
            svensk skogspolitik av en lång rad direktiv och förordningar som
            påverkar skogsbruket, till exempel timmerförordningen. En stor
            risk med för stort inflytande från EU i den svenska skogspolitiken
            är att onödiga administrativa och byråkratiska hinder tillkommer.
            Den svenska linjen måste vara att värna självbestämmandet över
            skogen, en av våra viktigaste resurser. Regeringen måste därför
            slå vakt om och säkra vår rätt att i Sverige bestämma över den
            svenska skogen.
          </p>
          <head xml:id="i-U2uPxMXWT4SEBjQ9EwkGoZ" type="h2">
            Effektiva myndigheter
          </head>
          <p xml:id="i-5h86tmQD15m5GF3bqi2a9o">
            Den regionala tillväxten hämmas av långa handläggningstider på
            myndigheter. Vi vill därför se att man ställer krav på myndigheter
            om en tydlig tidsgräns för handläggnings­tider. I dagsläget finns
            en problematik med exempelvis att långa handläggningstider vid
            myndigheter som delar ut projektmedel inte samspelar med den verklighet
            som verksamheter har att hantera i sina årsbudgetar. Därmed finns
            det en risk för att projekt och utveckling går om intet och att
            regional utveckling faller på byråkrati. Det är viktigt att myndigheterna
            inte enbart blir kontrollinstanser utan även pådrivare för utveckling.
            Därför vill vi underlätta för uppgiftslämning till myndigheter
            genom en den så kallade ”en dörr in”. Vilket betyder en plattform
            där företag lämnar sina uppgifter en gång och dessa blir slussade
            till rätt myndighet, på sådant vis kan vi minska byråkrati och
            förenkla för dem som gör Sverige levande.
          </p>
          <p xml:id="i-AoJVkf5wu1Ku37YNJcuSM5">
            Moderaterna vill vidare se en utveckling av teknik och innovation
            för den regionala tillväxten där så småningom innovationshubbar
            skapas. Detta kräver en förändring i attityd och tankesätt när
            man exempelvis utlyser projekt. Sverige har en möjlighet att kunna
            bli ledande på innovation och regional tillväxt med ett förändrat
            tankesätt vid efterfrågan för projektmedel. På sådant vis kan
            vi nå framgångar såväl nationellt som internationellt och kunna
            konkurrera på en global marknad.
          </p>
          <head xml:id="i-NG8Ft2SG7GBgPyzaC6CwZ2" type="h2">
            Regionalpolitik på EU-nivå
          </head>
          <p xml:id="i-ECvKx2dvARd16Yu6WVhfR5">
            På EU-nivå bör Sverige verka för att regelverk blir så tydligt
            som möjligt kopplade till att vara en start på verksamheter som
            ska bära sig själva. Det är också viktigt att de programunderlag
            som ska användas nationellt blir så användarvänliga som möjligt
            och bygger på mål och mätbarhet.
          </p>
          <p xml:id="i-GjUZCRoiwUcqkrQKfpe5Gu">
            På nationell nivå ska vi verka för att skapa programstrukturer
            som genererar bärkraftiga verksamheter lokalt och regionalt som
            går i takt med tiden. Det är viktigt att svenska folkets skattepengar
            får så stor utväxling som möjligt utifrån väl underbyggda analyser,
            bra genomföranden samt uppföljning och utvärdering så de blir
            så hållbara och lång­siktigt bärkraftiga av sig själva som möjligt.
            Utöver EU-finansierad regionalpolitik bör såväl Almis verksamhet
            som Tillväxtverkets tilldelade medel och Leaderprojektet som Jordbruksverket
            tilldelar medel effektutvärderas och följas upp för att tillgodose
            att samhället får bästa möjliga utväxling för skattepengarna.
          </p>
          <p xml:id="i-JG8kLXrLZ5kumPiTrw39Ys">
            Då det också finns en mängd andra företagsstöd, exempelvis lånegarantier
            samt stöd till forskning och utveckling som behöver granskas.
            Det har under flera års tid påvisats brister i systemet för företagsstöden.
            Samordningen är svag, stöden är uppdelade på många myndigheter
            som ofta arbetar mot samma målgrupper och målet med stöden är
            ofta oklara. För att stöden ska vara motiverade krävs också att
            det går att bedöma effekterna av dem bättre än i dag. Riksdagen
            har i april 2018 gjort ett tillkännagivande om att regeringen
            bör tydliggöra att oberoende effektutvärderingar av statliga stöd
            till innovation och företagande bör vara normen för stödgivande
            myndigheter. Regeringen bör därför återkomma till riksdagen om
            hur detta ska ske.
          </p>
          <p xml:id="i-3EzfAT5DJGkdWSjXFZt3dk">
            De olika företagsstöden bör därför renodlas, förtydligas och
            utvärderas. Stöden ska utvärderas utifrån samhällsnytta och stöd
            som inte bidrar till samhällsnytta ska avvecklas. Stödgivande
            myndigheter bör därför formulera mål för sina program som är tydligt
            definierade, avgränsade och uppföljningsbara. De bör vidare planera
            utvärder­ingar av program redan i samband med planerna för programmen.
            Tillväxtanalys bör göras till utvärderingsmyndighet. Eftersom
            resurserna ska användas effektivt bör stödens effekt även prövas
            mot den beräknade effekten av andra åtgärder med motsvarande syfte
            såsom sänkta ägarskatter och sänkt bolagsskatt.
          </p>
          <head xml:id="i-94wo3NWhpmmhjyNaTSxBjE" type="h2">
            Öppna upp för gårdsförsäljning
          </head>
          <p xml:id="i-4JkCYhGsgZC1kUmT6haRq3">
            Allt fler mikrobryggerier, musterier, vinodlingar och destillerier
            etableras i Sverige. Det är en utveckling som bör tas tillvara,
            eftersom den bidrar till en levande landsbygd med fler jobb i
            tillverkningen och god potential till fler jobb i besöksnäringen.
            Ett stort problem för de företag som tillverkar alkoholhaltiga
            drycker är att det idag inte är tillåtet att sälja de egna produkterna
            på gården, beroende på alkoholmonopolet. Moderaterna anser att
            de svenska mikrobryggerierna, vinodlarna och andra producenter
            av alkohol­haltiga drycker ska få motsvarande möjligheter till
            försäljning vid produktionsstället som finns i övriga EU.
          </p>
          <p xml:id="i-BuNKFMWJWogf8Z9jZuTb3E">
            Argumenten emot gårdsförsäljning brukar handla om oro för att
            Systembolagets detaljhandelsmonopol i så fall skulle hotas. Eftersom
            Finland sedan länge har både detaljhandelsmonopol och gårdsförsäljning
            menar vi att det är en invändning som saknar relevans. Vi anser
            därför att gårdsförsäljning av alkoholhaltiga drycker ska tillåtas.
            Det finns olika sätt att genomföra detta. Ett alternativ kan vara
            att kopiera det finska regelverket, medan ett annat alternativ
            kan vara att låta alkoholproducenterna agera som ombud för Systembolaget
            med rätt att lagerhålla sina egna produkter. Den andra maj i år
            tog riksdagen ett beslut om ett tillkännagivande om att regeringen
            ska verka för en ny alkohollagstiftning som innebär att Systembolagets
            monopol kan värnas samtidigt som det blir möjligt att bedriva
            gårdsförsäljning i Sverige. Det finns ingen anledning för regeringen
            att dra riksdagens tillkännagivande i långbänk utan det är nu
            dags att direkt se över möjligheterna och förutsättningarna för
            att möjliggöra gårdsförsäljning av alkohol i Sverige.
          </p>
          <head xml:id="i-3p7MuoNLDoSnUztNUYEdMo" type="h2">
            Förenkla för lanthandlare att bli ombud för statliga bolag
          </head>
          <p xml:id="i-JJTqHdXALsn8tUB5J86Q6Y">
            De dagligvarubutiker som drivs i glest befolkade delar av landet
            fyller en viktig funktion. Samtidigt är det svårt att få en dagligvarubutik
            på landsbygden att klara sig ekonomiskt. Möjligheten att erbjuda
            flera typer av service är därför viktig för handlarna, både för
            att kunna locka fler kunder och för att verksamheten ska bli mindre
            sårbar. Det kan exempelvis handla om att vara ombud för post,
            paketförmedling, apotek, spel och systembolag.
          </p>
          <p xml:id="i-BSbExr3a5YpVb3mownh4m">
            Statliga bolag såsom Apoteket, Systembolaget, Svenska spel och
            Postnord bör därför få tydliga uppdrag att genomlysa sina villkor
            för att identifiera och ändra villkor som i onödan gör det svårt
            för lanthandlare och andra verksamheter i glest befolkade delar
            av landet att bli ombud. På så sätt kan serviceutbudet på landsbygden
            öka.
          </p>
          <head xml:id="i-PmxEuMaEXC9W8AgpXr4VWt" type="h2">
            Ett förenklingsuppdrag för att leva på landsbygden
          </head>
          <p xml:id="i-NP2uVSxEheQvNRLjufzaiz">
            Politikens viktigaste roll är att skapa förutsättningar och röja
            hinder för att människor och företag ska kunna växa av egen kraft.
            Idag sätter myndigheters agerande och regelkrångel käppar i hjulet
            för boende och företag på landsbygden. Det rör sig om allt från
            huset som inte byggs på grund av krångliga regler till företag
            som lägger allt för mycket tid på administration. Det behövs mindre
            regelkrångel för att underlätta för landsbygdens företag att växa
            och för att göra det enklare att leva på landsbygden. Därför bör
            en utredning tillsättas med ett särskilt regelförenklingsuppdrag
            som skapar bättre förutsättningar för människor och företag att
            leva och verka på landsbygden.
          </p>
        </div>
        <div xml:id="i-LVYPiL8UsaQvw7srbXX7PW" type="signatureBlock">
          <list xml:id="i-Y6i9z3QXT94HCzCRZCUVvg">
            <item xml:id="i-4R4QxwteAqFDJjng1rkgLx" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-WoqG3bMCRVngQ5DZNLb9Nh" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-5nC8vjtkAz6V8bNYdmSv3S" who="i-5pt7V9L88gFuC3UA5MjoNb" type="signature">
              Lotta Olsson (M)
            </item>
            <item xml:id="i-RprrAZjcKgQ4JzEtwaT7kZ" who="i-5sQf8wA27pVo43qpEZ2jUa" type="signature">
              David Josefsson (M)
            </item>
          </list>
        </div>
      </div>
    </body>
  </text>
</TEI>
