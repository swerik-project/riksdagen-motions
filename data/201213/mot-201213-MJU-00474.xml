<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00474">
  <teiHeader>
    <fileDesc>
      <titleStmt>
        <title>Hästens betydelse för Sverige</title>
        <author corresp="i-PyuBrn6sPrF8RQEvmB9xdP">av Cecilia Widegren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hästens betydelse för Sverige</title>
          <idno type="rdwebb">H002MJ474</idno>
          <rs type="number">MJ474</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ474/text</ref>
          <ref type="dokument_url_html">http://data.riksdagen.se/dokument/H002MJ474</ref>
          <ref type="dokumentstatus_url_xml">http://data.riksdagen.se/dokumentstatus/H002MJ474</ref>
          <ref type="doc">http://data.riksdagen.se/fil/8D9E0344-F937-49A1-8E8A-7D8882861EEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qt8QpJYssQjkZbWgCboe5Z" type="signed"/>
        <correspContext corresp="i-Qt8QpJYssQjkZbWgCboe5Z">
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction type="numbering" xml:id="i-FBQGcbENbV36Ko879Viy1j">
          <date when="2012-10-09"/>
        </correspAction>
        <correspAction type="submission" xml:id="i-HzM3w2YmaUwPA8NaSPinAk">
          <date when="2012-10-05"/>
        </correspAction>
        <correspAction type="transfer" xml:id="i-TgpQctw3BQ5pcuBcfy7eyv">
          <date when="2012-10-05"/>
        </correspAction>
        <correspAction type="assigned" xml:id="i-F65koW96f3ZpSC5GpXk5uA"/>
        <correspContext corresp="i-F65koW96f3ZpSC5GpXk5uA">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JTemWaH3Z7xgDn9yp5orjG">
            Förslag till riksdagsbeslut
          </head>
          <list style="ol">
            <item xml:id="i-4rrqTWPyHGogAxzy4NGCTi">
              Riksdagen tillkännager för regeringen som sin mening vad som
              anförs i motionen om att uppmärksamma hästsektorns många positiva
              effekter, t.ex. arbetstillfällen, turism och fritidssysselsättning
              för barn och ungdomar.
            </item>
            <item xml:id="i-HCX9a6GH1zV5vRJTGHuw1z">
              Riksdagen tillkännager för regeringen som sin mening vad som
              anförs i motionen om att Sverige ska vara en stark röst för ett
              bättre djurskydd.
            </item>
            <item xml:id="i-5F1M65rUhVaj3BhNftBVSZ">
              Riksdagen tillkännager för regeringen som sin mening vad som
              anförs i motionen om att värna ridningens viktiga roll som Sveriges
              största handikappidrott. 1
            </item>
            <item xml:id="i-SSZ8xFdRhuKvoV5mfciRB1">
              Riksdagen tillkännager för regeringen som sin mening vad som
              anförs i motionen om att verka för en jämställd tilldelning av
              resurser till både flickors och pojkars idrottsverksamhet. 1
            </item>
            <item xml:id="i-5AMUj5payDqX2Fo3tsb63m">
              Riksdagen tillkännager för regeringen som sin mening vad som
              anförs i motionen om att värdegrunder fortsätter att utvecklas
              för tävlingar med häst.
            </item>
            <item xml:id="i-65Nx1Z3AnpaRLfFRLYFyC2">
              Riksdagen tillkännager för regeringen som sin mening vad som
              anförs i motionen om ridning och golf som friskvårdsförmån. 2
            </item>
            <item xml:id="i-GS1yn1CqKVtiaVAqxA3r1G">
              Riksdagen tillkännager för regeringen som sin mening vad som
              anförs i motionen om att förändrade regler för mervärdesbeskattningen
              inte får leda till att villkoren för ridning och annan föreningsdriven
              verksamhet försämras. 2
            </item>
            <item xml:id="i-EsyRoskmwTeXKpe4JU24Kn">
              Riksdagen tillkännager för regeringen som sin mening vad som
              anförs i motionen om att arbeta för att hästsektorn ska vara en
              naturlig del i utvecklingen av landsbygden och bidra till att
              nå EU:s miljömål.
            </item>
            <item xml:id="i-6KQCVnSv8vdFTEALjvFpzE">
              Riksdagen tillkännager för regeringen som sin mening vad som
              anförs i motionen om att stärka arbetet med regelförenklingar
              och förbättrade villkor för Sveriges entreprenörer, däribland
              entreprenörer inom hästnäringen. 3
            </item>
            <item xml:id="i-EpvwnFqMnb2XqG4fnvc6VZ">
              Riksdagen tillkännager för regeringen som sin mening vad som
              anförs i motionen om att stödja fortsatt forskning för bättre
              djurvård och djurhälsa, inte minst för att förbättra hovhälsan.
            </item>
          </list>
          <p xml:id="i-8Cvtfoitj2vzLyijukRjQ">
            1 Yrkandena 3 och 4 hänvisade till KrU.
          </p>
          <p xml:id="i-RhqjXsHSr82gAaiW51iEx3">
            2 Yrkandena 6 och 7 hänvisade till SkU.
          </p>
          <p xml:id="i-6NXudKtRFbpVGyAEyuUtbA">
            3 Yrkande 9 hänvisat till NU.
          </p>
        </div>
        <div type="motContent">
          <head type="h1" xml:id="i-Pw6JdrVGc14BQYkR7DgCSE">
            Motivering
          </head>
          <p xml:id="i-33JyBELZKazsRjC5rCvNi5">
            Hästen har en alldeles speciell ställning bland våra husdjur.
            Historiskt, ekonomiskt och kulturellt har den haft stor betydelse;
            idag är ridning främst en populär fritidssysselsättning. Över
            500 000 svenskar rider regelbundet, både som rekreation och på
            tävling. Därtill kommer de som engagerar sig för trav och galopp,
            turridning, skogskörning m.m. Hästen har en stor plats i många
            människors liv.
          </p>
          <head type="h2" xml:id="i-9TCY4cU4gM1wvvJmuD9CkW">
            Stor ungdoms- och handikappidrott
          </head>
          <p xml:id="i-S6hgkuHHV2p9D4pQoCoy2e">
            Ridsport är den största handikappidrotten i Sverige och den näst
            största ungdomsidrotten. Det är den allra största fritidssysselsättningen
            för flickor. Hästsport är också unikt så till vida att män och
            kvinnor tävlar på exakt lika villkor. Och Sverige har världsklass
            på ryttare, kuskar och hästar samt är en framstående avelsnation.
          </p>
          <head type="h2" xml:id="i-HPZ8Zrxqr3p5H6Ya7VNYM8">
            Ridskolan vår tids fritidsgård
          </head>
          <p xml:id="i-7FFJF6WeapUDGxZpycbDQv">
            Hästen har stor betydelse för Sverige för unga tjejer, funktionshindrade
            och för rehabilitering. Den har en ekonomisk potential för ökad
            turism och bidrar till att hålla landsbygden levande. Den är bas
            i företagande och ger exporttillfällen. Ridskolornas kunnande
            och sociala engagemang är en stor tillgång som kan användas mer,
            inte minst för brobyggande mellan människor och djur men också
            för ökad integration och fortsatt engagemang för vår underbara
            natur och för sammanhållningen i vårt land.
          </p>
          <head type="h2" xml:id="i-NopJsDKPkgCA3wf5yyj2QB">
            Bro mellan stad och land
          </head>
          <p xml:id="i-Dk4AHBKKA9jJ4Di4wYopsy">
            Det finns drygt 360 000 hästar i Sverige. De finns på fler än
            56 000 anläggningar, över hela vårt land. Genom att hästar behöver
            äta gräs bidrar de till att hålla landskapet öppet. Eftersom anläggningarna
            ofta är tätortsnära är det många som får njuta av detta. Hästen
            blir på så sätt en brygga mellan stad och land. Detta är viktigt
            inte minst eftersom den naturliga anknytningen till landsbygden
            som de flesta svenskar hade för en generation sedan i allt högre
            grad tunnas ut i takt med inflyttningen till städerna.
          </p>
          <head type="h2" xml:id="i-QFJtyMS98QdgHh5SJT89vg">
            Fyrtiosex miljarder kronor i omsättning
          </head>
          <p xml:id="i-AXB4pJguHZehP6zJc4svpn">
            Hästnäringen omsätter 46 miljarder kronor varje år och sysselsätter
            uppskattningsvis 28 000 personer, samt engagerar oräkneliga arbetstimmar
            av ideella krafter. Spridningseffekten till övriga delar av samhället
            är omfattande. Varje krona som omsätts direkt inom hästnäringen
            medför ytterligare en kronas omsättning i övriga samhället. Hästnäringen
            påverkas förstås av politiska beslut. Det är därför viktigt att
            beslut inte missgynnar den. Aktuellt för närvarande är att den
            momsbefrielse som ideella föreningar hittills haft kan komma att
            förändras eftersom reglerna skall vara lika över hela EU. Om reglerna
            förändras måste ambitionen vara att näringen skall kompenseras.
            Det viktigaste är att ekonomin inte försämras för hela den breda
            ideella sektorn.
          </p>
          <head type="h2" xml:id="i-8gvVmc9887Bep24XXesCgz">
            Orättvisa
          </head>
          <p xml:id="i-Q9riXhDvCNbWhz78DaTXvr">
            En orättvisa som ridning delar med några få andra idrotter är
            att den inte får ges som friskvårdsförmån. Det är obegripligt
            att andra idrotter kan betraktas som friskvård medan den näst
            största, som framförallt har betydelse för kvinnor, är utesluten.
            Genom de stora sänkningar av inkomstskatten för främst låg- och
            medelinkomsttagare som skett med jobbskatteavdraget har många
            fått en ökad möjlighet att finansiera sitt idrottsutövande. Det
            hindrar inte att skattelagstiftningens diskriminering av ridning
            bör ses över. Därför bör regeringen se över möjligheten att även
            ridning skall kunna subventioneras av arbetsgivaren.
          </p>
          <p xml:id="i-WREVwnh5YZQRsoieJKwmwz">
            Genom regelbunden motion både enklare såsom promenader och hårdare
            spinningpass förbättrar människor sin hälsa och minskar risken
            för hjärt-kärlsjukdomar, övervikt etc. Att fler människor motionerar
            skulle vara en betydelsefull, hälsofrämjande åtgärd som förutom
            det förbättrade individuella välmåendet skulle innebära minskad
            belastning på sjukvården och sjukförsäkringssystemet.
          </p>
          <head type="h2" xml:id="i-HhP3DaaMW36vqFBSMtP3m4">
            Avdragsgillt friskvårdsavdrag
          </head>
          <p xml:id="i-XkE6oHqvafDwTETFg8k5ta">
            Det är möjligt för en arbetsgivare att bidra till personalens
            styrketräning, fotboll, innebandy, tennis, olika former av massage,
            tai chi etc. Alltifrån hård fysisk träning till avslappningsövningar
            faller under sådan friskvård som kan subventioneras skattefritt.
            Men aktiviteter som ridning faller utanför Skatteverkets definition
            av motion och friskvård trots dess erkänt goda effekter för kropp
            och hälsa. När det handlar om friskvårdsstöd till anställda är
            alltså dagens begränsningar godtyckliga.
          </p>
          <head type="h2" xml:id="i-T3P8vPpiwVGKgV7idCkjPu">
            Jämställ ridsporten
          </head>
          <p xml:id="i-HiTJGnabKeCyo2vN2LBhHF">
            Regeringen borde se över möjligheten att jämställa ridsporten
            med andra former av friskvård och motion som är skattebefriade
            och kan subventioneras av arbetsgivare. Det är inte rimligt att
            hålla en så folkkär friskvårdssport utanför. Golfen är numera
            en folksport som många provar på och golfklubbarna gör det enkelt
            för alla att deltaga. Skatteutskottet har redan uttalat sig om
            att se mer positivt på golf som en del av friskvårdsförmånen,
            och detsamma borde gälla för ridsport. Sveriges riksdag har också
            vid upprepade tillfällen bifallit och stött förändringar av denna
            föråldrade gränsdragning.
          </p>
          <p xml:id="i-Rfk4tcmdoJgQSBiKZt57AY">
            Att motionsridning inte kan vara skattebefriad friskvård är dåligt
            motiverat i dagens lagtext. Det enda som finns föreskrivet är
            att exklusiva sporter utan fysisk ansträngning som kräver dyrbara
            anläggningar, redskap och kringutrustning inte ska omfattas av
            skattefriheten. Inget av detta gäller för hästsporten, där olika
            former av motionsridning är en växande sysselsättning för unga
            såväl som för äldre och rörelsehindrade som erbjuder både fysisk
            aktivitet, social kontakt och en avslappnande naturupplevelse
            om man rider utomhus. Ridsporten har dessutom visat sig vara effektiv
            i rehabiliteringsarbete med arbetsskador samt en stor idrott för
            många funktionshindrade.
          </p>
          <p xml:id="i-G2uDBVdSdRLePL3MBA1ZyZ">
            När det gäller ridning är det ju dessutom inte utrustningen eller
            hästen som ska räknas till personalvårdsförmånen utan det är möjligheten
            att hyra häst eller gå på ridskola som ska subventioneras, precis
            som hyran för en tennisplan eller squashhall.
          </p>
          <head type="h2" xml:id="i-AL6v5RxPoCqm26u6RaTaC3">
            Tjejer och killar
          </head>
          <p xml:id="i-JpA9BeL5VH9XLG4f4SzYaG">
            Många av de flickor som börjat hänga i ett stall och använt det
            som en ungdomsgård tar med tiden ett allt större ansvar för djuren
            och för verksamheten. Ett naturligt ledarskap växer fram. Det
            är flera unga kvinnor som på så sätt fått sina första arbeten
            i stall och på ridskolor. Den sänkning av arbetsgivaravgifterna
            för unga som alliansregeringen infört har betytt att fler har
            kunnat anställas. Sänkningen har också bidragit till att tvätta
            en svart marknad vit.
          </p>
          <head type="h2" xml:id="i-CezuVgUKWfkQmKTSub9Acv">
            Landsbygdsföretagande
          </head>
          <p xml:id="i-7UXPEEUNADak9T7LQVaeXr">
            Hästföretag är ofta små och drivs till stor del av kvinnor. Alliansen
            har påbörjat ett arbete för att underlätta småföretagande. En
            ambition är att minska kostnaderna för byråkratin. Ambitionen
            måste vara att fortsätta minskningen av regelkrångel innevarande
            mandatperiod.
          </p>
          <head type="h2" xml:id="i-9paNr9LNcxMw5fAYYGUHSW">
            Mer forskning och ökad hovhälsa
          </head>
          <p xml:id="i-PYh8pZJAXeaUFDmjR9BZX4">
            Husdjur har det generellt sett bra i Sverige. Det hindrar inte
            att vården av dem och djurhälsan kan bli än bättre. Därför vill
            vi att forskningen och försöken med inriktning på just detta lyfts
            fram. Speciellt angelägen anser jag forskning om förbättrad hovhälsa
            vara.
          </p>
        </div>
        <div type="motSignatures">
          <list>
            <item xml:id="i-6T5j3yVvq39fMUqawZFQ9o">
              Cecilia Widegren (M)
            </item>
          </list>
        </div>
      </div>
    </body>
  </text>
</TEI>
