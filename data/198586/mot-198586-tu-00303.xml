<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-tu-00303">
  <teiHeader>
    <fileDesc>
      <titleStmt>
        <title>Televerket</title>
        <author corresp="i-8hxDNLW9NgYYqBHg8RCZcj">Rolf Clarkson m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Televerket</title>
          <idno type="rdwebb">G902t303</idno>
          <rs type="number">t303</rs>
          <orgName type="comitteeAbbreviation">tu</orgName>
          <ref type="dokument_url_text">http://data.riksdagen.se/dokument/G902t303/text</ref>
          <ref type="dokument_url_html">http://data.riksdagen.se/dokument/G902t303</ref>
          <ref type="dokumentstatus_url_xml">http://data.riksdagen.se/dokumentstatus/G902t303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8hxDNLW9NgYYqBHg8RCZcj</idno>
            <name>Rolf Clarkson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-L9ZkLhYiYiW2jxjciAaRcV</idno>
            <name>Per Stenmarck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3uaN5fvSUmBMXgqnzrb6Yb</idno>
            <name>Görel Bohlin</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-3zzz13sYF8R3yasCzbSJXe</idno>
            <name>Wiggo Komstedt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Anders Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8f78XhQUuZ8RoeUoZAueFm</idno>
            <name>Per-Richard Molén</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7H41PqdSFejXePz1Wz9gfA" type="signed"/>
        <correspContext corresp="i-7H41PqdSFejXePz1Wz9gfA">
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-L9ZkLhYiYiW2jxjciAaRcV"/>
          <note type="signatory" corresp="i-3uaN5fvSUmBMXgqnzrb6Yb"/>
          <note type="signatory" corresp="i-3zzz13sYF8R3yasCzbSJXe"/>
          <note type="signatory" corresp="r-0"/>
          <note type="signatory" corresp="i-8f78XhQUuZ8RoeUoZAueFm"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_t_303/mot_198586_t_303-001.pdf"/>
      <div xml:id="i-VUfYZ6qvE8xBMCrVKd11EC" type="motHeader">
        <div xml:id="i-C4qyCrcf3CT1g1bZHSsCFg" type="motTitle"/>
        <div xml:id="i-STfmnp4JdWLC2zRS6EKHBD" type="motSubmissionInfo"/>
      </div>
      <div xml:id="i-EKPifcrCVVRrQtmjr8G8T4" type="motBody">
        <div xml:id="i-2bBu4MqWpbhriGgMtk1s5K">
          <p xml:id="i-CgWWCJQ5CjoY6gBpd3wDPP">
            Motion till riksdagen 1985/86:T303
          </p>
          <p xml:id="i-SmxQxZmownbCQxVXhRk3QG">
            Rolf Clarkson m. fl. (m) Televerket
          </p>
          <p xml:id="i-QBuybBdKdZGNREut4LvwFC">
            Teletekniken befinner sig för närvarande i ett mycket intensivt
            utvecklings- skede. Inte minst uppluckringen av monopol i några
            av de större industrilän- derna, såsom USA, Storbritannien och
            Japan, har givit upphov till en intensiv forskning och utveckling.
            Det är uppenbart att uppkomsten av fria telemarknader innebär
            en kraftig vitalisering av telekommunikationerna i dessa länder.
            Både etablerade och nya företag i telebranschen tävlar om att
            erbjuda nya och bättre system. Även svenska företag deltar i konkurrensen,
            främst Ericssonkoncernen. Informationsteknologin befinner sig
            i ett dynamiskt och expansivt skede. Runt om i världen satsas
            oerhörda resurser på forskning och utveckling. Konkurrensen är
            knivskarp när det gäller både utveckling och marknadsbe- arbetning.
            Några tydliga drag framträder i den pågående utvecklingen. Teleteknik
            och datateknik smälter samman alltmer. Kostnaderna för anläggning
            av kommunikationsnät sjunker. Åtskilliga länder omprövar den organisatoris-
            ka formen för sina telekommunikationer. Under 1950- och 1960-talen
            utgjorde telefoni och databehandling helt olika verksamheter.
            I och med att man började förbinda olika datorer med varandra
            förändrades bilden. Dagens situation kännetecknas av att telepro-
            dukter och produkter från den ständigt expanderande privata dataindustrin
            smälter samma tekniskt i generellt användbara apparater. En konsekvens
            av denna utveckling är att det blir allt svårare att upprätthålla
            olika organisatoriska former för datakommunikation och telekommunikation.
            Hittills har förhoppningsvis ingen föreslagit att datain- dustrin
            skall nationaliseras och monopoliseras. Följaktligen kommer sanno-
            likt de nationella telemonopolen att tvingas ändra organisationsform
            förr eller senare. Utläggning av tunga, kraftigt isolerade kopparkablar
            var från början den dominerade tekniken för telekommunikation.
            Kostnaderna för anläggning av nät var mycket höga. Därför byggdes
            nationella teleförvaltningar upp, skyddade av monopol. Detta var
            förmodligen rationellt på den tiden. Med sjunkande anläggningskostnader
            och nya tekniska överföringsmeto- der, såsom tunna optiska fibrer,
            radiolänkar och satelliter, blir situationen en annan. Man kan
            inte längre tala om ett enda nät för telekommunikation. Detta
            är ytterligare ett skäl att avskaffa de nationella telemonopolen.
            Flera länder har tagit konsekvenserna av de senaste årens utveckling.
            Det går en våg av avmonopolisering och privatisering över världen.
            Dessa länder
          </p>
          <p xml:id="i-5E679AYnRAJJ8zJMXTDie4">
            12
          </p>
          <pb facs="riksdagen-motions-pdf/data/198586/mot_198586_t_303/mot_198586_t_303-002.pdf"/>
          <p xml:id="i-GfpUbNTTGdEKKdxvzt2Vwc">
            lägger självfallet inte om sin telepolitik för att försämra telekommunikatio-
            nerna. Tvärtom, de inser att det blir alltmer omöjligt att behålla
            monopolen. Eftersom det numera finns tekniska förutsättningar
            för ökad konkurrens, tar man till vara marknadsekonomins möjligheter
            att skapa både en snabbare utveckling och bättre telekommunikationer.
            Risken är i nuläget uppenbar att vårt land avskärmar sig från
            den snabba internationella utvecklingen, om vi inte omprövar televerkets
            roll. Regering- en är sannolikt också medveten om detta men har
            hittills inte dragit några slutsatser. Regeringens syn på televerkets
            roll och uppgifter framkom i propositionen 1984/85:158. Bl.a.
            föreslogs där att — utöver en av televerket levererad basapparat
            per abonnemang — typgodkända telefonapparater av andra fabrikat
            skall få anslutas till televerkets nät. Dessutom föreslog man
            att statens aktier i Ericsson Information Systems skulle överlåtas
            till Ericsson- koncernen. Slutligen gav propositionen besked om
            att regeringen inte hade för avsikt att verkställa riksdagens
            tidigare beslut, nämligen att televerkets industridivision, Teli,
            skulle överföras till aktiebolagsform per den 1 juli 1985. I samband
            med regeringens proposition framförde de borgerliga partierna
            en gemensam syn på hur den svenska telepolitiken bör bedrivas.
            Bl.a framhölls det orimliga i den trippelroll som televerket har.
            Televerket är för det första en myndighet, för det andra ett affärsverk
            och för det tredje ett konkurrerande affärsföretag. Denna situation
            kommer i längden att bli ohållbar. Konflikten mellan televerkets
            olika roller har skärpts alltmer. Detta har lett till att mycket
            kritik har riktats mot televerket. Denna kritik har gått ut på
            att man skulle utnyttja myndighetsfunktionen och monopolskyddet
            för att gynna sina konkurrensutsatta verksamheter. Mycket av denna
            kritik har varit illa underbyggt, men i ett antal fall har kritiken
            sannolikt varit befogad. Ett svenskt kvarhållande av telemonopolet,
            samtidigt som ett antal andra länder öppnas för konkurrens, innebär
            också en annan risk för Sveriges vidkommande.
          </p>
          <p xml:id="i-BvGySAZrnFdazsVirneE8L">
            I länder där monopolen brutits upp har en omfattande konkurrens
            uppstått. I denna deltar både dessa länders egen teleindustri
            och utländska företag. Men när exempelvis amerikanska teleföretag
            försöker erbjuda sina produkter i de utländska konkurrenternas
            hemländer, stoppas de ofta av telemonopol där. Det är tveksamt
            hur länge detta förhållande kommer att tolereras i ”icke-monopolländerna”.
            Redan märks ett klart missnöje från USA:s sida där man, ehuru
            ännu så länge ganska lågmält, börjat tala om att protektionis-
            tiska åtgärder kan bli oundvikliga. Då Sverige har en omfattande
            och mycket framstående teleindustri skulle en sådan utveckling
            vara synnerligen olycklig. Följden kan bli dels att svensk industri
            måste inskränka sin verksamhet inom teletekniken, dels att svenska
            företag kan komma att flytta utomlands både vad avser ägande,
            forskning, utveckling och produktion. Den borgerliga synen, sådan
            den framkom vid ärendets behandling i våras, är att televerkets
            roll skall renodlas och i första hand bestå av att förvalta
          </p>
          <p xml:id="i-Qk6nHmK53dg3TiuM6ahuYg">
            Mot. 1985/86 T303
          </p>
          <p xml:id="i-qSkAg7kshFW5CYD15vG5j">
            13
          </p>
          <pb facs="riksdagen-motions-pdf/data/198586/mot_198586_t_303/mot_198586_t_303-003.pdf"/>
          <p xml:id="i-L65eMXeaYS8GRdtqfTrsox">
            televerkets nät. Myndighetsuppgiften att typgodkänna apparatur
            skall läggas på annat organ än televerket. Vårt förslag innebär
            också att all konkurrensut- satt verksamhet skall skiljas ut till
            separata bolag. Ett mål är att därefter successivt sälja ut aktier
            i dessa bolag till allmänheten och anställda. Televerkets monopolområde
            omfattar i dag abonnentväxlar, viss anslut- ningsutrustning för
            datakommunikation, s. k. modem, samt delvis telefonap- parater.
            Därutöver kan man säga att televerket tills vidare har ett faktiskt
            nätmonopol. Televerket har självt begärt att monopolet på telefonapparater
            skall avskaffas. Regeringens förslag, vilket senare blev riksdagens
            beslut, innebär att den första apparaten på varje abonnemang måste
            köpas från televerket. Vi menar att konsumenten skall ha rätt
            att välja även den första telefonapparaten. Om televerkets apparater
            och service är bättre än konkurrenternas, kommer de även fortsättningsvis
            att dominera marknaden. Om inte, får konsumenterna tillgång till
            bättre apparater och ökad service om monopolet avskaffas helt.
            Oavsett vem som blir mest framgångsrik i konkurrensen, kan man
            vänta sig att priserna pressas. Även det är i konsumenternas intresse.
            Televerkets faktiska monopol på telenätet har resulterat i att
            investeringar i vissa delar av landet eftersatts. Framkomligheten
            har försämrats. Kommu- nikationsministern tvingas konstatera att
            det råder ”en besvärande försäm- ring av framkomligheten på sina
            håll vid vissa tider”. Televerket bör koncentrera sin verksamhet
            på att vidmakthålla och utveckla ett väl fungerande nät. Investeringarna
            i nätet bör mot denna bakgrund öka med ytterligare 400 milj. kr.
            per år under åren 1986/87 och 1987/88. Även efter den inskränkning
            som nu har skett av televerkets monopol är det fortfarande verket
            självt som, i normalfallet, prövar och godkänner vilka telefonapparater
            som skall få kopplas in på telenätet. Detta är djupt olyckligt
            från konkurrenssynpunkt. Regeringen har tillsatt en utredningsman
            med uppgift att ”granska den nuvarande ordningen att televerket
            godkänner privatägd teleutrustning”. Det är av största betydelse
            att utredningsmannen arbetar skyndsamt med sikte på att godkännandefunktionen
            förläggs till myndighet utanför televerket. Enligt vår mening
            är det självklart att även de båda andra monopolen — abonnentväxlar
            och höghastighetsmodem — avskaffas. Abonnentväxlar har en central
            funktion i många företags kommunikationssystem. Möjligheten att
            utnyttja växlarnas funktion rationellt hämmas genom att televerket
            står som ensam leverantör. Televerkets abonnentväxlar är dessutom
            dyra. Varje växel som installeras och som inte kan anpassas fullständigt
            efter användar- nas krav innebär en merkostnad. Detta gäller inte
            bara företag utan även sjukhus, skolor, myndigheter etc. Otvivelaktigt
            kommer televerket så småningom att tvingas släppa mono- polet
            på abonnentväxlar. Man kommer inte att kunna stå emot de krav
            som följer i den tekniska utvecklingens spår. Detsamma är förhållandet
            med höghastighetsmodem. Monopolistiskt organiserade telekommunikationer
            tenderar att anpassa informationssystemen efter monopolets villkor.
            Den mångfald och konkur-
          </p>
          <p xml:id="i-R3QPTi1u7mTbVwPQiEkypG">
            Mot. 1985/86 T303
          </p>
          <p xml:id="i-LQYY1mNMWsjAqzkf2xrdsi">
            14
          </p>
          <pb facs="riksdagen-motions-pdf/data/198586/mot_198586_t_303/mot_198586_t_303-004.pdf"/>
          <p xml:id="i-5EefH2NonB8CyxaK2RjHoM">
            rens som har en avgörande betydelse för näringslivets utveckling
            kommer då att blockeras. De åtgärder som ett antal andra länder
            vidtagit har nästan undantagslöst syftat till att öka dynamiken
            och utrymmet för experiment och enskilda initiativ. Inte minst
            för nyföretagande och småindustri är detta viktigt. För en sådan
            utveckling står monopolet i vägen. Televerkets industriverksamhet
            bedrivs dels inom verket i industridivisio- nen, dels i det av
            staten, via Teleinvest AB, helägda aktiebolaget Teleindu- strier
            AB med dotterbolag. Samlingsnamnet för denna industriverksamhet
            är Teli. Teli är ett av Sveriges största elektronikföretag. Man
            svarar för televerkets egenproduktion av telemateriel, såsom utrustning
            för telekommunikation
          </p>
          <p xml:id="i-MEX9CHfcZpCtwqgVjLuKuX">
            och informationshantering inom områdena ljud, text, data och
            bild.
          </p>
          <p xml:id="i-3A9V2MHUCCf26RVDF9ye9J">
            I flera omgångar har konstaterats att det är olyckligt att stora
            delar av Telis verksamhet bedrivs inom televerkets industridivision.
            Redan våren 1982 beslöt riksdagen att Teli skulle överföras till
            bolagsform den 1 juli 1983. Våren 1983 sköts tidpunkten för överförandet
            upp en första gång och i 1984 års budgetproposition föreslogs
            ytterligare uppskov. I propositionen 1984/ 85:158 föreslog regeringen
            än en gång att frågan skulle skjutas på framtiden. Detta blev
            också riksdagens beslut. Regeringen har alltsedan den kom till
            makten nonchalerat och förhalat denna fråga. Vi ser med oro på
            den handlingsförlamning som uppenbarligen drabbat regeringen när
            det gäller Teli. I budgetpropositionen föreslår nu regeringen
            att ”televerket skall få medgivande att ombilda industridivisionen
            till bolag den 1 januari 1987 genom att sälja denna till Teleindustrier
            AB”. Med tanke på Telis stora betydelse för framtida utveckling
            vad gäller telekommunikation och informationshantering, är det
            av största betydelse att företaget med det snaraste ombildas till
            aktiebolag. Att ytterligare vänta med verkställigheten av ett
            beslut som borde ha trätt i kraft i flera år sedan är, som vi
            ser det, allvarligt. Vi föreslår därför att Teli omvandlas till
            aktiebolag den 1 juli 1986 genom att industridivisionen säljs
            till Teleindustrier AB till bokfört nettovärde.
          </p>
          <p xml:id="i-FjQp6yX3VjjFuJGGhwTc5q">
            Hemställan
          </p>
          <p xml:id="i-FKM8otpH6guqUJ86d7DSLP">
            Med stöd av vad som ovan anförts hemställs 1. att riksdagen beslutar
            att med beaktande av vad som i motionen anförts helt upphäva televerkets
            monopol på telefonapparater, abon- nentväxlar och höghastighetsmodem,
            2. att riksdagen som sin mening ger regeringen till känna att
            godkännandefunktionen för teleprodukter skall förläggas till myndig-
          </p>
          <p xml:id="i-SY2VUHEMEAXZQwKXGJahMQ">
            het utanför televerket,
          </p>
          <p xml:id="i-FbshsABX7UdLWg49qmv9PB">
            3. att riksdagen som sin mening ger regeringen till känna vad
            som i motionen anförts om den konkurrensutsatta verksamheten inom
            televerket,
          </p>
          <p xml:id="i-KD2PVQ7LmyxHxYV3c5wq5i">
            4. att riksdagen beslutar att Teli skall överföras till aktiebolag
            den 1 juli 1986,
          </p>
          <p xml:id="i-WwUFJZMnwe5x5qBBxpY5RS">
            Mot. 1985/86 T303
          </p>
          <p xml:id="i-5paHBJ26nEn4AEg37XgJM3">
            15
          </p>
          <pb facs="riksdagen-motions-pdf/data/198586/mot_198586_t_303/mot_198586_t_303-005.pdf"/>
          <p xml:id="i-9HBHJdweQXgyqHvUyWEj4o">
            5. att riksdagen som sin mening ger regeringen till känna vad
            som i Mot. 1985/86 motionen anförts om att televerket skall öka
            sina investeringar i nätet T303 med ytterligare 400 milj. kr.
            per år 1986/87 och 1987/88.
          </p>
          <p xml:id="i-Ux4rGvdKFqXw2qWafPwf72">
            Stockholm den 24 januari 1986 Rolf Clarkson (m) Per Stenmarck
            (m) Anders Andersson (m)
          </p>
          <p xml:id="i-Qz5W3TWNLtwXryY2pMjsuH">
            Görel Bohlin (m) Per-Richard Molén (m) Wiggo Komstedt (m)
          </p>
          <p xml:id="i-HZTzmQJ6mR8epzdm3aQVxW">
            gotab Stockholm 1986 10356 16
          </p>
        </div>
      </div>
    </body>
  </text>
</TEI>
