<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01836">
  <teiHeader>
    <fileDesc>
      <titleStmt>
        <title>om främjande av generationsboende</title>
        <author>av Gabriel Romanus</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om främjande av generationsboende</title>
          <idno type="rdwebb">G3021836</idno>
          <rs type="number">1836</rs>
          <ref type="dokument_url_text">http://data.riksdagen.se/dokument/G3021836/text</ref>
          <ref type="dokument_url_html">http://data.riksdagen.se/dokument/G3021836</ref>
          <ref type="dokumentstatus_url_xml">http://data.riksdagen.se/dokumentstatus/G3021836</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B8RqKPfX4fztawc7FdjLhP" type="signed"/>
        <correspContext corresp="i-B8RqKPfX4fztawc7FdjLhP">
          <note type="signatory" corresp="i-Bx9fbNBh4ybH7H2kWavRdb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1836/mot_197980__1836-001.pdf"/>
      <fw xml:id="i-PaGUpqbvQ4ea6NYBWnSdrr">
        Mot. 1979/80: 1836 5
      </fw>
      <div xml:id="i-SNhXc5gER6Dct3R5rHv34p" type="motHeader">
        <div xml:id="i-FihK2vf2QvKgV1ZHc9EPPk" type="motTitle"/>
        <div xml:id="i-FSsS6t6ADV1TAmU5xbV2am" type="motSubmissionInfo"/>
      </div>
      <div xml:id="i-B7t4W4dCkLXdbvej6oGVCz" type="motBody">
        <div xml:id="i-KTqmozfVUJ1KsLmRHU8krm">
          <p xml:id="i-TJf16VswFhgsbVfNJptynD">
            Motion
          </p>
          <p xml:id="i-M9so1V1hVPSKB8ycHofYdL">
            1979/80:1836
          </p>
          <p xml:id="i-9sW2DTn5bvZdXn5FMqt2rz" type="titleString">
            av Gabriel Romanus om främjande av generationsboende
          </p>
          <p xml:id="i-4ACXmFX49g8dNYYHNHcZk7">
            Många inslag i samhällsutvecklingen har bidragit till att generationerna
            har kommit att isoleras från vandra. De stor befolkningsomflyttningarna
            har inneburit att många människor har flyttat från den trakt där
            de vuxit upp och där de har sina släktingar och vänner. I storstadsområdena
            är det ofta svårt för en ung människa att få bostad i den kommun
            där han eller hon har vuxit upp. Allt fler äldre får plats på
            institutioner av olika slag. Den uppfattningen tycks råda, mer
            uttalad nu än förr, att ungdomar inte på ett naturligt sätt kan
            umgås med äldre på sin fritid. Att leva tillsammans och umgås
            över generationsgränserna innebär naturligtvis problem, liksom
            all mänsklig samvaro kan medföra problem. Värderingar bryter sig
            mot varandra, äldre har inte alltid lätt att acceptera att deras
            vuxna barn vill leva ett självständigt liv. Det finns ingen anledning
            att idyllisera den gamla tidens storhushåll och bortse från de
            rpoblem som den boendeformen medförde. Men i dag framstår det
            som ett problem att inte generationerna kan leva närmare varandra.
            Kärnfamiljen är ofta för liten för att klara de uppgifter den
            ställs inför. När gamla mamma blir sjuk skulle hon kunna bo kvar
            hemma om pappa ibland fick hjälp från barnen med att sköta henne.
            Hur många dagar som än finns kvar att ta ut från försäkringskassan
            för vård av sjukt barn kommer det tillfällen då varken småbarnsmamman
            eller -pappan tycker sig kunna vara hemma från jobbet. Morfar
            eller farmor kunde bli en lösning, om de bodde i närheten. När
            17-åringen vill flytta hemifrån till en pojk-/flickvän skulle
            det kunna vara en lösning att det fanns en enrumslägenhet i närheten
            av familjens bostad, för så småningom upptäcker ungdomarna att
            det inte är problemfritt att flytta hemifrån i den åldern. Livet
            kunde bli lättare att leva om vi hade våra släktingar på närmare
            håll. Men tyvärr är det ofta inte så lätt — delvis av politiska
            skäl. I den meningen är detta en politisk fråga. Vi har satsat
            på långvården i stället för på hemsjukvården. Vi har fattat beslut
            som ökat rörligheten på arbetsmarknaden. Genom politiska beslut
            i kommunerna är det omöjligt för ett föräldrapar i Norrland att
            ställa sig i kö för en servicelägenhet i en förort till Stockholm,
            trots att barnen är skrivna i den kommunen. Genom planbestämmelser
            hindrar vi att villabebyggelse förtätas för att möjliggöra byggandet
            av ett mindre hus på tomten eller en tillbyggnad. Hyreshusen präglas
            av mycket ringa flexibilitet. Den som begär att få ta upp en dörr
            mellan två lägenheter får oftast nej.
          </p>
          <pb facs="riksdagen-motions-pdf/data/197980/mot_197980__1836/mot_197980__1836-002.pdf"/>
          <p xml:id="i-JJFMqxBuCo5CVLxACy1Ly8">
            Det är hög tid att börja främja ett boende i närheten av släktingar
            och vänner. Det kräver säkert en rad politiska beslut. Om en ensamstående
            gravid kvinna ville bo hemma hos sina föräldrar kring barnets
            födelse var det till helt nyligen omöjligt om föräldrarna bodde
            i ett annat län. Det har nu ändrats genom politiska beslut. På
            samma sätt är det många regler som i dag försvårar tregenerationersboende
            som måste ändras. Det måste bli tillåtet att ställa sig i kö till
            servicehus/pensionärshem i en kommun där någon av ens släktingar
            bor. Den naturliga tendens som varje kommun har att först och
            främst se till sina egna innevånares intressen får inte hindra
            en lösning på denna fråga. De barn som växer upp i Stockholms
            förorter och på andra ställen och aldrig träffar sina far- och
            morföräldrar går miste om en viktig kvalitet i livet. Och far-
            och morföräldrarna som aldrig får träffa sina barnbarn går också
            miste om något som skulle kunna göra deras ålderdom roligare och
            mera meningsfull. Planbestämmelserna måste också vara sådana att
            större flexibilitet medges i fråga om bostädernas storlek. Alla
            hus och lägenheter behöver inte se likadana ut. Det är viktigare
            att vi får trivsel och gemenskap. Det finns också anledning att
            uppmuntra tillkomsten av lägenheter med s.k. uthyrningsrum. Rummet
            kan hyras ut under en period då familjen är liten och behöver
            ett bidrag till hyran. Det kan användas för tonåringar under de
            år då de börjar tycka att föräldrahemmet innebär för mycket av
            kontroll och konflikter. Och kanske kan det användas för någon
            gammal förälder som behöver tillsyn ibland, men som ändå inte
            behöver komma in på institu- tion. Säkert finns det många andra
            åtgärder som kan vidtas för att främja tregenerationsboende. Det
            finns anledning att göra en kartläggning av vilka beslut som kan
            fattas för att hjälpa de människor som vill ordna sitt liv så
            att de lever närmare sina släktingar. Med hänvisning till ovanstående
            hemställs att riksdagen som sin mening ger regeringen till känna
            vad som i motionen anförts om en utredning om främjande av tregenera-
            tionsboende.
          </p>
          <p xml:id="i-5ttFF9iAk4imck6912r25W" type="date">
            Stockholm den 24 januari 1980
          </p>
          <div xml:id="i-5bBLDcj1uA2spSNscbGGnm" type="signatureBlock">
            <list xml:id="i-6bHN9HuszFw6RFJmqc3Syi">
              <item xml:id="i-JkTZqpFG9vS87tG6QxeCPM" who="i-Bx9fbNBh4ybH7H2kWavRdb" type="signature">
                GABRIEL ROMANUS (fp)
              </item>
            </list>
          </div>
        </div>
      </div>
    </body>
  </text>
</TEI>
