<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00739">
  <teiHeader>
    <fileDesc>
      <titleStmt>
        <title>Se över Ivos handläggningstider och rutiner</title>
        <author corresp="i-5QUSwQFaazTZF6GHyxaAkw">av Magnus Jacobsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:739 av Magnus Jacobsson (KD)</title>
          <idno type="rdwebb">H902739</idno>
          <rs type="number">739</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902739/text</ref>
          <ref type="dokument_url_html">http://data.riksdagen.se/dokument/H902739</ref>
          <ref type="dokumentstatus_url_xml">http://data.riksdagen.se/dokumentstatus/H902739</ref>
          <ref type="docx">http://data.riksdagen.se/fil/AFB218D5-8278-4055-A936-537202A7E6BF</ref>
          <ref type="pdf">http://data.riksdagen.se/fil/73EA3DF7-94F7-47DE-AD7F-EFE0E1B42F90</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UaSX3mq7dck2ZV3GEU8EQP" type="signed"/>
        <correspContext corresp="i-UaSX3mq7dck2ZV3GEU8EQP">
          <note type="signatory" corresp="i-5QUSwQFaazTZF6GHyxaAkw"/>
        </correspContext>
        <correspAction xml:id="i-6NiSVNd14uJMxKzgi47czY" type="submitted">
          <date when="2021-09-28"/>
          <time when="14:35:30"/>
        </correspAction>
        <correspAction xml:id="i-reQdn4t4LDDxdVRwXfkoZ" type="reviewed">
          <date when="2021-09-28"/>
          <time when="15:40:54"/>
        </correspAction>
        <correspAction xml:id="i-XQSAGLiy9mVJ4rVFmxZ9QZ" type="referred">
          <date when="2021-10-14"/>
        </correspAction>
        <correspAction xml:id="i-J7bYAEkHSEXfXQ2jMvcj5h" type="assigned">
          <date when="2022-10-05"/>
          <time when="09:34:21"/>
        </correspAction>
        <correspContext corresp="i-J7bYAEkHSEXfXQ2jMvcj5h">
          <ref type="assignedTo">Socialutskottet</ref>
        </correspContext>
        <correspAction xml:id="i-3B9T2KRKsgGyv29FJ4BguS" type="behandlas_i"/>
        <correspContext corresp="i-3B9T2KRKsgGyv29FJ4BguS">
          <ref type="uppgift">2021/22:SoU13</ref>
          <ref type="ref_dok_id">H901SoU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JEqJPuq2xTXeHmwcyrN7to" type="motHeader">
        <div xml:id="i-QLCBLW5CvQBFBV78jEPj9K" type="motTitle">
          Motion till riksdagen 2021/22:739 av Magnus Jacobsson (KD) Se
          över Ivos handläggningstider och rutiner
        </div>
      </div>
      <div xml:id="i-HmLiexhgK9m1QTTTkSuGBg" type="motBody">
        <div xml:id="i-Fo59F2k7zLiCeq4aSxF3aM" type="motProposal" subtype="förslag">
          <head xml:id="i-UCB4QJwiyrCToR1JKzqDku">
            Förslag till riksdagsbeslut
          </head>
          <list xml:id="i-EiN1jvQ7c9XSDkEtSajxbJ">
            <item xml:id="i-HoM7PQ5NkX6hy1DgwVmYvj" sortKey="Yrkande 1">
              Riksdagen ställer sig bakom det som anförs i motionen om Ivos
              långa handläggningstider samt rutiner och tillkännager detta för
              regeringen.
            </item>
          </list>
        </div>
        <div xml:id="i-JbNAoYcKTzQrhKut2DCA8H" type="motContent">
          <head xml:id="i-Bn6gTABZ6pHpBm8jXJsNfZ" type="h1">
            Motivering
          </head>
          <p xml:id="i-A4NwhqqnNpFV1XypDvTXzv">
            Privata utförare möter ofta flera problem som är kopplade till
            Inspektionen för vård och omsorg (Ivo). Ivo är den myndighet som
            ägnar sig åt tillsyn och kontroll över hälso- och sjukvård samt
            socialtjänst. Nedan återfinns ett urval av vanligt återkommande
            problem samt förslag på vägar framåt. Värt att nämna är att myndigheten
            i högsta grad är aktiv i att föreslå åtgärder på de problem som
            privata utförare pekat på.
          </p>
          <head xml:id="i-EiNbZfTur2G5a8UnMpoiiF" type="h2">
            Ivos långa handläggningstider försvårar
          </head>
          <p xml:id="i-KEor2dh9zqjuwe6Gmz2zKP">
            Ivos tillstånds- och handläggningstider kan vara väldigt långa,
            ibland närmare ett år. Det finns skäl att tro att detta problem
            uppstod i samband med att bestämmelserna om till­ståndsplikt ändrades
            i april 2018. Tidigare när ett privat företag byggde ett nytt
            boende behövde de ha tillstånd från Ivo. Reglerna ändrades dock
            till att även kräva detta för att driva ett boende på entreprenad
            i enlighet med LOU.
          </p>
          <p xml:id="i-LBsPd8GhBeehaKX7tiLm5x">
            I grund och botten består problematiken av att anbudet måste
            vara giltigt i sex månader när en kommun upphandlar enligt LOU.
            Därefter behöver den privata utföraren ett godkännande från Ivo,
            så kallad tillståndsplikt. Ivo kan dock dröja upp till ett år
            med att ge tillståndet, och då löper anbudets giltighetstid ut.
            I sådana fall måste kommunen och aktören göra om hela anbudsprocessen.
          </p>
          <p xml:id="i-MPDMEpuR3Dx3VkjVYPmdQQ">
            Det händer också att en kommun redan tecknat avtal med en aktör
            som ska ta över driften av ett boende, men så drar Ivos handläggningstider
            ut på tiden. Då går avtalet mellan kommunen och utföraren inte
            att efterleva. Kommunen blir således tvungen att fortsätta driva
            boendet i väntan på Ivos beslut, trots att det redan finns ett
            avtal med en privat utförare som ska ta över. Lösningen på dessa
            problem är att Ivos handläggnings­tider kortas.
          </p>
          <p xml:id="i-XHkzWVJAAYQcqnPLE4hNQ2">
            Om Ivo hamnar i ett läge där handläggningstiderna riskerar att
            bli långa så bör de använda sig av ett förturssystem för att hantera
            mer brådskande ärenden. I dag är ett förturssystem inte möjligt
            med hänsyn till att Ivo är en statlig myndighet som ska följa
            en likabehandlingsprincip. Ivos arbete styrs av en rad lagar och
            förordningar. Regeringen kan genom regleringsbrevet göra det möjligt
            för Ivo att införa ett förturssystem och där­med förebygga alltför
            långa handläggningstider.
          </p>
          <head xml:id="i-Geqk4s4b4mwziUyVDxUAHg" type="h2">
            Ett exempel på problem med Ivos långa handläggningstider
          </head>
          <p xml:id="i-2tUcTw6btAgVVkLD5rNpr2">
            Låt oss säga att en privat utförare driver ett boende på entreprenad,
            men att avtalstiden för att driva boendet går ut. Då genomför
            kommunen en ny upphandling. Upphandlingen vinns av en annan privat
            utförare, som får driva kommunens boende i några år framåt.
          </p>
          <p xml:id="i-CxRACvM84GtEUP2QgxrKPX">
            Vid en sådan situation, som för övrigt inte är alltför ovanlig,
            så ska det finnas tid för både den gamla utföraren att avveckla
            sin verksamhet och för den nya utföraren att börja driva äldreboendet.
            Detta kallas för en verksamhetsövergång, och pågår upp till sex
            månader.
          </p>
          <p xml:id="i-9ozNgd6RxrcjTcjAVa4CSB">
            Ivo kräver tillståndsplikt från den nya utföraren, som ska ta
            över driften av verksam­heten. Ivo kan dock inte begära tillståndsplikt
            förrän den nya utföraren har vunnit upphandlingen. Om Ivos handläggningstider
            är för långa – åtminstone längre än verksamhetsövergången på sex
            månader – kommer den nya utföraren inte att få börja driva kommunens
            äldreboende trots att de redan vunnit upphandlingen. Om den nya
            utföraren ändå skulle börja driva boendet så bryter de mot Ivos
            tillståndsbestämmelser, där Ivo i så fall kan polisanmäla den
            nya utföraren (!).
          </p>
          <p xml:id="i-Vj2bnTMPQeSALaRCFxbUqn">
            Om kommunen i stället skulle försöka förmå den gamla utföraren
            att fortsätta en längre tid så bryter kommunen mot lagen eftersom
            en så kallad direktupphandling av sådan typ i regel är olaglig
            enligt lagen om offentlig upphandling (LOU).
          </p>
          <p xml:id="i-B86GEyHT4rDkAxhSckwbGT">
            Lösningen blir ofta att kommunen själv får gå in och driva boendet
            under en övergångsperiod. Allt på grund av Ivos långa handläggningstider.
          </p>
          <p xml:id="i-KKa5AjHEMdzDYi9Xy75WkG">
            Notera att personalen på boendet ifråga ofta är densamma, där
            de på kort tid har kastats mellan tre arbetsgivare: den gamla
            utföraren, kommunen och den nya utföraren.
          </p>
          <head xml:id="i-8ng4tAUZ2vCvzrG74yXges" type="h2">
            Fördel för kommunerna – endast privata utförare omfattas av tillståndsplikt
          </head>
          <head xml:id="i-RuqBe9SrXvHcZ1adGVoZue" type="h1">
            Varje privat aktör som önskar driva ett privat äldreboende behöver
            tillstånd från Ivo.
          </head>
          <p xml:id="i-WEzDP254qou7DB4673wpsu">
            Att tillståndsplikt krävs är i sig inget problem. Problemet är
            dock att kommunala utförare inte omfattas av kraven på tillstånd.
            Eftersom endast privata aktörer omfattas av tillståndsplikt från
            Ivo så kan en kommun exempelvis driva ett äldreboende i lokaler
            som inte skulle bli godkända av Ivo. Om kommunen däremot skulle
            vilja låta en privat utförare ta över driften kommer denna privata
            utförare att nekas tillstånd av Ivo på grund av att lokalerna
            inte håller måttet. Det som alltså är godkänd kommunal verksam­het
            är inte tillräckligt bra för en privat utförare.
          </p>
          <p xml:id="i-9PFhFYFV5s5Ya5aUi8YnbQ">
            Att endast privata utförare behöver tillstånd är ett tydligt
            exempel på snedvriden konkurrens. De äldre är de stora förlorarna
            – det förekommer att äldre lever i icke ändamålsenliga bostäder,
            enbart för att de drivs av en kommun. En lösning på detta problem
            är att även kommunala boenden omfattas av tillståndsplikt från
            Ivo.
          </p>
          <p xml:id="i-9zaDFoWmK4Sv9iaiX1SMhj">
            Ett exempel på varför reformen är viktig illustreras av det kommunala
            äldreboendet Djurgården i Eskilstuna. Efter att äldreboendet drabbades
            mycket hårt av covid-19 år 2020 genomfördes en intern utredning.
            Utredningen visade på flera brister på äldreboendet, bland annat
            att lokalerna var gamla och rummen var små. De äldre delade toalett,
            vilket misstänks ha ökat smittspridningen och därmed de många
            dödsfallen från covid-19. Värt att nämna är att Djurgården bedömdes
            vara i dåligt skick redan år 2014, där kommunen till och med presenterade
            en rapport som föreslog att äldreboendet skulle läggas ner. Samtliga
            partier gav stöd till förslaget om nedläggning, men boendet blev
            kvar.
          </p>
          <p xml:id="i-EQVAvBYEYLxx1cfhCkYe7Z">
            Situationen i Eskilstuna är på många sätt extrem. Kommunal verksamhet
            är dess­utom, som all annan verksamhet, ofullkomlig. Fel kan begås.
            Likväl är detta en situation som går att undvika om även kommunala
            äldreboenden omfattas av tillståndsplikt. I ovan nämnda fall hade
            tillstånd sannolikt inte givits i det skick äldreboendet befann
            sig i.
          </p>
          <p xml:id="i-EKTkHqamD5YzV2mjYnnwmH">
            Det är viktigt att det genomförs en reform som ökar kvaliteten
            i hela äldreomsorgen samt att behandla privata och kommunala aktörer
            jämbördigt.
          </p>
          <head xml:id="i-SUy3qJADRNBMcTpQkBbRnS" type="h2">
            Avgifter för ändringar i tillstånd
          </head>
          <p xml:id="i-XqLhAcNgCmJvBxaNGS5Mbt">
            Den 1 januari 2019 införde regeringen avgifter för att handlägga
            ansökningar om till­stånd hos Ivo. Avgiften för att ansöka om
            ett tillstånd för att driva ett äldreboende är 30 000 kr. Om utföraren
            ska göra några förändringar för samma verksamhet – där de redan
            har tillstånd – krävs en ändringsansökan som kostar 21 000 kr.
            Ett exempel på en ändring är byte av verksamhetschef. Denna typ
            av administrativa avgifter bör tas bort. Det räcker att man anmäler
            de förändringar man gör så att Ivo kan se att det stämmer överens
            med intentionerna i tillståndet.
          </p>
          <p xml:id="i-S6qhjuJQPQoodSTaaGb8bZ">
            Ivo själva hävdar att de ansökningar som kommer in är väl förberedda.
            Myndigheten ser samtidigt en risk för att företag med beviljat
            tillstånd inte utvecklar eller förändrar sin verksamhet med hänsyn
            till de kostnader som ändringsansökningarna medför. Där­för föreslår
            även Ivo att ändringsavgifterna tas bort. Det enda som saknas
            är att regeringen faktiskt väljer att agera för att slopa avgifterna.
          </p>
          <head xml:id="i-J2RbPvBncTdFKfftFmrwjj" type="h2">
            Ivo hämmar innovation
          </head>
          <p xml:id="i-PpzLJuoJTnufDLJdx1xXWp">
            Låt företagen pröva sig fram utanför Ivos ramar. Många äldreboenden
            är i dag stöpta i samma form för att ta hänsyn till Ivos föreskrifter.
            Eftersom risken är så pass stor att Ivo väljer att inte ge en
            privat utförare tillståndsplikt om denne avviker för mycket från,
            har vi ett system som hämmar innovation och utveckling av framtidens
            äldreboenden.
          </p>
          <p xml:id="i-5CVUofKDAyeMcX29ogZ6qv">
            Det är viktigt att arbeta med innovation inom äldreomsorgen.
            Arbetet inom vård och omsorg kan av förklarliga skäl inte automatiseras
            helt. Likväl kan välfärdsteknik minska rekryteringsbehovet något.
            Sveriges Kommuner och Regioner (SKR) har tidigare be­dömt att
            ett ökat användande av välfärdsteknik kan minska behovet av nyanställningar
            inom välfärden som helhet med 70 000 år 2026.
          </p>
          <p xml:id="i-2yFn4hTiF97RByPLW5e91S">
            Låt oss ta ett vanligt exempel på när Ivo motverkar tillämpningen
            av ny välfärds­teknik, nämligen nattkameror. På äldreboenden finns
            det krav på tillgång till personal dygnet runt, bland annat för
            att kunna sköta tillsyn av de äldre och hjälpa dem vid behov.
            Då är frågan: skulle denna tillsyn inte kunna ske via nattkameror
            eller sensorer, kanske till och med mer effektivt än i dag? Flera
            privata utförare har försökt införa nattkameror, men nekats av
            Ivo med hänsyn till personalkravet. Enligt Ivo är det inte tekniken
            i sig som motiverar ett nej, utan misstanke om att bemanningen
            dras ner så pass mycket att det blir en patientsäkerhetsfara.
            Som tidigare nämnts varken kan eller bör välfärdsteknik helt ersätta
            personal, däremot kan det minska personalbehovet betydligt under
            exempelvis nattetid.
          </p>
          <p xml:id="i-PFsRTbWr3iHFQ3q43RHnFb">
            Situationen illustrerar varför utvecklingen av svensk äldreomsorg
            hämmas. Det är inte konstigt att privata aktörer inte lever upp
            till sin potential att bidra till innovation eftersom deras handlingsutrymme
            kringskärs av snäva myndighetsföreskrifter. I det här fallet skulle
            lösningen kunna vara att Ivo tillät användning av välfärdsteknik
            på försök i högre utsträckning än i dag. Välfärdsteknik bör kunna
            få agera som substitut för personal så länge som den privata utföraren
            exempelvis upprätthåller samma eller bättre svarstid på larm och
            liknande.
          </p>
          <p xml:id="i-FHWytddR5FGeFtQT78BceS">
            Branschorganisationen Vårdföretagarna har drivit på för att regeringen
            ska möjlig­göra för privata aktörer att utveckla och pröva nya,
            innovativa äldreboenden som inte är bundna till Ivos tillståndskrav.
            Detta skulle vara ett gott steg för innovation och utveck­ling,
            där privata utförare och kommuner lär av varandra. Även den statliga
            utredningen Framtid i omsorgens tjänst föreslog något liknande
            då de efterfrågade ett Nationellt centrum för utveckling av äldreomsorg
            med syfte att främja verksamhetsutveckling inom digitalisering
            och välfärdsteknik.
          </p>
          <head xml:id="i-98SXTq1NfZUSv4nTs9g8ab" type="h2">
            Möjliggör att Ivo förhandsgodkänner äldreboenden
          </head>
          <p xml:id="i-2arXTcpYiGwXBz3Qc3cBYr">
            I dag byggs de flesta äldreboenden enligt samma mall eftersom
            Ivo ger tillstånd först när boendet ifråga är färdigbyggt. Att
            vara innovativ och exempelvis prova en ny plan­lösning, riskerar
            att bli dyrt om utföraren får nej först när bygget är klart. Om
            Ivo i stället skulle kunna godkänna boenden i ett tidigare skede,
            exempelvis redan på rit­ningsstadiet, skulle incitamenten att
            prova nya lösningar öka.
          </p>
        </div>
        <div xml:id="i-6PNtwYqjLKi9LzX1aQDSBk" type="signatureBlock">
          <list xml:id="i-SCdPMgPo1j6Wn7VTga48XN">
            <item xml:id="i-F8Rr1e37AwfYTKhURs4xDm" type="signature">
              Magnus Jacobsson (KD)
            </item>
          </list>
        </div>
      </div>
    </body>
  </text>
</TEI>
