<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00507">
  <teiHeader>
    <fileDesc>
      <titleStmt>
        <title>Satsa på hela Inlandsbanan</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Satsa på hela Inlandsbanan</title>
          <idno type="rdwebb">H002T507</idno>
          <rs type="number">T507</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T507/text</ref>
          <ref type="dokument_url_html">http://data.riksdagen.se/dokument/H002T507</ref>
          <ref type="dokumentstatus_url_xml">http://data.riksdagen.se/dokumentstatus/H002T507</ref>
          <ref type="doc">http://data.riksdagen.se/fil/1BEF89F3-8408-4DCC-BA5D-15C2D1228492</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y5LhHw3NpYCtGAW9RKNQk7" type="signed"/>
        <correspContext corresp="i-Y5LhHw3NpYCtGAW9RKNQk7">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="numbering" xml:id="i-FSgXCakpZ5ymjg1Q9btd3r">
          <date when="2012-10-09"/>
        </correspAction>
        <correspAction type="submission" xml:id="i-BHUEC427MGhyXQL4YHo6hP">
          <date when="2012-10-05"/>
        </correspAction>
        <correspAction type="transfer" xml:id="i-JdtBgqGT9XNX5nd7Prn2nK">
          <date when="2012-10-05"/>
        </correspAction>
        <correspAction type="assigned" xml:id="i-TXM2n5oqb3xyR6Pmu7JFRn"/>
        <correspContext corresp="i-TXM2n5oqb3xyR6Pmu7JFRn">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MwkEC7ynpmagNWLfnW8j9u">
            Förslag till riksdagsbeslut
          </head>
          <list style="ol">
            <item xml:id="i-Mn55oKMcwhZ8DUZj36d6SE">
              Riksdagen tillkännager för regeringen som sin mening vad som
              anförs i motionen om att se Inlandsbanan som en del av det nordiska
              järnvägsnätet.
            </item>
            <item xml:id="i-Sm7QWU2znrrBv1Xu2jbd5C">
              Riksdagen tillkännager för regeringen som sin mening vad som
              anförs i motionen om att rusta upp och öppna Inlandsbanan mellan
              Mora och Persberg.
            </item>
            <item xml:id="i-WbXn4KwQafnhQE1qBZW2fr">
              Riksdagen tillkännager för regeringen som sin mening vad som
              anförs i motionen om att bygga ett spår från Hagfors ut till Inlandsbanan.
            </item>
            <item xml:id="i-JqXx7X6TpUhGmwQ9UnyzWt">
              Riksdagen tillkännager för regeringen som sin mening vad som
              anförs i motionen om näringslivets medfinansiering.
            </item>
          </list>
        </div>
        <div type="motContent">
          <head type="h1" xml:id="i-SDW1fEwdKUpGmKeffxMGCY">
            Inledning
          </head>
          <p xml:id="i-EX6EoaQqgeSZsNnpzrjVJv">
            För att kunna föra över mer gods på tåg och ge godskunderna större
            leveranstrygghet krävs stora investeringar i järnvägen. Detta
            gäller stambanorna, men även många av de så kallade lågtrafikerade
            banorna som inte sällan har en ganska omfattande godstrafik ut
            till stambanorna. En viktig bana är Inlandsbanan.
          </p>
          <p xml:id="i-L2gtQ1Co7e7kkxssX5gAkP">
            När Inlandsbanan stod klar 1937 kunde man frakta gods från Norrlands
            inland ända från Gällivare till Kristinehamn vidare ut på Vänerns
            vatten ner till västkustens hamnar. Det fanns då en fullständig
            transportlösning och transportväg. Den möjligheten finns inte
            längre då sträckan mellan Persberg, utanför Filipstad, och Mora
            lades ner 1969.
          </p>
          <head type="h1" xml:id="i-X6idy2JGBR6Qtr3PtYzSuc">
            Inlandsbanan idag
          </head>
          <p xml:id="i-HW2nnHndWXD8rZ3THRfkaW">
            Inlandsbanan AB (IBAB), som ägs av kommunerna längs järnvägen,
            förvaltar idag sträckan GällivareÖstersund och BrunfloMora, sidobanorna
            UlriksforsStrömsund samt tvärbanan OrsaFurudal. Trafikverket förvaltar
            sträckan MoraPersberg samt PersbergKristinehamn.
          </p>
          <p xml:id="i-4QQQeHAYRd7HjK37XLUsm5">
            Det är framförallt godstrafik som idag går på banan, men den
            är även viktig för persontrafik. Sommartid är den en del av en
            viktig och växande turistverksamhet och på vintern körs skidtåg.
            Skidtåg från Stockholm har funnits under flera år och den här
            vintersäsongen börjar IBAB även köra snötåg från Malmö till Vemdalen.
          </p>
          <head type="h1" xml:id="i-LxSSaRvPvbpXqx8owLGp5R">
            Inlandsbanan i framtiden
          </head>
          <p xml:id="i-XnYA7UmTfQUWaHqxWzhe5f">
            I dag ökar intresset för transporter på järnväg. Fokus på vägtransporternas
            klimatutsläpp och nödvändigheten att flytta över gods från väg
            till järnväg gör att alla våra järnvägar måste omvärderas. Inlandsbanan
            med sin sträckning från norr till söder kan bli ett viktigt komplement
            till Norra stambanan och kustbanorna ett tredje spår.
          </p>
          <p xml:id="i-Q4ygZG4hChwBMZPrNgioZQ">
            Inlandsbanan är redan idag ett viktigt omledningsspår. Till exempel
            inträffade i januari 2011 en tågurspårning i Bräcke på stambanan.
            Det tog flera dagar innan rälsen var farbar igen och under tiden
            leddes ståltågen från Luleå om på Inlandsbanan.
          </p>
          <p xml:id="i-KrPJXNKYJayFMvCqzmBjav">
            Idag pågår många gruvprojekt i norra Sverige och i Bergslagen.
            Gruv- och stålnäringen med sina tunga transporter är särskilt
            lämpad för kombinationen tåg- och båtfrakter, och mycket olämplig
            för vägtransporter. Även detta talar för att Inlandsbanan kommer
            att få en större betydelse i framtiden.
          </p>
          <p xml:id="i-7L4DL3PuzBsBSXRk3S4omJ">
            Vectura redogör i den färska rapporten Inlandsbanan Tredje spåret
            1 för en del av alla de företag som utnyttjar och som skulle vilja
            utnyttja banan som transportled om den rustades upp och byggdes
            ut. Det är en diger och imponerande lista som även innefattar
            företag i vårt grannland Norge.
          </p>
          <head type="h1" xml:id="i-6ik37KUHVUvV3wb7BnAM1h">
            De lågtrafikerade banorna är viktiga för det nordiska järnvägsnätet
          </head>
          <p xml:id="i-T5cqnxc1xxJfCoE3Kyx7We">
            Miljöpartiet har i många år lyft fram betydelsen av de lågtrafikerade
            banorna, eller underutnyttjade banorna, som egentligen vore en
            mer rättvis benämning. Vi är oroade för dagens utveckling, där
            banorna tillåts förfalla. IBAB får inte tillräckligt med medel
            från staten för att behålla dagens standard på Inlandsbanan. Vi
            anser att Inlandsbanan och andra lågtrafikerade banor bör ses
            som en del av det nordiska järnvägsnätet och rustas upp.
          </p>
          <head type="h1" xml:id="i-E5Ey2NHMBnDoHAxnnUaqYs">
            Öppnandet av sträckan MoraFilipstad (Persberg)
          </head>
          <p xml:id="i-P1qYUezF6uoFqnK3susRDo">
            För att kunna nyttja Inlandsbanan i hela dess ursprungliga sträckning
            krävs att sträckan MoraFilipstad rustas upp och öppnas. IBAB gjorde
            för några år sedan en kostnadsberäkning för att kunna öppna spåren
            igen som hamnade på cirka 600 miljoner kronor 2 . Det finns stort
            intresse från olika företag och privata skogsägare mellan Filipstad
            och Vansbro längs sträckan att börja köra gods på tåg istället
            för lastbil. Jag anser att sträckan MoraFilipstad, med början
            FilipstadVansbro bör öppnas för godstrafik.
          </p>
          <head type="h1" xml:id="i-89poZdW9tjFYwiQMefAMAs">
            HagforsEuropas enda stålverk utan järnväg eller hamn
          </head>
          <p xml:id="i-WgT5GANgjQ4tYnB1dBwB2b">
            Gruv- och stålindustrin blir allt viktigare i dagens globala
            värld. I Hagfors finns företaget Uddeholms AB som tillverkar verktygsstål.
            Med sina 900 anställda är Uddeholm den största privata arbetsgivaren
            i Hagfors kommun. Företagets avsättningsmarknader är främst Europa
            (52 procent), Asien och Fjärran östern (24 procent) och Nordamerika
            (16 procent) och företaget räknar med en volymtillväxt på 40 procent
            till år 2015/2016.
          </p>
          <p xml:id="i-2wQqxRUeVyVLNEo59bb3Rq">
            Men det finns ingen järnväg till stålverket. Uddeholm i Hagfors
            har skrotbaserad produktion och det som transporteras till stålverket
            omfattar framför allt skrot, gasol/LNG och oljeprodukter. Transporterna
            omfattar 115 000120 000 ton per år och allt går idag på väg.
          </p>
          <p xml:id="i-9gx2b4jAdvL9UGHddbYkuH">
            Hagfors hade fram till år 1990 järnvägsförbindelse via Deje i
            form av en smalspårig järnväg. Beslut togs om nedläggning och
            sista tåget gick i september 1990. Banan revs därefter upp och
            banvallen förvandlades till cykelväg. Sett i backspegeln var det
            ett misstag.
          </p>
          <p xml:id="i-M9FUfks7wVKRRUMFoR2Lzo">
            Under 2000-talet har ett flertal förslag kommit upp om att åter
            ansluta Hagfors till det svenska järnvägsnätverket. Det förslag
            som lyfts fram i Vecturas utredning är att knyta ihop Hagfors
            med en upprustad och öppnad Inlandsbana vid Rämmen. Förslaget
            innebär att halva sträckan utnyttja en gammal banvall och halva
            sträckan bygga ny banvall till Rämmen. Det skulle enligt utredning
            (ur vilken även uppgifterna ovan är hämtade) kosta 500600 miljoner
            kronor inklusive upprustning av Inlandsbanan mellan Persberg och
            Rämmen.
          </p>
          <p xml:id="i-qnANUMKVhUYTW7DDzYy3V">
            Vi anser att förslaget att knyta ihop Hagfors med Inlandsbanan
            är en bra satsning för framtiden.
          </p>
          <head type="h1" xml:id="i-MNv93HFi7oLXsHDzUKZFpc">
            Näringslivets medfinansiering
          </head>
          <p xml:id="i-UwycpiAYUrbZbRdTHNHWqP">
            Vi anser att infrastruktur är en statlig angelägenhet och är
            kritiska till regeringens politik att pressa kommuner att medfinansiera
            vägar och järnvägar. Det har inte heller lett till vare sig bättre
            eller billigare lösningar enligt Riksrevisionen 3 .
          </p>
          <p xml:id="i-93PozQM5rYXUhKTvmSKewK">
            Men när det gäller spår som endast uppfyller en eller några företags
            behov, till exempel järnväg mellan Malmbanan och den nya gruvan
            i Pajala eller ett spår från stålverket i Hagfors till Inlandsbanan,
            anser vi att näringslivet ska ta en del av kostnaden. Det kan
            också gälla för upprustningen och öppnandet av Inlandsbanan mellan
            Vansbro och Persberg som i första hand kommer att vara ett rent
            godsspår.
          </p>
        </div>
        <div type="motSignatures">
          <list>
            <item xml:id="i-7SJwcMs6qrRnAmK83781hL">
              Stina Bergström (MP)
            </item>
            <item xml:id="i-VmhFBBwijTZ9fWNHtpqNz6">
              Jan Lindholm (MP)
            </item>
            <item xml:id="i-XrsAZrpPBRS6Zs8yK25xzF">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
