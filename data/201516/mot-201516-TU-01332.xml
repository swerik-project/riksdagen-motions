<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-01332">
  <teiHeader>
    <fileDesc>
      <titleStmt>
        <title>Kontroll av fartygs hastighet</title>
        <author corresp="i-9Rr7JqtzHpZv84evqPH4D8">av Karin Enström (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1332 av Karin Enström (M)</title>
          <idno type="rdwebb">H3021332</idno>
          <rs type="number">1332</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3021332/text</ref>
          <ref type="dokument_url_html">http://data.riksdagen.se/dokument/H3021332</ref>
          <ref type="dokumentstatus_url_xml">http://data.riksdagen.se/dokumentstatus/H3021332</ref>
          <ref type="docx">http://data.riksdagen.se/fil/96A46555-4EB4-4A35-98A3-E91235752901</ref>
          <ref type="pdf">http://data.riksdagen.se/fil/22383928-DCFC-4A07-B486-07D5090A8641</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W1a9Ss8P3VmUR7ZU6X5kpb" type="signed"/>
        <correspContext corresp="i-W1a9Ss8P3VmUR7ZU6X5kpb">
          <note type="signatory" corresp="i-9Rr7JqtzHpZv84evqPH4D8"/>
        </correspContext>
        <correspAction type="submitted" xml:id="i-5WyHU6pTVyXgnSqPqQ7awE">
          <date when="2015-10-05"/>
          <time when="14:22:10"/>
        </correspAction>
        <correspAction type="reviewed" xml:id="i-Kf2WnjSnzCwZhUaZd5qLii">
          <date when="2015-10-05"/>
          <time when="17:23:31"/>
        </correspAction>
        <correspAction type="referred" xml:id="i-8Rbvn6mYrhdorDnPSBAWvj">
          <date when="2015-10-13"/>
        </correspAction>
        <correspAction type="assigned" xml:id="i-NiX5sNMtdpHURJAYmWoVS3">
          <date when="2018-06-04"/>
          <time when="09:10:16"/>
        </correspAction>
        <correspContext corresp="i-NiX5sNMtdpHURJAYmWoVS3">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-WKPcVr3yKCsSvaic6ZF2DN"/>
        <correspContext corresp="i-WKPcVr3yKCsSvaic6ZF2DN">
          <ref type="uppgift">2015/16:TU17</ref>
          <ref type="ref_dok_id">H301TU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU17</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1332 av Karin Enström (M) Kontroll av fartygs hastighet</div>
      </div>
      <div type="motBody">
        <div type="motProposal" subtype="förslag">
          <head xml:id="i-MkyJNJS6ubBxworxWgNu4T">
            Förslag till riksdagsbeslut
          </head>
          <list style="ol">
            <item xml:id="i-KdZfKxt4Urg1BA8SGL3a37">
              Riksdagen ställer sig bakom det som anförs i motionen om att
              utarbeta effektivare system och regler för kontroll av fartygens
              hastighet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Cc5CHCoukpws7sxiqJNpYb">
            Motivering
          </head>
          <p xml:id="i-9YsvoPA5G6utGUSdhZ4DFo">
            På flera platser i Sverige är stranderosion ett stort problem,
            inte minst i Stockholms skärgård. Båtar och fartyg, muddring samt
            klimatförändring med ändrat vattenstånd och ändrad isbildning
            gör att stränderna eroderar. Erosionen hotar såväl djur- och växtliv
            som materiella värden. Detta medför att livsmiljön för strandlevande
            växter och djur försvinner eller ändras. Den normalt förekommande
            mångfalden av djur och växter riskerar att försvinna och ersättas
            med sterila livsmiljöer av sten och grus. Det betyder också att
            bryggor och kajer förstörs.
          </p>
          <p xml:id="i-5wD5b5EWbqvhEhJCgnn5NZ">
            Enligt Sjöfartsverket har trafiken med kryssningsfartyg i Östersjön
            ökat under 2000-talet. Dessutom har fartygen sedan 2002 blivit
            större. Från 144 meter i snitt till 210 meter.
            <ref target="i-G2shh4SXsvtoA1AyBACNE8">
              [1]
            </ref>
            Den ökade trafiken påverkar Stockholms skärgård.
          </p>
          <p xml:id="i-2ce7Ci6WXuZMwAQU2o76XB">
            Lars Granath, fil.dr. i naturgeografi vid Hydrographica Kartläggning,
            har i flera rapporter visat hur fartyg skapar olika typer av vågsystem
            och hur dessa orsakar stranderosion. Det vågsystem som är mest
            synligt är ytvågorna, eller svallvågorna. Men det vågsystem som
            skadar stränder mest är tryckvågor. På djupt vatten är de i det
            närmaste helt osynliga, men vid fartygspassager i grundare vatten
            skapas kraftiga vattenströmmar, det som populärt kallas för ”sug”.
            ”Resultatet blir en mycket kraftig utströmning av vatten, riktad
            vinkelrätt ut från strandlinjen, med ibland extremt höga vattenhastigheter
            närmast bottnen.”
            <ref target="i-TnmfMor6ZiBFGzNDtHDfWB">
              [2]
            </ref>
          </p>
          <p xml:id="i-W1ESCqMsztX6fQt3Hy7nrU">
            I samma rapport slår Granath fast att till följd av fartygens
            tryckvågor och vattnets avsänkning när vattnet drog sig tillbaka
            ökade skadorna mot vassarna i Furusundsledens grunda delar under
            2000–2013. De kraftiga vattenströmmarna har gjort att den rika
            mångfald av fåglar och fiskar som tidigare har förekommit i området
            riskerar att försvinna. I takt med att vassarna försvinner minskar
            också möjligheter för fiskar att kamouflera sig och leka.
          </p>
          <p xml:id="i-Mi64TQcrSXQ3MzENtDicvq">
            Enligt Granath, som har gjort ett stort antal mätningar av tryckvågornas
            effekter, står de ”helt och hållet i proportion till fartygets
            hastighet. De bottentopografiska förhållandena kan sedan förstärka
            eller försvaga effekterna. Beroende på skrovform kan en mycket
            liten och skenbart harmlös ökning av fartygets hastighet med några
            tiondels knop orsaka stora förändringar av vågenergierna”.
            <ref target="i-F4eVB3SMZEhEFoVAwmywTo">
              [3]
            </ref>
          </p>
          <p xml:id="i-6L6pjsDvzmpDA42n7KKdf5">
            Vid vågmätningar i Furusundsleden 2014 av Lars Granath där fartygens
            fart registrerades via Automatic Identification System (AIS) konstateras
            det ”att den fartsänkning som temporärt beslutades i april 2014
            och som innebar en sänkning av farten i det aktuella området Vallersvik–Stabo
            udde från 12 till 10 knop, har haft en gynnsam effekt på avsänkningarna.”
            <ref target="i-YVwh62rkEnMr8fTXwbTttt">
              [4]
            </ref>
          </p>
          <p xml:id="i-238jyBA5rUyNQ7PvRpyRAy">
            Då hastigheten hos den tyngre fartygstrafiken bevisligen får
            stor effekt på stranderosion och hastigheten 10 knop har haft
            en gynnsam effekt på erosionen är det grundläggande att en hastighetsgräns
            i Furusundsledens känsliga delar permanent sätts till 10 knop.
            Sedan måste denna hastighetsbegränsning också efterlevas. I dagsläget
            kostar en hastighetsöverträdelse upp till 5 knop 1 000 kronor.
            Bötesbeloppet är rimligt när det handlar om småbåtar men bötesbeloppen
            för tyngre fartyg bör ses över med tanke på den stora skada tryckvågor
            orsakar på miljön. Som Granath har visat har två knops sänkning
            från 12 till 10 knop stor effekt på stranderosion i delar av Furusundsleden.
            Därför gäller det att utforma en praxis där fartöverträdelser
            för den tyngre fartygstrafiken ska beivras. Om tyngre fartygstrafik
            har högre hastighet än tio knop där fartbegränsning 10 knop gäller
            ska det utan undantag ses som fartöverträdelser. Här skulle AIS-systemet
            kunna utgöra en viktig del av metodiken.
          </p>
          <p xml:id="i-UGvoXSKjyAwjci7SHBonsJ">
            För att säkra naturvärden och kulturvärden samt skapa möjligheter
            till långsiktig förvaltning och meningsfulla investeringar måste
            regeringen skyndsamt återkomma till riksdagen med förslag på ett
            effektivare system och regler för kontroll av fartygens hastighet.
          </p>
        </div>
        <div type="motSignatures">
          <list>
            <item xml:id="i-S57uqZy7XHd1EjVuHox153">
              Karin Enström (M)
            </item>
          </list>
        </div>
        <div type="motNotes">
          <noteGrp>
            <note xml:id="i-G2shh4SXsvtoA1AyBACNE8">
              [1] Sjöfartens utveckling 2011, Sjöfartsverket, s. 26.
            </note>
            <note xml:id="i-TnmfMor6ZiBFGzNDtHDfWB">
              [2] Granath, L, Hydrographica Kartläggning 2013: Erosionsskador
              i Furusundsleden. Utredning om utveckling, orsaker och möjliga
              åtgärder. Trafikverket, Sjöfartsverket och Stockholms Hamn AB,
              s. 22.
            </note>
            <note xml:id="i-F4eVB3SMZEhEFoVAwmywTo">
              [3] Ibid, s. 25.
            </note>
            <note xml:id="i-YVwh62rkEnMr8fTXwbTttt">
              [4] Granath, L, Hydrographica Kartläggning 2014: Vågmätningar
              i Furusundsleden 2014. Utredning om vågbildning och vågenergier
              från olika fartygskategorier. Trafikverket, Sjöfartsverket och
              Stockholms Hamn AB, s. 3.
            </note>
          </noteGrp>
        </div>
      </div>
    </body>
  </text>
</TEI>
