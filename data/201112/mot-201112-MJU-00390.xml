<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00390">
  <teiHeader>
    <fileDesc>
      <titleStmt>
        <title>Proportionalitetsprincipens tillämpning i fråga om strandskyddet</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Proportionalitetsprincipens tillämpning i fråga om strandskyddet</title>
          <idno type="rdwebb">GZ02MJ390</idno>
          <rs type="number">MJ390</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ390/text</ref>
          <ref type="dokument_url_html">http://data.riksdagen.se/dokument/GZ02MJ390</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ390</ref>
          <ref type="doc">http://data.riksdagen.se/fil/176A2BA0-8EF2-4CBD-832E-0239B285746E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GjzGwXLQ9mmEa6N4LoeheT" type="signed"/>
        <correspContext corresp="i-GjzGwXLQ9mmEa6N4LoeheT">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-7gi71XWFSW7xuCbGr4Dpaf" type="numbering">
          <date when="2011-10-10"/>
        </correspAction>
        <correspAction xml:id="i-K4SnydwhWL16Ctk4XfRzVe" type="submission">
          <date when="2011-10-05"/>
        </correspAction>
        <correspAction xml:id="i-Cmwyu2tE3tb2Na1V91kku7" type="transfer">
          <date when="2011-10-05"/>
        </correspAction>
        <correspAction xml:id="i-TnJFgkF3Zan3V6e2V7CqXs" type="assigned"/>
        <correspContext corresp="i-TnJFgkF3Zan3V6e2V7CqXs">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BfowxK2kaYg7yZNht4uEnn" type="motBody">
        <div xml:id="i-9dnzM6Q9hobWUdEzW81Uxx" type="motProposal" subtype="förslag">
          <head xml:id="i-MKjFgH5CbBEJd2a7n4KaWX">
            Förslag till riksdagsbeslut
          </head>
          <p xml:id="i-2Lm9tS47Bk7xSkGuGBEqfq">
            Riksdagen tillkännager för regeringen som sin mening vad som
            anförs i motionen om att se över förutsättningarna för att bättre
            infoga proportionalitetsprincipens tillämpning i fråga om strandskyddet.
          </p>
        </div>
        <div xml:id="i-2VRPgv9pkedMs8bRkaSHXz" type="motContent">
          <head xml:id="i-LpDShRtY3EoxG6fVvhvXiy" type="h1">
            Motivering
          </head>
          <p xml:id="i-X52gdaVnMLLs49UAZXKqy6">
            Utgångspunkten för självbestämmande i en rättsstat är enskild
            äganderätt. Denna skyddas i den svenska regeringsformen och av
            den europeiska konventionen om skydd för de mänskliga rättigheterna
            och de grundläggande friheterna.
          </p>
          <p xml:id="i-6F8Hzsxos8uXZnQoZMu3aX">
            Denna konvention hindrar dock inte en stat från att inskränka
            äganderätten till viss egendom för det allmännas bästa. I denna
            avvägning tillämpas en proportionalitetsprincip som utgår ifrån
            att en inskränkning inte får vara större än vad som är nödvändigt
            för att nå syftet med inskränkningen. Bevisbördan på att inskränkningen
            är proportionell ligger hos det allmänna.
          </p>
          <p xml:id="i-AcWSEwzHxd9kzKzJHXt6cP">
            Sverige har strandskydd för stränder till en längd av 400 000
            kilometer, vilket motsvarar avståndet mellan jorden och månen.
            Dessa stränder är skyddade från 100 meter upp till 300 meter,
            vilket innebär att inskränkningarna avser nära en tiondel av den
            svenska landytan eller ett område större än hela Danmark. Mot
            bakgrund av den enormt stora tillgången på stränder i Sverige
            måste det ifrågasättas om ett generellt strandskydd över huvud
            taget kan anses vara proportionerligt.
          </p>
          <p xml:id="i-RMPmR1c7KMvjyfQe1xaPqE">
            Miljöbalkens regler kring det svenska strandskyddet är omdiskuterade.
            I enskilda fall finns det åtskilliga exempel på fastighetsägare
            som hindras att nyttja sin strandfastighet utan att det allmänna
            redovisat något rimligt skäl för inskränkningen. En starkt bidragande
            anledning till detta är att strandskyddet är uppbyggt generellt.
            När en generell norm gäller medför det att den beslutande myndigheten
            inte behöver motivera sitt beslut. Det är i stor kontrast mot
            proportionalitetsprincipens utgångspunkt. Proportionalitetskravet
            från Europadomstolen består i att ägaren ska kompenseras om intrånget
            är påtagligt (översatt från engelskans significant). Om staten
            eller kommunen kompenserar ägaren för förlusten, som följer av
            det påtagliga intrånget som strandskyddet kan innebära, går det
            att sammanfoga det allmänna intresset som följer av allemansrätten,
            samtidigt som egendomsskyddet tillgodoses.
          </p>
          <p xml:id="i-GzgydbDY4caQUApz2SsNr">
            Lagändringen SFS 2010:902, som trädde i kraft den 11 maj 2011,
            ger kommunen befogenhet att upphäva strandskyddet i ett område
            om det är uppenbart att området saknar betydelse för att tillgodose
            strandskyddets syften. Det är en positiv åtgärd, men förstärker
            även bilden av att Europakonventionens krav på proportionalitet
            inte fullt ut tillgodoses i varje enskilt fall. Bevisbördan på
            att inskränkningen är proportionell bör ligga hos det allmänna.
          </p>
          <p xml:id="i-6ded4f9qYoSLyo83ZWhjfr">
            För att säkerställa att strandskyddet i enskilda fall till fullo
            är förenligt med Europakonventionens egendomsskydd och dess proportionalitetsprincip,
            bör regeringen om möjligt se över den rättspraxis som följer av
            det nya regelverket.
          </p>
        </div>
        <div xml:id="i-FADJRn7LXxAXrwVEsvhJdo" type="signatureBlock">
          <list xml:id="i-7ngijfYcyBEzZXwuvtrWEj">
            <item xml:id="i-6P7YRXQXJJR3tpDhLKoFDs" who="i-9Kt7koTgzUZUA9ovNXYdWj" type="signature">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
