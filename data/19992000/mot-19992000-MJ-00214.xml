<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0214/mot_199900_MJ_0214-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ214 pnr: v308
          </p>
          <p>
            Motion till riksdagen 1999/2000:MJ214
          </p>
          <p>
            av Jonas Ringqvist m.fl. (v)
          </p>
          <p>
            Trädgårdsnäringen
          </p>
          <p>
            1 Trädgårdsnäringen
          </p>
          <p>
            Den ekologiska omställningen av trädgårdsnäringen går framåt.
            Den ekologiska odlingen ökar och alternativ till kemiska bekämpningsmedel
            blir allt vanligare. Samtidigt finns självfallet mycket kvar att
            göra för att miljöanpassa trädgårdsnäringen, och vi redovisar
            i denna motion några förslag som syftar till att underlätta trädgårdsnäringens
            utveckling i en hållbar riktning.
          </p>
          <p>
            2 Ekologisk odling
          </p>
          <p>
            Ett nytt stöd till ekologisk odling håller på att utvecklas,
            och Vänsterpartiet ställer sig positivt till miljöprogramsutredningens
            förslag om höjda ersättningsnivåer till ekologisk frilandsodling
            av köksväxter, frukt och bär. Förutom det anser vi att den ekologiska
            växthusodlingen borde få ett stöd. Detta skall ges regeringen
            till känna. Ekologisk växthusodling har en stor möjlighet att
            öka, och det är fel signal till trädgårdsnäringen att hävda att
            just den odlingen skall klara sig utan stöd i sin ekologiska omställning.
            Miljö- programsutredningens skäl att inte föreslå ett stöd till
            ekologisk växthusproduktion var att administrationen för stödet
            skulle bli alltför omfattande i relation till den lilla areal
            växthus som odlas ekologiskt. Vänsterpartiet anser att det är
            fel att inte stödja en viss del av näringen med hänvisning till
            att den är alltför liten.
          </p>
          <p>
            3 Utvecklingsfond
          </p>
          <p>
            För att möta de krav på förändringar som trädgårdsnäringen utsätts
            för från omvärlden, både från marknadshåll och politiskt håll,
            så krävs resurser för utveckling och forskning. Trädgårdsnäringen
            kan, liksom andra näringar, själv ta ett ansvar för den kollektiva
            utvecklingen genom att avsätta egna resurser för forskning och
            utveckling. För att inte snedvrida konkurrensen krävs att samtliga
            trädgårdsföretag deltar i finansieringen. Vänsterpartiet har tidigare
            motionerat om = inrättandet av en kollektivt finansierad utvecklingsfond
            för trädgårdsnäringen. Riksdagen har med anledning av den motionen
            uttalat sig positivt om förslaget och skrev att utskottet anser
            att
          </p>
          <pb facs="riksdagen-motions-pdf/data/199900/mot_199900_MJ_0214/mot_199900_MJ_0214-0002.pdf"/>
          <p>
            denna möjlighet för näringen att avsätta medel för angelägna
            gemensamma Mot. 1999/2000 insatser är intressant och bör övervägas
            noga. MJ214 Frågan har tyvärr dragit ut på tiden. Det finns risk
            för att utvecklingsarbetet inom trädgårdsnäringen saktas ner om
            lösningar inte kan åstadkommas snarast. Det är därför angeläget
            att regeringen snarast återkommer till riksdagen med förslag om
            ett system med en obligatorisk, avgiftsfinansierad utvecklingsfond
            för de berörda näringarna. Detta skall ges regeringen till känna.
          </p>
          <p>
            4 Energiomställning
          </p>
          <p>
            Växthusodlingen är en mycket energikrävande verksamhet och så
            mycket som 20 26 av omsättningen för växthusodling utgörs av energikostnader.
            I första hand är växthusnäringen beroende av fossila energislag
            för uppvärmningen, mestadels olja eller fossilgas. Både för näringens
            konkurrenskraft och med tanke på miljön är det angeläget att energibehovet
            i växthusodlingen kan minska eller att växthusnäringen kan övergå
            till förnybara energislag. Det finns möjligheter att, inom ramen
            för EU:s landsbygdsförordning, ge stöd till investeringar som
            minskar användningen av fossil energi i växthusodling. Vänsterpartiet
            anser att Sverige borde använda sig av den möjligheten och ge
            ett sådant stöd till växthusnäringen, och regeringen borde återkomma
            till riksdagen med ett sådant förslag. Detta skall ges regeringen
            till känna.
          </p>
          <p>
            5 Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att den ekologiska växthusodlingen skall ges ett stöd inom ramen
            för miljöprogrammet, 2. att riksdagen hos regeringen begär att
            den snarast skall återkomma med ett förslag till en obligatorisk,
            avgiftsfinansierad utvecklingsfond för trädgårdsnäringen, 3. att
            riksdagen som sin mening ger regeringen till känna vad i motionen
            anförts om ett stöd till investeringar som minskar användningen
            av fossil energi i växthusodling.
          </p>
          <p>
            Stockholm den 29 september 1999 Jonas Ringqvist (v)
          </p>
          <p>
            Maggi Mikaelsson (v) Kjell-Erik Karlsson (v)
          </p>
        </div>
      </div>
    </body>
  </text>
</TEI>
