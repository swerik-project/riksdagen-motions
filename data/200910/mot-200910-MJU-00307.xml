<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00307">
  <teiHeader>
    <fileDesc>
      <titleStmt>
        <title>Klimatforskning</title>
        <author corresp="i-KGqrEB2Pzg8goYxy9CcDhd i-W4ZdT3cRpUqSBcZCGKXaji">av Lars Gustafsson och Eva Johnsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimatforskning</title>
          <idno type="rdwebb">GX02MJ307</idno>
          <rs type="number">MJ307</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ307/text</ref>
          <ref type="dokument_url_html">http://data.riksdagen.se/dokument/GX02MJ307</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ307</ref>
          <ref type="doc">http://data.riksdagen.se/fil/634EF2D2-8F52-4EAE-B85B-13CA6A03D9B2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YEFAN76Ya9A3mjB3Yufovk" type="signed"/>
        <correspContext corresp="i-YEFAN76Ya9A3mjB3Yufovk">
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-W4ZdT3cRpUqSBcZCGKXaji"/>
        </correspContext>
        <correspAction type="numbering" xml:id="i-HeGfunhfyyCWdvBsngboKu">
          <date when="2009-10-09"/>
        </correspAction>
        <correspAction type="submission" xml:id="i-6rXAb5HoNnXjgKtombC2md">
          <date when="2009-10-06"/>
        </correspAction>
        <correspAction type="transfer" xml:id="i-GqhDW27CKzkqh68rSebMPd">
          <date when="2009-10-01"/>
        </correspAction>
        <correspAction type="assigned" xml:id="i-PRCZQDrJt8VZBzETBquZDr"/>
        <correspContext corresp="i-PRCZQDrJt8VZBzETBquZDr">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Jhs9QxsbNmZZpzVWkP1TUp">
            Förslag till riksdagsbeslut
          </head>
          <p xml:id="i-5qiYon2PmjfZKH6r21UyfB">
            Riksdagen tillkännager för regeringen som sin mening vad som
            anförs i motionen om att intensifiera klimatforskningen för att
            bidra till ett bredare forskningsunderlag.
          </p>
        </div>
        <div type="motContent">
          <head type="h1" xml:id="i-PdPrFbZBmiNisw4zXatyKq">
            Motivering
          </head>
          <p xml:id="i-2tCeeEt9dQx7sbh1gJ7Gp3">
            En av nutidens stora politiska frågeställningar är klimatfrågan.
            Vid förhandlingar på internationell nivå tror man sig kunna begränsa
            en global temperaturökning till två grader genom politiska beslut.
            Generellt brukar dock inte politiska beslut ha något som helst
            inflytande över naturlagarna.
          </p>
          <p xml:id="i-VcDLuWyXvBjGE5KEwFEur7">
            Vetenskapliga teorier och forskning måste alltid prövas mot verkligheten,
            där verkligheten avgör vad som gäller. De vetenskapliga teorierna
            bakom antropogen klimatpåverkan bygger på idén om växthusgasers
            positiva återkoppling. Den politiskt mest uppmärksammade växthusgasen
            är koldioxid, som är nödvändig för livet på jorden. Fokus riktas
            mot de antropogena, mänskliga, utsläppen av koldioxid främst från
            förbränning av fossila energislag. En ökning av koncentrationen
            av koldioxid i atmosfären med ca en tiondels promille antas till
            största delen bero på en ökad förbränning av fossila bränslen.
            Nya studier visar genom isotopmätningar att den antropogena andelen
            av ökningen endast utgör en tredjedel av vad som IPCC-modeller
            förutsätter 1 , 2 .
          </p>
          <p xml:id="i-M2CQwANRNMjFUupmim8ouz">
            Det är vetenskapligt belagt att koldioxid utgör endast ca 5 procent
            av växthusgaserna, 0,0385 procent av atmosfären, det som brukar
            benämnas som PPM i den allmänna debatten. Under en hundraårsperiod
            har koldioxidens andel ökat med 100 PPM till dagens 385. IPCC
            hävdade ursprungligen att den antropogena delen av ökningen skulle
            vara ca 90 procent. Påståendet reviderades 2004 till att vara
            75 procent. FN:s miljöprogram hävdade nyligen att endast hälften
            av utsläppen kunde härledas till antropogena källor 3 . Lepori
            et al. hävdar att ökning kan identifieras till en tredjedel.
          </p>
          <p xml:id="i-5PzWubCQUyj2RLcY5BeHzP">
            Det är också belagt att koldioxid inte av sig själv kan ge annat
            än en mycket begränsad temperaturökning. Därför har vissa forskare
            framfört teorier om så kallat positiv återkoppling via vattenånga
            och olika molnbildningar. FN:s klimatpanel, IPCC, bygger sina
            teoretiska modeller till stor del på dessa idéer.
          </p>
          <p xml:id="i-FTs4fWM3DKXHugBbsmcMd4">
            Ny forskning visar emellertid att så inte är fallet, utan istället
            att det finns flera negativa återkopplingar som verkar i motsatt
            riktning 4 , 5 , 6 .
          </p>
          <p xml:id="i-RyVWrVS58KzxRWJWkwvg8e">
            Ett stort antal mätningar av atmosfären över den tropiska hemisfären
            visar att någon så kallad hot spot inte existerar, vilket enligt
            IPCC:s klimatmodeller skulle utgöra bevis för växthuseffekten.
          </p>
          <p xml:id="i-3T3MuUAopt9RqGdqFwnJse">
            Studier inom solforskningen visar också på tidigare inte kända
            återkopplingar, som påverkar vårt klimat, molnbildning och magnetiska
            fält 7 . Likaså finns belägg för att omvandling av landskap får
            regionala klimateffekter 8 .
          </p>
          <p xml:id="i-TCwHC1dyveUsVcrRJTwFJC">
            På ett stort antal områden framkommer ny kunskap byggd på studier
            av verkligheten, som ger oss ny information om hur jordens klimat
            och klimatsystem fungerar. Under de senaste åren har mätningar
            visat att den globala medeltemperaturen sedan 2001 till och med
            har sjunkit och att världshavens värme också minskat 9 .
          </p>
          <p xml:id="i-3P9vzfEGCsxd5QoyntWnUd">
            Ökningen av de stigande havsytorna har också avstannat samtidigt
            som koldioxidhalten ökat 10 . Detta är tvärtemot vad IPCC:s klimatmodeller
            förutspått. Forskare knutna till IPCC har nyligen offentligt medgett
            att jorden har gått in i en svalare cykel.
          </p>
          <p xml:id="i-Uv3jvWpcVSukZT9WJRR8uU">
            Historiska och geologiska studier visar att jorden ständigt undergår
            klimatförändringar genom en rad naturliga cykler och processer
            med kopplingar till vårt solsystem. Ett av de mest kända och väldokumenterade
            exemplen är Grönland, som befolkades av skandinaver för 1 000
            år sedan och där bedrev jordbruk i generationer under flera hundra
            år. Vid den tiden var Grönland grönt och till stora delar isfritt,
            vilket framgår av namnet.
          </p>
          <p xml:id="i-T1BWruUPxN3cA7BmKmZmwW">
            De stora polarisarna undergår också tidsbundna förändringar bland
            annat genom oceanernas cirkulation, som påverkar både temperaturen
            och polarisarnas storlek 11 . Under de senaste två åren har Arktis
            isyta återhämtat sig medan Antarktis för närvarande är större
            än snittet för de senaste 30 åren 12 .
          </p>
          <p xml:id="i-SvY59vZ4VGQ5vysPbxFd2k">
            Vetenskap är inte en gång för alltid given kunskap utan måste
            omformuleras allteftersom ny kunskap kommer fram. I klimatfrågan
            har allt fler välrenommerade och etablerade forskare och vetenskapsmän
            från alla kontinenter, t.o.m. geologiska kommittén i den polska
            vetenskapsakademin gett uttryck för sina väl belagda tveksamheter
            mot de teorier och grunder, som allmänt florerar och utgör grunder
            för stora politiska beslut. Klimatfrågan är alltför viktig för
            att utvecklas till en prestigesak, där man väljer att blunda för
            den nya kunskap som ständigt kommer fram.
          </p>
          <p xml:id="i-PsBQj1Arwvta4amWQAwgBe">
            En grundförutsättning för att kunna fatta långsiktigt hållbara
            och verkningsfulla beslut i klimatfrågan är att besluten bygger
            på vetenskapligt belagda fakta och forskning och inte på teorier,
            idéer och spekulationer om vad som kan hända någon gång i framtiden.
          </p>
          <p xml:id="i-NFoXg9h6bogZp16Edv7yuD">
            Det finns flera goda skäl som talar för behovet av att satsa
            på klimatforskningen i Sverige. Ett brett forskningsunderlag förebygger
            tendenser mot selektiva vägval där politik åt någondera hållen
            får inflytande över forskningen. Chalmers högskola i Göteborg
            har idag en långt framskriden forskning och lämpar sig som säte
            för en intensifierad ansats till ett brett underlag av klimatforskning.
            Ett upprättat klimatforskningscenter skulle bidra till ett större
            underlag till Vetenskapliga rådet för klimatfrågor i deras analyser
            till Miljövårdsberedningen.
          </p>
        </div>
        <div type="motSignatures">
          <list>
            <item xml:id="i-JSSaQp3b5SMab6fvX8vNaA" who="i-KGqrEB2Pzg8goYxy9CcDhd">
              Lars Gustafsson (kd)
            </item>
            <item xml:id="i-AJ8Ewnk9FTgv69zVZEqgSa" who="i-W4ZdT3cRpUqSBcZCGKXaji">
              Eva Johnsson (kd)
            </item>
          </list>
        </div>
      </div>
    </body>
  </text>
</TEI>
