<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00216">
  <teiHeader>
    <fileDesc>
      <titleStmt>
        <title>Stöd till jämställdhetssträvanden i Nordafrika och Mellanöstern</title>
        <author corresp="i-S7wLw9aynA5vbRCsqxxL3N">av Tina Acketoft (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till jämställdhetssträvanden i Nordafrika och Mellanöstern</title>
          <idno type="rdwebb">H102U216</idno>
          <rs type="number">U216</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U216/text</ref>
          <ref type="dokument_url_html">http://data.riksdagen.se/dokument/H102U216</ref>
          <ref type="dokumentstatus_url_xml">http://data.riksdagen.se/dokumentstatus/H102U216</ref>
          <ref type="doc">http://data.riksdagen.se/fil/2617E300-2D62-46F8-B321-D808A397F9A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5dhePzXxgququChz6UpBVa" type="signed"/>
        <correspContext corresp="i-5dhePzXxgququChz6UpBVa">
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction xml:id="i-GH7rW6DBsQrN4h5hpq9E9U" type="numbering">
          <date when="2013-10-02"/>
        </correspAction>
        <correspAction xml:id="i-6R3FQdU6DwCBW9XhwELSQS" type="submission">
          <date when="2013-10-01"/>
        </correspAction>
        <correspAction xml:id="i-FnUohkHNCZgBEBth2mAF7P" type="transfer">
          <date when="2013-10-01"/>
        </correspAction>
        <correspAction xml:id="i-MvCS1LeNheH8DFPjd4Ars7" type="assigned"/>
        <correspContext corresp="i-MvCS1LeNheH8DFPjd4Ars7">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RnsxAJiaynEDexr1kdHtUo" type="motHeader"/>
      <div xml:id="i-MzJ5eJVqVDQ5aKkmsHwUgv" type="motBody">
        <div xml:id="i-RpzKRHFuxo8FJVfF3CZiRW" type="motProposal" subtype="förslag">
          <head xml:id="i-PYuaVEbmxeQX2dQaYjTFJb">
            Förslag till riksdagsbeslut
          </head>
          <list xml:id="i-RJApRnva4A5QYqjNhafqwi" style="ol">
            <item xml:id="i-F37L1i4b9yHUHik9ojp19p">
              Riksdagen tillkännager för regeringen som sin mening vad som
              anförs i motionen om Sveriges fortsatta arbete med att stödja
              demokrati, mänskliga fri- och rättigheter och jämställdhet i Nordafrika
              och Mellanöstern.
            </item>
            <item xml:id="i-XMdT6jaw2onFPeB6tQsMEE">
              Riksdagen tillkännager för regeringen som sin mening vad som
              anförs i motionen om Sveriges fortsatta arbete med att stärka
              kvinnors makt och politiska inflytande.
            </item>
            <item xml:id="i-7PHiqNCcp3zohHyAFjGMpf">
              Riksdagen tillkännager för regeringen som sin mening vad som
              anförs i motionen om Sveriges arbete med att genomföra FN:s säkerhetsråds
              resolution 1325.
            </item>
            <item xml:id="i-JeQm5Nx21MNjWAVJyPsFt4">
              Riksdagen tillkännager för regeringen som sin mening vad som
              anförs i motionen om regeringens återkoppling av arbetet med FN:s
              säkerhetsråds resolution 1325.
            </item>
          </list>
        </div>
        <div xml:id="i-KNFfpqcyxynTPT4gNt2mBB" type="motContent">
          <head xml:id="i-37kGGs27u4NA2f5hxJZzJP" type="h1">
            Motivering
          </head>
          <p xml:id="i-2ihbZQXAve2B2gt7xG72jF">
            Den arabiska våren såg ett tag ut att också vara kvinnornas vår.
            Kvinnorna deltog i hög grad i de protester som störtade diktaturerna
            i Nordafrika och Mellanöstern och flera starka kvinnliga potentiella
            ledare utkristalliserades.
          </p>
          <p xml:id="i-3nGdCuRksTHFax2WN2Uhe9">
            Att den politiska utvecklingen i regionen skulle följa en utstakad
            väg mot demokrati var det få som trodde, men idag vet vi att det
            var ännu svårare än vad många kunde förutspå. Länderna saknar
            i stort en demokratisk tradition och bristen på respekt för mänskliga
            fri- och rättigheter har blivit uppenbar. Kampen mot diktatur,
            förtryck, fattigdom och korruption är långt ifrån vunnen. Men
            människors önskan att få vara delaktiga i att forma samhället
            och sina egna liv, viljan att kunna försörja sig och hoppet om
            en bättre framtid finns kvar. Det fanns och finns fortfarande
            en stark dröm och ett hopp om att demokrati och mänskliga fri-
            och rättigheter ska få slå rot.
          </p>
          <p xml:id="i-MRijY4LoEEmAUPnn6nMWpk">
            Regionen brottas i hög grad med ojämställdhet på samhällets alla
            området och idag kan vi tyvärr konstatera att utvecklingen inte
            gått framåt. Snarare pekar mycket på ett stort bakslag för jämställdheten
            och kvinnors rättigheter. I de länder som omfattades av den arabiska
            våren kämpar idag kvinnorörelsen hårt för att ens kunna behålla
            sina positioner, långt ifrån att flytta dem framåt.
          </p>
          <p xml:id="i-N5a7ssTBuxsfXT2Qs9toAZ">
            Idag finns endast en handfull kvinnor med i de viktigaste beslutande
            församlingarna i vissa länder, ofta i mycket uppstyrda positioner.
            Som en följd av en kamp mellan religiösa och sekulära krafter
            om vem som ska ha makten över det yttersta tolkningsföreträdet,
            riskerar de nya konstitutioner som nu skrivs att undergräva kvinnors
            rättigheter ytterligare.
          </p>
          <p xml:id="i-KNrC1qerHozs52aTgLSKeA">
            I vissa länder utsätts kvinnor för omfattande våld och trakasserier,
            ofta med sexuella förtecken, i det offentliga rummet. I andra
            sker det mer subtilt. Detta bidrar naturligtvis till att begränsa
            kvinnors möjligheter att vara politiskt aktiva och höja sina röster
            i samhällsdebatten. Polisens, rättsväsendets och övriga politiska
            aktörers passiva hållning till dessa kränkningar av de mänskliga
            rättigheterna försvagar kvinnornas ställning än mer.
          </p>
          <p xml:id="i-AYpk5pEoUJSRtjNCeNae4P">
            Ekonomin i de länder som genomgått stora politiska förändringar
            är svag. Länderna är i hög grad beroende av handel, turism och
            investeringar från bl.a. Europa. Allmänt goda kommersiella kontakter
            med EU är viktiga för att undvika en möjlig ekonomisk kollaps.
            Pragmatiskt sinnade politiker i regionen kan därför vara mottagliga
            för argument och även påtryckningar från EU. Men det kräver att
            det skickas tydliga signaler från EU och omvärldens sida. Sverige
            och EU måste nu vara pådrivande för att både stödja och ge incitament
            till de krafter som för utvecklingen i regionen framåt vad gäller
            demokrati, mänskliga fri- och rättigheter och inte minst jämställdhet.
            Samtidigt måste omvärlden ställa krav i relationerna med dessa
            stater. EU:s samarbetsavtal måste vara tydliga.
          </p>
          <p xml:id="i-4bXgTVnif4nyjBsyQUQrjv">
            Det långsiktiga arbetet för att stödja ländernas väg mot fred
            måste präglas av tydliga krav på demokratisering och respekt för
            mänskliga fri- och rättigheter inklusive kvinnors rättigheter.
          </p>
          <p xml:id="i-5vQsdfzPafS8Ufk5uVxwQb">
            FN:s säkerhetsråds resolution 1325 om kvinnor, fred och säkerhet
            är ett viktigt redskap för världens länder att använda för att
            säkerställa kvinnors makt och inflytande i fredsprocesser i konflikt-
            och postkonfliktländer och vid stora politiska omvälvningar. Det
            är bra att Sverige prioriterar genomförandet av resolutionen men
            samtidigt finns goda möjligheter att förstärka det arbete Sverige
            gör och höja ambitionsnivån.
          </p>
          <p xml:id="i-DRKUa1aqTYeZiYD3Hstu2p">
            Den nationella handlingsplanen för resolution 1325 är ett strategiskt
            dokument som spänner över flera politikområden och myndigheter.
            Nuvarande handlingsplan gäller t.o.m. 2015 och måste därefter
            ersättas. Det arbetet måste leda till en sammanhållen strategi
            med ett helhetsperspektiv som också inkluderar det civila samhället.
            Ett ökat samarbete med relevanta organisationer är ett sätt att
            skapa ytterligare legitimitet för den delen av resolutionen som
            tar sikte på kvinnors inflytande.
          </p>
          <p xml:id="i-56BaajtS5t2CkRwLCgdKBc">
            Det samlade arbetet och resursanvändningen vad gäller genomförandet
            av resolution 1325 bör klart återrapporteras till riksdagen så
            att den parlamentariska återkopplingen i framtiden ger bättre
            möjligheter att analysera resultat och effekt i ett tidigt och
            kontinuerligt skede.
          </p>
          <p xml:id="i-MkTMM6mKePoSKQ3sZuj27e">
            För att stärka det samlade agerandet för kvinnors inflytande
            måste arbetet med att implementera resolution 1325 bedrivas konsekvent
            och integrerat med Sveriges utrikespolitik och agerande på alla
            arenor, såväl inom EU, FN som inom Europarådet.
          </p>
        </div>
        <div xml:id="i-8GveigJYfoNdHRGaWyT1xb" type="signatureBlock">
          <list xml:id="i-8sxmj9J435qZ5XbZqsXYos">
            <item xml:id="i-5jxigZoQYXXA586nHGGJaF" type="signature">
              Tina Acketoft (FP)
            </item>
          </list>
        </div>
      </div>
    </body>
  </text>
</TEI>
