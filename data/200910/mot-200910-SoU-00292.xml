<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00292">
  <teiHeader>
    <fileDesc>
      <titleStmt>
        <title>FN:s barnkonvention i svensk lag</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN:s barnkonvention i svensk lag</title>
          <idno type="rdwebb">GX02So292</idno>
          <rs type="number">So292</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So292/text</ref>
          <ref type="dokument_url_html">http://data.riksdagen.se/dokument/GX02So292</ref>
          <ref type="dokumentstatus_url_xml">http://data.riksdagen.se/dokumentstatus/GX02So292</ref>
          <ref type="doc">http://data.riksdagen.se/fil/42E7D0CC-D47C-4701-B6A3-35EE55C07D05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B8Sbzf3H2NU467vi2wZzde" type="signed"/>
        <correspContext corresp="i-B8Sbzf3H2NU467vi2wZzde">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-AwRqmJP1gCmX7tJVeTHq5b" type="numbering">
          <date when="2009-10-01"/>
        </correspAction>
        <correspAction xml:id="i-4zGH6z75joLVZUMFYHBh2y" type="submission">
          <date when="2009-09-30"/>
        </correspAction>
        <correspAction xml:id="i-PN225qYh76xTp1pDyBkYFw" type="transfer">
          <date when="2009-09-28"/>
        </correspAction>
        <correspAction xml:id="i-Syu3YULDsF7zxnzHykgb4Y" type="assigned"/>
        <correspContext corresp="i-Syu3YULDsF7zxnzHykgb4Y">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DBkGhW3u1fRxrsu8YLyi3w" type="motBody">
        <div xml:id="i-Fhgzp57GPxqrjkC6iABSJ9" type="motProposal" subtype="förslag">
          <head xml:id="i-YRnPXmGdhhXL5e4gWU3NCG">
            Förslag till riksdagsbeslut
          </head>
          <p xml:id="i-6VAm2FCYChG5x2mNwSPUV9">
            Riksdagen tillkännager för regeringen som sin mening vad som
            anförs i motionen om att göra FN:s barnkonvention till svensk
            lag.
          </p>
        </div>
        <div xml:id="i-QhpAnA6bek9zpAuf4kRAN6" type="motContent">
          <head xml:id="i-LdE3dVCq5J3JTm23bDL531" type="h1">
            Bakgrund
          </head>
          <p xml:id="i-8pzdEa9AaVqCiHCA8oR3eZ">
            Socialutskottet har vid upprepade tillfällen valt att avslå ett
            stort antal motioner från flera olika partier med krav på att
            FN:s barnkonvention ska införlivas i svensk lag. Riksdagen har
            sedan följt utskottets förslag. Utskottets motiv för avslag är
            att svensk lag redan skulle leva upp till åtagandena i deklarationen.
            Vi anser inte att det håller. Det finns otaliga exempel på hur
            barnets bästa inte prövas vare sig i statlig eller kommunal verksamhet.
            Sverige har ett gott rykte internationellt men det faktum att
            vi inte gjort barnkonventionen till lag är en av de svarta fläckar
            vi dras med. Kravet kommer därför att upprepas till dess det uppfylls.
          </p>
          <head xml:id="i-NtabuJQwy1r8Tudg1YeuFF" type="h1">
            Motivering
          </head>
          <p xml:id="i-XFWSKNDD25tjQjd92sp2bW">
            Vid alla åtgärder som rör barn, vare sig de vidtas av offentliga
            eller privata sociala välfärdsinstitutioner, domstolar, administrativa
            myndigheter eller lagstiftande organ, skall barnets bästa komma
            i främsta rummet.
          </p>
          <p xml:id="i-RPpxy9qiA8wtyQPxjuonpm">
            Detta citat utgör hörnstenen i den av Sverige underskrivna och
            ratificerade FN-konvention om barn. Ändå kan man alltför lätt
            konstatera att Sverige inte vid alla åtgärder som rör barn sätter
            barns främsta i första rummet. Varken stat, landsting, kommuner
            eller andra myndigheter sätter alltid barns bästa i främsta rummet.
            Varje vecka möts vi av rapporter från massmedier om myndigheters
            övergrepp mot barn, som är klara brott mot barnkonventionen. Allra
            tydligast är detta i behandlingen av flyktingbarn som inte själva
            kan tala för sin sak eftersom de inte behärskar svenska språket
            och sällan kan få hjälp av någon närstående vuxen person.
          </p>
          <p xml:id="i-NfhwrWthAaL3ZkD6zK1r3B">
            Ett uppmärksammat fall är den ettårige pojke, vilken som nyfödd
            placerades i ett fosterhem på grund av att modern inte kunde ta
            hand om honom till följd av svåra psykiska problem. Trots detta
            beslöt Utlänningsnämnden avvisa såväl modern som barnet till Syrien.
            Hur en psykiskt sjuk mor, som också hotas av avvisning, plötsligt
            ska kunna ta hand om sitt barn övergår nog allas förstånd. Ett
            annat fall är den svårt synskadade bosniska flickan Nadina Imamovic.
            Nadinas svåra och ovanliga ögonsjukdom kunde vårdas och förbättras
            i Sverige, något som konstaterades av såväl flera framstående
            ögonforskare som Socialstyrelsen. I Bosnien fanns ingen sådan
            hjälp att tillgå. Ändå valde Utlänningsnämnden att upprepade gånger
            avslå asylansökan.
          </p>
          <p xml:id="i-NxNRPkXJRR3MV3kMJxPa1u">
            Vid ett seminarium i riksdagen om barn utan uppehållstillstånd
            den 24 september 2003 redovisade Svenska barnläkarföreningen och
            Rädda Barnen ett flertal andra fall. Små barn som tecknade sig
            själva hängande i snaror från träd, barn som blivit våldtagna
            av soldater, barn som sett sin mor bli våldtagen, barn som varje
            natt plågas av mardrömmar utvisas ändå till de länder som allra
            mest väcker deras skrämmande fantasier. Det är mycket svårt att
            hävda att detta skulle vara förenligt med barnets bästa.
          </p>
          <p xml:id="i-UYy3oXGpTY1TdyPFxf3DtA">
            1993 valde riksdagen att förse utlänningslagen med en portalparagraf
            utifrån barnkonventionen. Man stadgade att i fall som rör barn
            skall särskilt beaktas vad hänsynen till barnets hälsa och utveckling
            samt barnets bästa i övrigt kräver. Portalparagrafen har dock
            blivit fullständigt tandlös. Regelmässigt hänvisar utlänningsmyndigheterna
            till att vikten av en reglerad invandring väger tyngre än portalparagrafen,
            vilket är befängt. En annan internationell konvention, Dublinkonventionen,
            som slår fast att en flykting skall återsändas till första asylland
            i stället för att få sitt ärende behandlat i, i detta fall Sverige,
            väger också i varje läge tyngre än barnkonventionen och utlänningslagens
            portalparagraf. Då inte FN:s barnkonvention är lag i Sverige kan
            heller inget hända om man bryter mot den.
          </p>
          <p xml:id="i-AwL1Vxgeq7EwoFQ6xBCQxJ">
            Den 4 juli 2003 krävde tre professorer, Bengt-Erik Andersson,
            Tor Lindberg och Rolf Zetterström, en ändring av dagens situation.
            På Aftonbladet debatt skrev de under rubriken Barnkonventionen
            borde bli svensk lag bland annat följande: Världens barn är också
            världens, och Sveriges, framtid. Är det några som skall skyddas
            mot övergrepp, subjektiva tolkningar av konventioner med mera
            så är det våra världens barn. Vi har en moralisk skyldighet att
            gå före och visa vägen för de nationer som har svårt att förverkliga
            barnkonventionen på grund av brist på ekonomiska och andra resurser.
            För att kunna göra detta måste vi dock ta ett stort steg framåt
            och låta barnkonventionen ingå i den svenska lagstiftningen.
          </p>
          <p xml:id="i-5At3Q8VHryVGbYspQFh9w6">
            Först när konventionens olika paragrafer får status av allmän
            svensk lag kan vi beivra myndigheters brott mot desamma. De som
            hävdar att svensk lag till den grad är så barnanpassad att det
            är onödigt att göra sådana förändringar bör lära sig att så inte
            är fallet. De som påstår att barns rättigheter riskerar att försämras
            om barnkonventionen får status av svensk lag har helt missförstått
            förhållandena. I 41 § barnkonventionen stadgas nämligen: Ingenting
            i denna konvention skall inverka på bestämmelser som går längre
            vad gäller att förverkliga barnets rättigheter och som kan finnas
            i (a) en konventionsstats lagstiftning; eller (b) för den staten
            gällande internationell rätt.
          </p>
          <p xml:id="i-JUbPyHmeoCrz81TeB88MjL">
            Det finns således ingen risk att en försämring av rättsläget
            i Sverige skall behöva inträffa. Belgien och Finland har redan
            lagstadgat i barnkonventionens anda. Låt oss följa deras exempel.
            En sådan svensk markering skulle både inför EU:s medlemsländer
            och inför världen i övrigt visa att också Sverige prioriterar
            barns behov och intressen. Vi skulle ytterligare kunna markera
            detta genom att i lagtexten ange att i de fall då barnkonventionen
            konkurrerar med andra lagtexter och/eller konventioner skall barnkonventionens
            anda gälla, såvida detta innebär den bästa lösningen för aktuella
            barn.
          </p>
          <p xml:id="i-REBsydSvu9ZKRLJiGgRcmd">
            Tidigare migrationsministern Jan O Karlsson menade bland annat
            i en frågestund i riksdagen den 17 oktober 2002, då barnkonventionen
            lyftes fram med anledning av Nadina Imamovics situation, att barn­konventionen
            är ett rättesnöre, ett mål att arbeta mot, snarare än en uppsättning
            regler. Men den tolkningen innebär att han helt missuppfattat
            FN:s syfte med att upprätta barnkonventionen. Punkterna i konventionen
            bär uppmaningen skall och inte bör av en anledning. Konventionen
            föreskriver en minsta gemensamma nämnare för hur barn skall behandlas
            av konventionsstaterna. Att gömma sig bakom andra länders tillkortakommanden
            räcker inte för ett land som vill framställa sig som ett moraliskt
            föredöme. Barnkonventionen bör därför göras till svensk lag.
          </p>
        </div>
        <div xml:id="i-Kpw9YZRdt4pSCPbrt5hrLC" type="signatureBlock">
          <list xml:id="i-NczyRAbFKniDshrm16pGVi">
            <item xml:id="i-Xuu64PTtFS5bXYwD1Vo5yB" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-FoKpLqBChXnog1YhF1XTHc" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-Y4refTbpUMeRrbuhHfs5AD" who="i-PPtpTU7erj7n8C4rdQihuK" type="signature">
              Lage Rahm (mp)
            </item>
            <item xml:id="i-JRzM8DCHpfbKERYdjnanEM" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-NDULmMNtwFqH7PeMUR9asb" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
            <item xml:id="i-GTy628f3DScFxq5Tp5h6uP" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-SNWxf5togB2p7xp32HCgcW" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
            <item xml:id="i-Mxp8HzZfTXtH4jyu8Jmtf6" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
