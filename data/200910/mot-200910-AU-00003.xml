<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00003">
  <teiHeader>
    <fileDesc>
      <titleStmt>
        <title>med anledning av skr. 2008/09:198 En jämställd arbetsmarknad — regeringens strategi för jämställdhet på arbetsmarknaden och i näringslivet</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:198 En jämställd arbetsmarknad — regeringens strategi för jämställdhet på arbetsmarknaden och i näringslivet</title>
          <idno type="rdwebb">GX02A3</idno>
          <rs type="number">A3</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A3/text</ref>
          <ref type="dokument_url_html">http://data.riksdagen.se/dokument/GX02A3</ref>
          <ref type="dokumentstatus_url_xml">http://data.riksdagen.se/dokumentstatus/GX02A3</ref>
          <ref type="doc">http://data.riksdagen.se/fil/EB1F3AD8-B366-428A-9CCD-B598167F3207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-qo94mtgLHBuiGUVd5rq28" type="basedOn"/>
        <correspContext corresp="i-qo94mtgLHBuiGUVd5rq28">
          <ref>Regeringsskrivelse 2008/09:198</ref>
        </correspContext>
        <correspAction xml:id="i-8yz6bh7Es6czFcfVtZacf3" type="signed"/>
        <correspContext corresp="i-8yz6bh7Es6czFcfVtZacf3">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-2srHjVJbdXZWFP8QKof6dw" type="referral">
          <date when="2009-10-08"/>
        </correspAction>
        <correspAction xml:id="i-NBNruJcz62VecxaDqYZDqA" type="dismissal">
          <date when="2009-10-01"/>
        </correspAction>
        <correspAction xml:id="i-9ss36NVpTN8iaoBLr4V1Rw" type="dismissal">
          <date when="2009-10-01"/>
        </correspAction>
        <correspAction xml:id="i-Uy6YvrAQMP2EoByQRk2x45" type="transfer">
          <date when="2009-09-30"/>
        </correspAction>
        <correspAction xml:id="i-R9edQrKzLW6QEbHtfF2xeM" type="submission">
          <date when="2009-09-30"/>
        </correspAction>
        <correspAction xml:id="i-TF9q291AX3SdMWeyYHmpPF" type="assigned"/>
        <correspContext corresp="i-TF9q291AX3SdMWeyYHmpPF">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-P4t6HK9MTQvibm8Dd2XtAn" type="TOC">
          <head xml:id="i-Wzg7gQnoiZYnVrRUzmBPLa">
            Innehållsförteckning
          </head>
          <list>
            <item>
              Inledning 3
            </item>
            <item>
              Jämställda löner 3
            </item>
            <item>
              Lönekartläggningar ett effektivt medel för jämställda löner 4
            </item>
            <item>
              Rätt till heltid och möjlighet till deltid 5
            </item>
            <item>
              Förbättra anställningsvillkoren för kvinnor 6
            </item>
            <item>
              Avskaffa kvinnors obetalda arbete 7
            </item>
            <item>
              Bryt den könssegregerade arbetsmarknaden 7
            </item>
            <item>
              Främja kvinnors företagande 9
            </item>
            <item>
              Barnomsorg på kvällar och helger 9
            </item>
            <item>
              Kvotering till bolagsstyrelser 9
            </item>
          </list>
        </div>
        <div type="motProposal" subtype="förslag">
          <head xml:id="i-QvntQC9zxRv1QmnmYkkASG">
            Förslag till riksdagsbeslut
          </head>
          <list style="ol">
            <item xml:id="i-UpPV3S6uFG1fdhm4JcVWAM">
              Riksdagen tillkännager för regeringen som sin mening vad som
              anförs i motionen om att lönekartläggningar ska genomföras varje
              år.
            </item>
            <item xml:id="i-EGsd8uM3MKAzVYRgF2tKFo">
              Riksdagen tillkännager för regeringen som sin mening vad som
              anförs i motionen om att planer för jämställda löner och för jämställdhetsarbete
              ska upprättas och följas upp årligen på arbetsplatser med minst
              tio anställda.
            </item>
            <item xml:id="i-Np3jtdXMvuAWJCng8TnpJE">
              Riksdagen tillkännager för regeringen som sin mening vad som
              anförs i motionen om att regeringen ska ta ett initiativ till
              handslag med de fackliga organisationerna och arbetsgivarorganisationerna
              för att få bort könsrelaterade löneskillnader.
            </item>
            <item xml:id="i-V5dkf2zeo8W7kH7JAWVJtn">
              Riksdagen tillkännager för regeringen som sin mening vad som
              anförs i motionen om att heltidsanställning ska vara norm på den
              svenska arbetsmarknaden.
            </item>
            <item xml:id="i-VWY62qu93dQk4jyXHuFdT6">
              Riksdagen tillkännager för regeringen som sin mening vad som
              anförs i motionen om att regeringen bör verka för att jämställda
              löner ska uppnås i första hand i den politiskt styrda offentliga
              sektorn, men också på arbetsmarknaden i övrigt.
            </item>
            <item xml:id="i-WxuXV4UQrBsd8nq5SNXfDt">
              Riksdagen tillkännager för regeringen som sin mening vad som
              anförs i motionen om att införa jämställdhetsintegrering i utbildningsmetodiken
              och pedagogiken.
            </item>
            <item xml:id="i-5f9bDMZJS9vxwQa3etNhSL">
              Riksdagen tillkännager för regeringen som sin mening vad som
              anförs i motionen om att studie- och yrkesvägledarens roll måste
              uppgraderas och ges större utrymme för att stödja ungdomars utbildningsval
              i syfte att bryta den könssegregerade arbetsmarknaden.
            </item>
            <item xml:id="i-54D7XjNDy41BhnmxPQ1Fi7">
              Riksdagen tillkännager för regeringen som sin mening vad som
              anförs i motionen om behovet av en lagstiftning som begränsar
              arbetsgivarnas möjligheter att använda sig av anställningsformen
              tidsbegränsad anställning.
            </item>
            <item xml:id="i-5CRtsyv5ijh45ut4ZSEB8Q">
              Riksdagen tillkännager för regeringen som sin mening vad som
              anförs i motionen om att införa en tredelad föräldraförsäkring.
            </item>
            <item xml:id="i-KzANE3cz4rCXsYwXRqDrjR">
              Riksdagen tillkännager för regeringen som sin mening vad som
              anförs i motionen om införandet av avidentifierade anställningsansökningar.
            </item>
            <item xml:id="i-9ziy3QQei86FVwWDik6fP6">
              Riksdagen tillkännager för regeringen som sin mening vad som
              anförs i motionen om insatser för att främja kvinnors företagande,
              bl.a. genom starta-eget-bidrag och entreprenörskurser för unga
              kvinnor.
            </item>
            <item xml:id="i-ANcJwtYhzgtygG5xNoLUaw">
              Riksdagen tillkännager för regeringen som sin mening vad som
              anförs i motionen om att kriterier och procedurer för statliga
              lån, krediter, bidrag och subventioner ska utvärderas ur ett jämställdhetsperspektiv.
            </item>
            <item xml:id="i-PQZpWKtZy3rg92m4nzn7Yv">
              Riksdagen tillkännager för regeringen som sin mening vad som
              anförs i motionen om att införa rätt till barnomsorg på obekväma
              arbetstider.
            </item>
            <item xml:id="i-D6Wf3rKSueQfM2KqQtXnUM">
              Riksdagen tillkännager för regeringen som sin mening vad som
              anförs i motionen om att införa en lag om kvotering av bolagsstyrelser
              som kräver att minst 40 % av vardera könet är representerat bland
              styrelseledamöterna i bolagsstyrelser.
            </item>
          </list>
        </div>
        <div type="motContent">
          <head xml:id="i-B7PZ5MKir4YLAHiQC5XAQ5" type="h1">
            Inledning
          </head>
          <p xml:id="i-S4ERj5LXqsYgWbNap4L7BN">
            En uppföljning av handlingsplanen för en jämställd arbetsmarknad
            är efterlängtad, eftersom det var de rödgröna partierna som tog
            initiativ till denna förra mandatperioden. Sedan dess tycks frågan
            ha legat i träda under den nuvarande borgerliga regeringen. Regeringen
            beskriver i sin handlingsplan mycket väl hur statistiken från
            Statistiska Centralbyrån talar sitt entydiga språk: kvinnor diskrimineras
            på grund av sitt kön på alla nivåer genom arbetslivet, något som
            dessutom får konsekvenser för kvinnors liv i övrigt gällande bl.a.
            en högre andel långtidssjukskrivningar, mindre inflytande i näringslivet
            samt lägre pensioner. Kvinnor utför 25 % mer obetalt arbete i
            hemmen än män, enligt Statistiska centralbyrån (På tal om män
            och kvinnor, SCB, 2008). Regeringen verkar fortfarande tro att
            problem på en strukturell nivå kan lösas med individuella lösningar.
            Det tror inte Miljöpartiet. Miljöpartiet föreslår därför åtgärder
            mot de strukturella problem som diskriminerar kvinnor. Så länge
            kvinnor inte får heltidsanställningar och tjänar mindre än män
            för samma arbete ska det vara offentliga arbetsgivares uppgift
            att komma med konkreta åtgärder. Miljöpartiet efterlyser därför
            fler åtgärder som riktar sig till män och särskilt förebyggande
            åtgärder mot diskriminering. Miljöpartiet välkomnar regeringens
            förslag att inrätta en arbetsgrupp för att analysera frågor om
            män och jämställdhet. Regeringens förslag för att bryta könsstereotypa
            yrkesval är även dessa goda i detta syfte.
          </p>
          <p xml:id="i-D1dbnK4HnmLuWAEPZA1ruC">
            Regeringen föreslår utbildningar för kvinnor som vill ta plats
            i styrelser. Tanken är god, men frågan är varför inte män utbildas
            i att ge plats åt de kompetenta kvinnor som redan finns och inte
            ges plats i dagens bolagsstyrelser på grund av mansdominansen.
          </p>
          <p xml:id="i-UCsjU6Cn3CvmEyxgq6DTko">
            Med detta sagt presenteras i övrigt Miljöpartiets förslag för
            en jämställd arbetsmarknad nedan.
          </p>
          <head xml:id="i-VxvfwiNECKY1ARPD8tfH3U" type="h1">
            Jämställda löner
          </head>
          <p xml:id="i-QWKDcyYQYBA2xArMcAahAG">
            Egen lön och möjligheter till egen försörjning handlar i grunden
            om möjlighet till självständighet och frihet. En lägre värdering
            av kvinnors arbete och yrkesval gör att kvinnor begränsas i löneutveckling
            och karriärsmöjligheter och får lägre pension.
          </p>
          <p xml:id="i-LCSXJQywsmdERYANSehsFV">
            Kvinnors lägre lön och långsammare löneutveckling i kombination
            med huvudansvar för hem och familj är påtagliga faktorer i det
            icke jämställda samhället. Således är åtgärder för jämställda
            löner helt avgörande för att åstadkomma ett jämställt samhälle.
            Lönediskrimineringen är oacceptabel och ansvaret för hem och anhöriga
            bör delas jämställt.
          </p>
          <p xml:id="i-JSws4GiCsvfmCVhRPdRL8y">
            Enligt SCB är kvinnors löner, sett till hela arbetsmarknaden,
            84 % av männens löner. Hälften av denna löneskillnad kan förklaras
            av att kvinnor och män har olika utbildning, befattningsgrad,
            arbetstid och finns inom olika sektorer. Olikheter består exempelvis
            av att män i högre grad finns i branscher med högre löneläge än
            kvinnodominerade branscher. Män finns på högre positioner än kvinnor
            och har därmed högre löner. Men om dessa skillnader räknas bort
            genom s.k. standardvägning av statistiken återstår fortfarande
            en löneskillnad mellan kvinnor och män på sju procentenheter som
            inte kan förklaras på annat sätt än att traditionellt kvinnliga
            arbeten värderas lägre och att lönesättande chefer bär på ojämställda
            värderingar.
          </p>
          <p xml:id="i-BtaKLTwvb7iGsNk3HNG52g">
            Det politiska systemet, riksdagen och landets kommun- och landstingsfullmäktige
            har ett direkt arbetsgivaransvar för de anställda och arbetsvillkoren
            i den offentliga sektorn. Löneskillnaden i kommunerna är ca 1
            % och i landstinget och staten handlar det om ca 6 %.
          </p>
          <p xml:id="i-XhrW2RCduUR1EeyZMLKtmh">
            Miljöpartiet verkar för att jämställda löner i offentlig sektor
            ska åstadkommas. Att vi känner ett särskilt ansvar för den offentliga
            sektorn är naturligt då denna sektor är politiskt styrd. För även
            om de politiska församlingarna inte är direkt avtalsslutande parter
            måste det ändå finnas ett arbetsgivaransvar för de människor som
            arbetar och verkar i vår sektor. Det kommer att krävas medel ur
            statens, kommunernas och landstingens budgetar för att klara uppdraget
            att säkerställa jämställda löner. Vi i Miljöpartiet tar vårt ansvar
            och har i våra budgetmotioner anslagit medel för att påbörja vägen
            mot jämställda löner.
          </p>
          <p xml:id="i-5AGkSMznyiChVtB3FhC4Bb">
            Samtidigt krävs det ett ansvar ute i offentliga sektorns verksamheter.
            För lika viktigt som det är att skapa ekonomiska resurser är det
            att göra upp med attityder som innebär att män nästan alltid värdesätts
            mer än kvinnor. Varje lönesättande chef måste vidta konkreta åtgärder
            för att en gång för alla avskaffa könsrelaterad lönediskriminering.
          </p>
          <p xml:id="i-HAyJ6T4PTwxmt4CNqsK4ZD">
            Lönediskrimineringens avskaffande kommer dock aldrig att bli
            verklighet med ett ensidigt arbetsgivaransvar. Utan fackens aktiva
            medverkan är det omöjligt att få till stånd jämställda löner.
            Tyvärr har fackens engagemang för att åstadkomma en verklig förändring
            generellt sett varit svag under lång tid, undantag finns dock.
            För den fackliga rörelsen innebär detta påfrestningar. Gamla mönster
            och traditioner måste rensas bort för att prioritera kvinnor framför
            män.
          </p>
          <p xml:id="i-7pfXrkD7XRmCHom44tQfmo">
            Såväl inom offentlig som privat sektor måste arbetsgivare ta
            sitt ansvar för jämställda löner. Miljöpartiet anser att regeringen
            ska ta initiativ till ett handslag med de fackliga organisationerna
            och arbetsgivarorganisationerna med målet att få bort könsrelaterade
            löneskillnader.
          </p>
          <head xml:id="i-4JgDjRkpmoHnQKBPtNpfGT" type="h2">
            Lönekartläggningar ett effektivt medel för jämställda löner
          </head>
          <p xml:id="i-2MxGyidK6YvYSgtb9dQ9CQ">
            Offentlig och privat sektor måste upprätta lönekartläggningar
            för att påvisa, åtgärda och förhindra osakliga löneskillnader
            mellan män och kvinnor. Detta tillsammans med planer för jämställda
            löner och jämställdhetsarbete är några av våra viktigaste verktyg
            i Sverige för att åtgärda ojämställda löner.
          </p>
          <p xml:id="i-Ans4JaByoXiZQRzPZ2YT8p">
            Den borgerliga regeringen ändrade ordningen för detta arbete
            genom att införa starka försämringar av lagens krav på upprättande
            av lönekartläggningar, planer för jämställda löner samt jämställdhetsarbete.
            Diskrimineringslagen (som bl.a. ersätter jämställdhetslagen),
            trädde i kraft i januari 2009 och förändrar arbetsgivarnas förutsättningar
            att utföra lönekartläggningar. Den borgerliga regeringen ändrar
            regeln (3 kap. 10 § diskrimineringslagen) om lönekartläggning
            från att tidigare gälla alla arbetsgivares skyldighet att upprätta
            lönekartläggning varje år, till att enbart behöva genomföras vart
            tredje år.
          </p>
          <p xml:id="i-UZF4g91Nw4CDimcH2XBTs7">
            Dessutom förändras kravet för upprättande av jämställdhetsplanen
            (3 kap. 13 § diskrimineringslagen) samt handlingsplanen för jämställda
            löner (3 kap. 11 § diskrimineringslagen) till att gälla enbart
            arbetsgivare med mer än 25 anställda där lönekartläggningen endast
            behöver genomföras vart tredje år. Innan förändringen skulle arbetsgivare
            med fler än tio anställda upprätta en jämställdhetsplan och handlingsplan
            för jämställda löner varje år. Denna försämring av jämställdhetslagens
            krav på jämställdhetsplan och handlingsplan för jämställda löner
            innebär att 2025 % av arbetstagarna inte omfattas av jämställdhetsinsatser.
          </p>
          <p xml:id="i-XhGDgzTB2uXZbNyed8Ad5e">
            Detta innebär att 21 000 färre företag som har 300 000350 000
            anställda behöver upprätta en handlingsplan för jämställda löner
            och jämställdhetsplan.
          </p>
          <p xml:id="i-Pna4qSuF9zFQumkUQVaVTZ">
            Miljöpartiet vill återgå till den tidigare jämställdhetslagens
            krav om att arbetsplatser måste upprätta lönekartläggningar varje
            år. Vi vill också att planer för jämställda löner och jämställdhetsarbete
            ska upprättas varje år på arbetsplatser med fler än tio arbetstagare.
          </p>
          <head xml:id="i-Ti4ZV22xm4MnCrh3D5qjWw" type="h1">
            Rätt till heltid och möjlighet till deltid
          </head>
          <p xml:id="i-N4druiHbGDYHZiLusPLmrE">
            Ofrivilligt deltidsarbete är en kvinnofälla, slår Gertrud Åström
            fast i utredningen Makt att forma samhället och sitt eget liv
            (SOU 2005:66). Det är också Miljöpartiets uppfattning. Det är
            orimligt att den samhälleliga normen för anställningsform utgår
            från kön. I många branscher är det fullständigt självklart att
            erbjuda heltidsanställning till män medan det är mycket vanligt
            att kvinnor är hänvisade till deltidsanställning.
          </p>
          <p xml:id="i-DLHWRst9L5b4GRGuZXyUbg">
            Deltidsarbetet är utbrett. Cirka 1 miljon personer arbetar deltid
            och tre fjärdedelar av dessa är kvinnor. Deltidsarbetet, och därmed
            också heltidsarbetet, är således ojämställt fördelat. Dessutom
            sammanfaller kvinnornas höga andel av deltidsarbetet med hög andel
            tidsbegränsade anställningar. Det ger dubbel negativ effekt, otrygghet
            och låg inkomst.
          </p>
          <p xml:id="i-SZBfuueZY4umhaVJ81tFAq">
            Att miljöpartiet står bakom kravet om allas rätt till heltid
            betyder inte att vi vill avveckla allt deltidsarbete. Men vår
            grundinställning är att det i mycket högre grad än i dag ska finnas
            en heltidsanställning i botten. Att det sedan finns många som
            av olika anledningar vill eller behöver arbeta deltid är en helt
            annan sak. Vår inställning kan således formuleras rätt till heltid,
            med möjlighet till deltid.
          </p>
          <p xml:id="i-CWwFX61xCZ7PeUkYY7ckN9">
            Deltidsarbete innebär förstås lägre lön. Men inte bara det då
            de flesta av ersättningarna inom socialförsäkringssystemet är
            inkomstrelaterade. Det gäller för sjukförsäkringen, föräldraförsäkringen
            och arbetslöshetsförsäkringen. På samma sätt är det med pensionsavsättningar.
            Deltidsarbetet och de lägre lönerna ger alltså negativa ekonomiska
            effekter livet ut.
          </p>
          <p xml:id="i-6n4AxnXzGsVbuuj9wAXU8X">
            Kvinnors deltidsarbete innebär inte bara ojämställda förhållanden
            på arbetsmarknaden. Det skapar också ojämställdhet i hemmet och
            i förhållande till anhöriga. Det är kvinnor som i högre grad än
            män hand tar om barnen och andra anhöriga. Likaså är det kvinnor
            som i huvudsak utför hushållssysslorna. Så blir det när män tillåts
            lägga mer tid på det betalda lönearbetet.
          </p>
          <p xml:id="i-L1odtuXCNcR2yLK9fen4Bt">
            Enligt Miljöpartiets uppfattning är det hög tid att komma till
            rätta med problemet att olika normer, beroende av kön, gäller
            på svensk arbetsmarknad.
          </p>
          <p xml:id="i-KkcdxLXocqNDYwEhErPrxz">
            Miljöpartiet är tveksamt till att lagstiftningsinstrumentet är
            det mest effektiva verktyget för att åstadkomma fler heltidsanställningar.
            Arbetsmarknaden ser så olika ut och inom många mindre företag
            och verksamheter måste man också ha möjlighet att använda sig
            av deltidsanställningar. Vi vill hellre se ett huvudavtal för
            hela arbetsmarknaden där parterna, arbetsgivarna och facken ingår
            överenskommelse där det fastställs att heltidsanställning är norm
            på den svenska arbetsmarknaden. I klartext betyder det att arbetsgivarna
            tar på sig ansvaret att göra allt som är möjligt för att erbjuda
            heltidsanställningar.
          </p>
          <head xml:id="i-RxTPYaYtwEHRDeGP9giaJr" type="h1">
            Förbättra anställningsvillkoren för kvinnor
          </head>
          <p xml:id="i-N8crDDkHbTSb7gzeMEdRFG">
            Regeringen har underlättat användandet av tidsbegränsade anställningar.
            Detta trots att regeringen är medveten om jämställdhetsproblematiken.
          </p>
          <p xml:id="i-XDedYcBtyKVUws5gGS14Qs">
            Det är idag främst kvinnor som har tidsbegränsad anställning,
            vilket kan ses som ett hinder för såväl ekonomiskt oberoende som
            utveckling och karriär. Förslaget att förbättra möjligheterna
            att träffa avtal om tidsbegränsad anställning kan därmed uppfattas
            medföra risk för att kvinnors position på arbetsmarknaden försämras
            ytterligare, skriver regeringen i proposition 2006/07:111 Bättre
            möjligheter till tidsbegränsade anställningar .
          </p>
          <p xml:id="i-5saALApYbzLqzmgTYCSA9c">
            De tidsbegränsade anställningarna har ökat drastiskt på svensk
            arbetsmarknad. Det var mot den bakgrunden den förra mandatperiodens
            röd-gröna riksdagsmajoritet beslutade att olika typer av tidsbegränsade
            anställningar förs samman till en gemensam fri visstidsanställning.
            Miljöpartiet ansåg, och anser fortfarande, att det var en bra
            ordning. Det behövdes rensas upp bland allt för många tidsbegränsade
            anställnings­former. Det gäller särskilt då det är främst kvinnor
            som tvingas acceptera dessa otrygga anställningsformer.
          </p>
          <p xml:id="i-AhJ5j6zYKy6PhRMoL2QP1T">
            Sammantaget ökade de tidsbegränsade anställningarna med 236 000
            mellan 1990 och 2007, från 380 000 till 616 000, enligt uppgifter
            från arbetskraftsundersökningen (AKU).
          </p>
          <p xml:id="i-9WE7SSZ9AMcADTpyacmrKN">
            Den allra otryggaste formen för tidsbegränsad anställning, behovsanställning,
            har ökat mest. Behovsanställning innebär i princip att arbetsgivaren
            ringer och erbjuder arbete när behov uppstår. Det är inte ovanligt
            att sådana telefonsamtal kommer samma morgon under den dag då
            man vill att den anställde ska arbeta.
          </p>
          <p xml:id="i-XMKBJuw2wDHmU88CBmz7tw">
            Bland unga LO-kvinnor i åldern 1624 år har nästan hälften tidsbegränsade
            anställningar, medan det handlar om en fjärdedel bland unga LO-män.
          </p>
          <p xml:id="i-3Fhn2Gt1Xfj874463gfEUQ">
            I en jämförelse mellan svenskfödda och utlandsfödda är förhållandet
            det samma, fast med skillnaden att det för utlandsfödda är betydligt
            högre siffror för såväl kvinnor som män. Av detta kan vi dra slutsatsen
            att den genomsnittlige personen med tidsbegränsad anställningsform
            är en ung invandrarkvinna som arbetar i hotell- och restaurangbranschen.
          </p>
          <p xml:id="i-PyytHvcgxSaAWUaQbbudxF">
            Det var bl.a. mot denna bakgrund, att de tidsbegränsade anställningarna
            ökar närmast okontrollerat bland unga kvinnor, som den förra rödgröna
            riksdags­majoriteten bestämde sig för att använda lagstiftningsinstrumentet
            för att begränsa arbetsgivarnas överutnyttjande av tidsbegränsad
            anställning. Denna lagstiftning har nu rivits upp av den borgerliga
            alliansregeringen.
          </p>
          <p xml:id="i-HmXFKub1FGDgm6bbMkhyio">
            Miljöpartiet föreslår att riksdagen tillkännager för regeringen
            som sin mening att det behövs lagstiftning som begränsar arbetsgivarnas
            möjligheter att använda sig av anställningsformen tidsbegränsad
            anställning.
          </p>
          <head xml:id="i-FZDA15zh1Y8269jj522JYE" type="h1">
            Avskaffa kvinnors obetalda arbete
          </head>
          <p xml:id="i-2zsyD5LqjBFmD1oWv2M7ps">
            Den borgerliga regeringen har infört stora skatteavdragsmöjligheter
            för hushållsnära tjänster. Ett motiv för detta är enligt dem själva
            att hjälpa kvinnor ut på arbets­marknaden. Miljöpartiet förnekar
            inte att skattedumpningar för hushållsnära tjänster också kan
            ge en sådan effekt. Men det har inget med jämställdhet att göra.
            Det som händer är i stället att städgörat blir lågavlönat lönearbete
            som fortfarande utförs av framför allt kvinnor som jobbar deltid.
          </p>
          <p xml:id="i-LFVB1wW1TDDtD2DhNeLQ7K">
            Miljöpartiet är av flera skäl motståndare till skatteavdraget
            för hushållsnära tjänster. Det handlar dels om att man inte löser
            det strukturella problemet att männen inte tar tillräckligt ansvar
            för hemmet och anhöriga dels att skatteavdragets konstruktion
            ensidigt gynnar de högavlönade. Det krävs en inkomst på över 50
            000 kr i månaden för att det ska vara lönsamt att köpa tjänsten
            i jämförelse med att själv ta ledigt från jobbet för att utföra
            jobbet.
          </p>
          <p xml:id="i-C73dNGsZhQuRdZQbxhwxMt">
            Miljöpartiets väg är en annan. Vi föreslår en utbyggd föräldraförsäkring.
            Den ska vara tredelad där en tredjedel disponeras av vardera föräldern
            och en tredjedel är överlåtbar mellan föräldrar eller annan nära
            vuxen. Det ger verkliga förutsättningar för männen att ta ett
            jämställt helhetsansvar för ett liv med både hem, anhöriga och
            arbete.
          </p>
          <p xml:id="i-XBdMVzpCJFX7TBLAfzrmEq">
            Det är självklart att många av de värderingar vi alla bär på
            har inslag av historiskt arv. Och av djupt förankrade värderingar
            byggs också normer. I Gertrud Åströms utredning, Makt att forma
            samhället och sitt eget liv, förs ett intressant resonemang om
            att normer satt sig djupt i vissa branscher. Där finns föreställningen
            om deltidsarbete som norm för kvinnors arbete trots att en majoritet
            av kvinnorna på arbetsmarknaden arbetar heltid.
          </p>
          <head xml:id="i-MabxsR7LxeZCkfU1PDPcum" type="h1">
            Bryt den könssegregerade arbetsmarknaden
          </head>
          <p xml:id="i-NqCRNq8Ay3issqMKewZett">
            Den svenska arbetsmarknaden är starkt könssegregerad. Män väljer
            typiskt tekniska yrken och privat sektor och kvinnor väljer yrken
            inom vården och offentlig sektor. Detta bidrar starkt till att
            olika yrken värderas olika och typiska kvinnoyrken värderas lägre.
            Därför är det viktigt att vi kommer till rätta med denna könssegregerade
            arbetsmarknad.
          </p>
          <p xml:id="i-UjqtEj3kNjD2oS7QixgeNk">
            Det är tydligt att kvinnodominerade branscher och sektorer har
            lägre lön än mansdominerade branscher. Det är ingen tillfällighet.
            Dit männen söker sig, där stiger också lönerna. På motsvarande
            sätt stagnerar ofta löneutvecklingen när andelen kvinnor i en
            yrkesgrupp ökar. Det finns ett starkt samband mellan utbildning
            och arbete. Grunden till det framtida arbetslivet läggs i utbildningssystemet.
            Skillnaderna mellan mäns och kvinnors utbildningsval på gymnasie-
            och högskolan är stora. För att komma till rätta med detta måste
            de traditionella könsmönstren vid utbildningsvalen brytas. Det
            är värt att notera att kvinnors utbildningsnivå är högre än mäns.
            2007/2008 var ca 66 % av dem som utexaminerades från högskola
            eller universitet kvinnor. Trots det kommer inte kvinnor ikapp
            män lönemässigt. Detta har sin förklaring bl.a. i att traditionella
            könsmönster gäller vid val av utbildning. Kvinnor är överrepresenterade
            inom pedagogiska utbildningar och inom omsorgsutbildning, medan
            män är överrepresenterade inom teknik och tillverkning. Av detta
            kan vi dra slutsatsen att hela sektorer är felavlönade. Unga kvinnor
            söker sig i högre utsträckning till traditionellt mansdominerade
            branscher än vad unga män söker sig till traditionellt kvinno­dominerade
            branscher. Det finns fler kvinnor i tillverkningsindustrin än
            det finns män inom vård och omsorg. Mot den bakgrunden bör det
            göras särskilda insatser redan i grundskolan för att få fler pojkar
            att intressera sig för vård och omsorg när det är dags att välja
            inriktning till gymnasiet.
          </p>
          <p xml:id="i-ENBwpQE8j5JQXMY7cyDixp">
            Skolan har ett ansvar för att tillhandahålla pedagogik som stimulerar
            både flickor och pojkar att göra icke traditionella utbildningsval;
            skolan skulle alltså dra nytta av att jämställdhetsintegrera den
            metodik och pedagogik som används.
          </p>
          <p xml:id="i-ABHvmsMyGQXpT6RHXJ3ryM">
            Studie- och yrkesvägledarna har här en oerhört viktig roll. Med
            deras stöd kan många ungdomar våga välja utanför de traditionella
            yrkesvalen. Det har också gjorts stora särskilda satsningar för
            att väcka flickors intresse för manligt dominerade branscher,
            exempelvis på teknikområdet.
          </p>
          <p xml:id="i-JvsoEh46vp5d3Q4Wru2rA">
            Genom att satsa ytterligare på möjlighet till studier och kvalificerade
            yrkes­utbildningar för enskilda i vuxen ålder så att de kan skola
            om sig, öppnas en möjlighet för att bryta könsnormativa yrkesval
            senare i livet.
          </p>
          <p xml:id="i-A84sY6gAT35YwxMnWfuUE6">
            Miljöpartiet anser att det måste läggas minst lika mycket resurser
            på särskilda satsningar för att få pojkar intresserade av yrkesområden
            inom vård och omsorg.
          </p>
          <p xml:id="i-C4eyFtvLd3xuMtKmhgF8Ej">
            Avidentifierade ansökningar bör införas för att frångå fördomsmässiga
            bedömningar av arbetssökanden. Där försök har gjorts med avidentifierade
            ansökningar, bl.a. i Göteborgs stad, har det visat sig att just
            kvinnor i högre grad både kallas till anställningsintervju och
            anställs. Miljöpartiet ser därför positivt på att det utvecklas
            system med avidentifierade ansökningar vid anställningsförfaranden.
          </p>
          <head xml:id="i-Y9SeWyX5RSqUVX4LVrKMps" type="h1">
            Främja kvinnors företagande
          </head>
          <p xml:id="i-4dyhBWEFeFpqCxxJJwLcYN">
            Det finns många insatser som kan göras för att fler kvinnor ska
            ta steget att starta eget. Miljöpartiet menar att målet för företagarpolitiken
            ska vara att kvinnors företagande inte ska vara ett eget spår,
            utan väl integrerat i det ordinarie arbetet. Det finns dock behov
            av särskilda insatser utöver det. Miljöpartiet vill införa ett
            starta-eget-bidrag som är riktat till fler än de som är arbetslösa.
            Bidraget ska i första hand ses som ett stöd för att öka antalet
            nya företag och inte som en arbetsmarknadsåtgärd. Det blir samtidigt
            ett sätt att stötta de grupper som är underrepresenterade när
            det kommer till egenföretagande. Miljöpartiet vill att kommuner
            och regioner ska ta initiativ till lokala projekt och samarbeten.
            Ytterligare en åtgärd för att få fler kvinnor att starta eget
            är att erbjuda entreprenörskurser för tjejer inom gymnasieskolans
            ram.
          </p>
          <p xml:id="i-KCpusnUdt8QeY4Y3PtPdcv">
            Statistiken visar tydligt att kvinnor som vill starta företag
            har svårare än män att få lån på finansmarknaden. Särskilda ansträngningar
            bör göras för att de offentliga företagsstöden ska bli tillgängliga
            för kvinnor. De myndigheter som arbetar med stöd till företagare
            måste utbilda sin personal i jämställdhets- och mångfaldsfrågor
            för att bli bättre på att ge stöd till företag som startas av
            underrepresenterade grupper. Miljöpartiet anser också att kommuner,
            näringsliv och statliga organisationer bör samarbeta på lokal
            nivå. Genom att inrätta en fond för att administrera ett system
            med mikrokrediter kan möjligheterna för enskilda personer att
            starta egen verksamhet med lokal anknytning öka.
          </p>
          <head xml:id="i-SWfm3dptWcKCJLMp5MsNyW" type="h1">
            Barnomsorg på kvällar och helger
          </head>
          <p xml:id="i-26tmgSvaaNFgZarFCsWYJu">
            Alltför länge har politiken utgått från att alla familjer är
            klassiska kärnfamiljer. Det finns därför en lång rad lagar och
            regler som måste moderniseras. Många ensamstående föräldrar behöver
            ökat stöd och förbättrad tillgänglighet till barnomsorg.
          </p>
          <p xml:id="i-UZx9EWnQJKkT5mEa4R3NFT">
            När förskolan stänger klockan 18 förväntas den förälder som arbetar
            kvällstid ha en partner hemma som kan ta hand om barnen. Så ser
            inte verkligheten ut för många. Dels finns det många ensamstående
            föräldrar, dels kan det vara så att båda föräldrarna har arbetspass
            på kvällen eller annan s.k. obekväm arbetstid. Miljöpartiet vill
            därför att det införs en rättighet till barnomsorg på obekväma
            arbetstider.
          </p>
          <head xml:id="i-XMVzThNEjn5Jh61JfFbusX" type="h1">
            Kvotering till bolagsstyrelser
          </head>
          <p xml:id="i-X2wf8hm3FoekxR5uExgRWs">
            Tvärtemot regeringens bedömning anser Miljöpartiet att tiden
            är kommen för tuffare åtgärder mot underrepresentationen av kvinnor
            i bolagsstyrelser. År 2006 kom regeringens senaste utredning i
            fråga om kvinnors representation i bolagsstyrelser (SOU 2006:11).
            Enligt utredningen fanns det 5,6 % kvinnor i börsbolagsstyrelser
            2001, motsvarande siffra för 2005 var 17 %. Utredaren konstaterade
            att den starkaste rekryteringen av kvinnor skedde under 2003,
            och därefter har den minskat återigen.
          </p>
          <p xml:id="i-VJMZ2HAHLfJZFRkFrWUuCH">
            Enligt utredaren finns det heller inga juridiska hinder för att
            genomföra en kvotering av kvinnor till bolagsstyrelser.
          </p>
          <p xml:id="i-Vcj2mKfcbV9GnS1TCZq7rT">
            År 2006 införde Norge en lag om kvotering till börsbolagens styrelser
            där kravet ställdes på 40 % kvinnliga styrelseledamöter annars
            riskerar bolaget tvångsupplösning. Börsbolagen gavs en tidsfrist
            på två år att genomföra reformen. De flesta bolagen beräknas uppfylla
            kraven innan tidsfristen går ut. Lagen har gjort Norge till det
            världsledande landet i kvinnorepresentation.
          </p>
          <p xml:id="i-U3iGPpZkj8wbD14EuXWPc8">
            Norges lag om kvotering i de börsnoterade bolagen har inneburit
            en klart bättre utveckling än i Sverige. Där har andelen kvinnor
            i styrelserna gått från 7 % 2003 till 40 % i dag. Det finns inga
            hinder för att detta ska kunna ske även i Sverige.
          </p>
          <p xml:id="i-3hjHzpwfwEpFGoBdwPvJnH">
            I Sverige nåddes målet med minst 40 % kvinnor i de statliga bolagen
            1998. I börsbolagen är andelen kvinnor ca 19 %. Landstingen har
            i sina 45 bolag en kvinnorepresentation på 35 %, medan den i de
            drygt 1 100 kommunala bolagen är bara 21 %. I de politiska organen
            är kvinnorepresentationen bättre: 41 % i kommunerna och 45 % i
            landstingen.
          </p>
          <p xml:id="i-W7mAbfHkm9BksLFNStKGUQ">
            Finland har sedan 1995 lag om könskvotering i kommunala organ
            och samarbetsorgan samt i lednings- eller förvaltningsorgan för
            bolag med kommunal majoritet.
          </p>
          <p xml:id="i-GWL2Z1UxJBbrJ1XZcNai1c">
            Kvotering är ett instrument som används när alla andra medel
            är uttömda. Miljöpartiet har länge krävt kvotering till bolagsstyrelser,
            men hitintills har väldigt lite hänt. Miljöpartiet anser att så
            länge inte bolagsstyrelserna själva tar sitt ansvar måste lagstiftaren
            arbeta för jämställdhet. Sverige bör således införa en lag om
            kvotering som kräver att minst 40 % av styrelseledamöterna i bolagsstyrelser
            ska vara fördelat till underrepresenterat kön.
          </p>
        </div>
        <div type="motSignatures">
          <list>
            <item xml:id="i-LZYnzY3WLuiLUmni8GxKT3" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-PuU8Z2P74FrSnKRXmredoq" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-WH9YpaLbbVGyvtrzZYG8mR" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-LFeyxjn3jnHuW9H6BoPQAR" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
