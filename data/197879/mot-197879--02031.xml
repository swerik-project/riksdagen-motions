<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02031">
  <teiHeader>
    <fileDesc>
      <titleStmt>
        <title>om en utvecklingsplan för Värmlands län</title>
        <author>av Nils Berndtson och Eva Hjelmström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en utvecklingsplan för Värmlands län</title>
          <idno type="rdwebb">G2022031</idno>
          <rs type="number">2031</rs>
          <ref type="dokument_url_text">http://data.riksdagen.se/dokument/G2022031/text</ref>
          <ref type="dokument_url_html">http://data.riksdagen.se/dokument/G2022031</ref>
          <ref type="dokumentstatus_url_xml">http://data.riksdagen.se/dokumentstatus/G2022031</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HpX66d2w2uza38wSqQor6v" type="signed"/>
        <correspContext corresp="i-HpX66d2w2uza38wSqQor6v">
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2031/mot_197879__2031-001.pdf"/>
      <fw xml:id="i-EmpjmuF9DTszGu3PTyVhNJ">
        Mot. 1978/79:2031 2
      </fw>
      <div xml:id="i-Vc9NnC2eS2r3SG7emgV6PM" type="motHeader">
        <div xml:id="i-TriRRqZK8JoXVe5sdroGCW" type="motTitle"/>
        <div xml:id="i-2vLrBCA9UQyB6a2Vthx6n3" type="motSubmissionInfo"/>
      </div>
      <div xml:id="i-K3T37gw8dtNJ7pkQ2nX1ek" type="motBody">
        <div xml:id="i-8CFdjF5VPYt4jrTEcecx2i">
          <p xml:id="i-QG7fwY8ssydSwFJjb9k6gA">
            Mot. 1978/79
          </p>
          <p xml:id="i-S84QvFQpRf2vRAAsnpRPqd">
            2031-2036 Motion
          </p>
          <p xml:id="i-QwtTMq5tN2uhHd3v5SZrG9">
            1978/79:2031
          </p>
          <p xml:id="i-994tDgan5aXygVZ73jxcqr" type="titleString">
            av Nils Berndtson och Eva Hjelmström om en utvecklingsplan för
            Värmlands län
          </p>
          <p xml:id="i-Q89bfBe46avS5c6xDuqTxn">
            Kapitalintressena styr Värmland
          </p>
          <p xml:id="i-3wgKAp6y3TYiXGxQZYTHhq">
            Bolagens rovdrift på arbetskraft och råvaror och den statliga
            flyttlasspoli- tiken har utarmat Värmland under de senaste åren.
            Varje kris i den kapitalistiska ekonomin har fört med sig en ny
            åderlåtning. Under de senaste två åren har den svåraste krisen
            sedan 1930-talets början inträffat. Några sifferexempel kan belysa
            vad som drabbat Värmlands län: Nettobefolkningen har minskat med
            omkring 7 000 sedan 1960. År 1950 bodde inemot hälften av länets
            invånare i glesbygd. I dag bor tre fjärdedelar i tätorterna, en
            fjärdedel i glesbygden. Sedan år 1950 har omkring 10 000 årsarbeten
            försvunnit inom det värmländska skogsbruket. Industrisysselsättningen
            har minskat. Särskilt allvarlig är situationen i norra och västra
            Värmland. Samtidigt med att länet som helhet minskat har en kraftig
            omfördelning mellan kommunerna ägt rum. Karlstadsregionen har
            ökat, medan t. ex. Torsby kommun sedan 1960 har förlorat 25 926
            av sin befolkning, bruksorter som Munkfors och Storfors vardera
            en sjättedel. De ekonomiska kriserna har påskyndat centralisering
            och koncentration inom näringslivet. I slutet av 1960-talet seglade
            Uddeholmsbolaget upp som den största jätten inom den värmländska
            skogsindustrin efter att ha köpt upp Mölnbacka-Trysil AB. Efter
            den affären lade de nya herrarna ner tillverk- ningen vid bruken
            i Forshaga och Edsvalla. Under samma period offrades Jössefors
            bruk för Billerudsbolagets vinstintressen. Bruksdöden i slutet
            av 1960-talet drabbade hela orter och medförde direkt och indirekt
            varaktig arbetslöshet för tusentals värmlänningar. Med hjälp av
            frikostiga lån och bidrag från staten har Billerud Uddeholm AB
            uppstått 1978 ur den senaste krisen. Ytterligare några hundra
            arbetare sades upp i Deje och Åmotfors. Ett halvår senare kom
            uppgifter om att ytterligare omkring 2 000 skulle förlora sina
            arbeten i Skoghall och på Gruvöns bruk. Billerud AB är inget värmländskt
            företag. Liksom övriga svenska skogs- bolag saknar Billerud nationalitet.
            Som andra svenska skogsbolag är det ett multinationellt företag
            med fabriker i Österrike, England, Belgien och Portugal. Forskning
            och utveckling för att få fram nya produkter med skogen som råvara
            har inte intresserat skogsbolagen. De stora profiterna på massan
            har gjort att bara hälften av den mängd massa som framställs i
            Sverige vidareförädlas inom landet. Skogsbolagens handlande med
            de värmländska tillgångarna visar hur utlämnat det värmländska
            näringslivet i stort är åt följderna av beslut som
          </p>
          <p xml:id="i-KRUSehx5WQjEKZwiY8bqiz">
            1 Riksdagen 1978179. 3 saml. Nr 2031-2036
          </p>
          <pb facs="riksdagen-motions-pdf/data/197879/mot_197879__2031/mot_197879__2031-002.pdf"/>
          <p xml:id="i-XYbQSzbGF6b53fEixehKsK">
            fattas av ett fåtal personer inom den svenska och internationella
            storfinansen. Även andra delar av värmländsk tillverkningsindustri
            är underkastade fjärrstyrningen från de stora koncernerna. Exempel:
            När det blev tal om att lägga ner tillverkningen vid KMW- Finshyttan
            i Filipstad fattades besluten någonstans i toppen på den hemlig-
            hetsfulla Johnsonkoncernen. Denna koncern, vars huvudföretag är
            Rederi AB Nordstjernan som ägs av Axel och Margaret Ax:son Johnsons
            Stiftelser i Stockholm, äger helt AB Karlstads Mekaniska Werkstad
            med drygt 2000 anställda i Karlstad och Kristinehamn. ”Det går
            inte att tillverka kylskåp i sockenstugor.” Med de bevingade orden
            möttes en delegation från Arvika av en pamp i Electroluxkoncernen.
            För Electrolux betyder 200 arbeten vid Ero-Frys i Arvika ingenting.
            Bakom de stora koncernerna står bl. a. det privatägda bankkapitalet.
            De avgörande besluten om produktion och sysselsättning i Värmland
            fattas av ett mycket litet fåtal anonyma makthavare. De storkapitalistiska
            sammanhangen bakom den bestående krisen i Värmland döljs ofta
            av den uppmärksamhet som regionalt och kommunalt ägnas åt möjligheterna
            att få fram ny produkter inom de små och medelstora företagen.
            Givetvis kan den nya utvecklingsfonden bli till gagn i dessa sammanhang,
            bl. a. genom att stimulera länets småföretag till samverkan och
            förnyelse. Även om sysselsättningseffekterna blir marginella kan
            utveck- lingsfondens ansträngningar bidra till att utveckla den
            vidareförädling och produktutveckling som storbolagen har försummat.
            Men statsmakternas ingripande måste få en omdanande och mer omfattande
            karaktär än hittills, om utvecklingen från 1960-talet skall kunna
            vändas.
          </p>
          <p xml:id="i-2zFwVyqGVc4cfk3kvit62d">
            Bekymmersamt arbetsmarknadsläge
          </p>
          <p xml:id="i-DgFf4KL3Nr8kQ4kkHzNPUu">
            I november 1978 var antalet arbetssökande vid länets förmedlingar
            12 308. Det var mer än 1 700 fler än i november 1977. Av de arbetssökande
            var 54 926 av kategorin ”Utan arbete — omedelbar placering”. Lägger
            man därtill alla dem som står inför direkt hot om permittering
            eller avsked, den dolda kvinnoarbetslösheten och ungdomsarbetslösheten,
            så inser man snabbt att det krävs radikala åtgärder för att förhindra
            en ren katastrof. Antalet kvarvarande platser vid månadens slut
            uppgick endast till 1 014.
          </p>
          <p xml:id="i-L5fGbVB3waLSHzZ1RfLwsL">
            Mot kapitalismens planlöshet — planerad produktion
          </p>
          <p xml:id="i-XWCUeTs8dNjik93JYSveHS">
            Arbetsköparna tar inget ansvar för sysselsättningen. De kräver
            statliga sysselsättningsbidrag för att inte permittera och avskeda.
            Arbetslöshetssta- tistiken är en förödande dom över kapitalismens
            planlöshet och anarki. Kapitalismen förmår inte ge lönarbetarna
            jobb, trygghet och en säker utkomst. Kapitalismen kan inte garantera
            den grundläggande mänskliga rättigheten — ett arbete.
          </p>
          <pb facs="riksdagen-motions-pdf/data/197879/mot_197879__2031/mot_197879__2031-003.pdf"/>
          <fw xml:id="i-VocqwVxHVeuhZjYPufUdSC">
            Mot. 1978/79:2031 3
          </fw>
          <p xml:id="i-6NXFq8FRu19p1Dq2GrWz2q">
            Det behövs en planerad utveckling som alternativ till dagens
            privatkapi- talistiska anarki. Ungdomen har rätt till ett meningsfullt
            arbete och inte enbart nödhjälpsarbeten på kort sikt. Kvinnorna
            måste ha rätt till ett arbete och inte ständigt vara reservarbetskraft.
            Arbetsvillkoren måste förbättras på arbetsplatserna — arbetstidsförkortning
            och lugnare arbetstakt ger nya arbetstillfällen. En förbättring
            av den kollektiva servicen ger många nya arbetstillfällen. Miljöområdet
            kräver sysselsättningsalstrande åtgärder. Men det grundläggande
            villkoret för full sysselsättning i Värmland är att länets basnäringar
            utnyttjas till fullo. Väsentligt ökad förädling av råvaror är
            en nödvändighet. En långsiktig, planmässig hushållning är den
            enda garantin för trygghet i jobbet — både i dag och i morgon.
            En sådan utveckling kräver kraftigt ökade samhälleliga insatser,
            såväl på det statliga som på det kommunala området. En förutsättning
            är att skattebördorna radikalt omfördelas, att de statliga insatserna
            går till produk- tiva basinvesteringar och inte till aktiespekulationer
            eller till att hålla privatkapitalet under armarna samt att länets
            utveckling inte längre styrs av det privata vinstintresset hos
            storfinansen.
          </p>
          <p xml:id="i-NN6Vn7459U5p29wCzj4f5R">
            Stoppa rovdriften av skogen
          </p>
          <p xml:id="i-EG3ubxptK2NpDChsYCm9wF">
            I inledningen till motionen har vi pekat på hur de två största
            bolagen i länet har gjort tusentals värmlänningar arbetslösa under
            de senaste decennierna. Åtskilliga sifferexempel kan anföras för
            att påvisa den utvecklingen. Enbart Uddeholmsbolaget minskade
            under åren 1956-1977 antalet anställda med drygt 7 000. Vpk anser
            att en strukturomvandling av näringslivet är ofrånkomlig, nödvändig
            och önskvärd i varje samhällssystem. Men en sådan omvandling måste
            genomföras efter ett medvetet, långsiktigt program i folkets intresse.
            Detta har inte skett. I stället har kapitalägarnas profitintressen
            tillåtits styra utvecklingen. Detta gäller framför allt skogsindustrin.
            De privata skogsbolagen har under flera år bedrivit en hänsynslös
            skogsskövling. De har också under senare år gjort rekordvinster
            — något som är viktigt att påpeka när bolagsledningar och aktieägare
            nu klagar på lönsamheten. Under de år när konjunkturerna har dämpats
            har skogsbolaget dessutom fått ta emot miljongåvor från staten.
            Skogsbolagens export av kapital har mer än sexdubblats på fem
            år. Billeruds utlandsinvesteringar är ett värmländskt exempel
            på detta. Sverige får tjänstgöra som råvaru- och halvfabrikatsbas.
            Vi har redan pekat på det förhållandet att bara hälften av den
            massa som produceras i Sverige vidareförädlas till papper inom
            landet. Samtidigt har massafabriker och sågverk lagts ner i Sverige.
            I Värmland liksom i andra skogslän frågar sig människorna hur
            länge skogsbolagen skall få fortsätta att skövla de svenska skogarna,
            slå ut arbetskraften och lägga hela bygder öde. Kapitalägarna
            tvingar skogsindu-
          </p>
          <p xml:id="i-VSE66g2XQjA2TKZxt4si2n">
            1" Riksdagen 19781/79. 3 saml. Nr 2031-2036
          </p>
          <pb facs="riksdagen-motions-pdf/data/197879/mot_197879__2031/mot_197879__2031-004.pdf"/>
          <fw xml:id="i-3AacaZ2zts3AiW4WZaGYE4">
            Mot. 1978/79:2031 4
          </fw>
          <p xml:id="i-FncBTDoZXK6rHb4FeaM93X">
            strin att inrikta sig på råvara och halvfabrikat för att säkra
            sina vinster. Inget kapital har satts av till träkemisk forskning
            med sikte på att få fram nya produkter ur skogsråvaran och skapa
            nya jobb. Efter de vinstrika åren 1973, 1974 och 1975 har de privata
            skogsbolagen i landet fått hundratals miljoner kronor i gåvor,
            som skattebetalarna fått svara för. Den borgerliga regeringen
            har kallat dessa gåvor för ”sysselsättningsska- pande åtgärder”.
            Samtidigt har skogsbolagen fått fritt fram för en omfattande kapitalexport.
            Under perioden 1973 t. o. m. november 1977 gav riksbanken företag
            inom skogsindustrin tillstånd till investeringar i utlandet med
            47 milj. kr. år 1973, 79 milj. kr. år 1974, 77 milj. kr. 1975,
            204 milj. kr. 1976 och 308 milj. kr. år 1977. Vi ser av siffrorna
            att medan profiterna minskade i Sverige sexdubb- lades skogsbolagens
            kapitalexport. Bolagen har inte tagit något socialt ansvar för
            de senaste årens omfattande nedläggningar. Jobben har fått försvinna
            innan några ersättningsindustrier har tillkommit. Ingen planering
            har hunnit sättas in, ingen samverkan inom samhällets ram för
            att åtminstone dämpa strukturomvandlingens följder har möjliggjorts.
            Arbetare och på senare år även åtskilliga tjänstemän har fått
            ta stötarna. Äldre arbetskraft har stampats ut från arbetsmarknaden.
            På många orter utgör i dag ungdomsarbetslösheten ett hot mot hela
            årsklasser. Arbetslösheten för kvinnorna i de värmländska bruksorterna
            finns kvar. Flera kommuner har drabbats hårt av dessa yttringar
            av bolagsvåldet, t. ex. Forshaga, Eda och Torsby. I dag står Hammarö
            och Grums i tur. Den historiska erfarenheten ger visserligen inte
            heller anledning till förhoppningar om bolagens sociala ansvar.
            Men försummad forskning, underlåten satsning på vidareförädling
            av skogsråvaran i Sverige och en påtaglig kapitalexport avslöjar
            dessutom att målet för skogsindustrins ägare endast är profiten.
            När det gäller avancerad träkemisk forskning är Sverige fortfarande
            efterblivet i förhållande till vissa andra industriländer. Tilbörligt
            intresse har exempelvis inte ägnats ligninet. Vissa produkter
            ur cellulosan exporteras från Sverige som råvaror till Norge och
            Västtyskland och återkommer sedan till Sverige som förädlade varor
            för försäljning på den svenska marknaden. Vpk har tidigare föreslagit
            att staten skulle bygga en fabrik i Värmland för förädling av
            massaindustrins biprodukter. Vi krävde då också statliga industrier
            i norra Värmland för förädling av det sågade virket. Kravet på
            ökad forskning för vidareförädling och nya produkter har också
            väckts av vpk sedan flera år tillbaka. För några år sedan noterades
            ”övervinster”, som skogsbolagen fick behålla. Under de ”goda åren”
            skördade både Uddeholmsbolaget och Billerudsbolaget vinster räknade
            i hundratals miljoner. År 1973 var vinstök- ningen efter avskrivning
            203 94 för Billerud. Dessa kraftiga profiter över- fördes till
            vissa företagsägda fonder som även skattebefriades. En förutseende
            regering skulle den gången ha kunnat förelägga skogsbo- lagen
            att åtminstone en del av dessa jättevinster skulle användas för
          </p>
          <pb facs="riksdagen-motions-pdf/data/197879/mot_197879__2031/mot_197879__2031-005.pdf"/>
          <fw xml:id="i-KEsugGNuNxphJT5qpHz2Vt">
            Mot. 1978/79:2031 3
          </fw>
          <p xml:id="i-JpzCKSdZXnMLLf7Pyan1ig">
            forskning och utveckling. Så blev dock inte fallet. Det är mot
            den här bakgrunden som de växande fackliga kraven på ett förstatligande
            av den svenska skogsindustrin måste ses. Kravet fördes fram första
            gången vid Pappersindustriarbetareförbundets kongress år 1965.
            Det rådde samma förhållanden då som nu: höga bolagsvinster under
            tidigare år, relativt låga löner för arbetarna, omfattande bortrationalisering
            av arbetskraft, många företagsnedläggningar, stor export till
            utlandet av i Sverige intjänat kapital. Vid Pappers kongress 1974
            stod återigen kravet om förstatligande av skogsindustrin på dagordningen
            jämte frågan om den träkemiska forsk- ningen för att genom nya
            produkter ur skogen som råvara skapa nya arbeten. Förbundsstyrelsen
            delade i allt väsentligt motionens uppfattningar. Kon- gressen
            beslöt då att hos den socialdemokratiska regeringen ”beställa”
            åtgärder för att ”socialisera” skogsindustrin. Under senare tid
            har fem fackförbund krävt statlig styrning av den svenska skogsindustrin.
            Det är Pappers, Skogs och Träindustri inom LO samt SIF (industritjänstemännen)
            och SALF (arbetsledarna). Sedan 1966 har vpk i riksdagen krävt
            förstatligande av den privata svenska skogsindustrin. Det skedde
            senast i motion nr 347 år 1978, som utmynnar i kravet att riksdagen
            skulle uttala sig för ett överförande av den privatägda skogsindustrin
            i statlig ägo.
          </p>
          <p xml:id="i-JJ8Gf2GLFid3aReoqRAAYp">
            Stålindustrin
          </p>
          <p xml:id="i-PjFiymkLVPsaWeozGY1zDt">
            Specialstålsindustrin inom Värmlands län sysselsätter i runt
            tal 5 000 anställda och är koncentrerad till sex kommuner i länet.
            Ett enda företag dominerar: Uddeholmsbolaget, och bolaget svarar
            för hela industrisysselsätt- ningen inom Munkfors och Storfors
            kommuner och för 70 96 av industrin i Hagfors. Hälften av den
            arbetande befolkningen i Munkfors och Storfors arbetar inom bandstålsverket
            resp. rörverket. Allmänt gäller för stålindustrin i Sverige detsamma
            som för den skogsba- serade industrin: Profitjakten har fått styra
            utvecklingen — framtidsplanering, forskning och utvecklingsarbete
            har fått stå tillbaka. Vid andra världskrigets slut fick den svenska
            stålindustrin ett kraftigt försprång gentemot krigshär- jade länder.
            Försprånget medförde att kapitalägarna tillägnade sig stora profiter
            på exporten av svenskt stål. Men profiterna användes inte till
            att sörja för den utveckling och förnyelse som skulle ha varit
            nödvändig för en svensk stålindustri i samhällets tjänst. Försummelserna
            när det gäller forskning och utveckling ledde till att det svenska
            försprånget försvann. I dag är svensk gruv- och stålindustri i
            kris. Med frikostiga lån och statsbidrag till lönekostnaderna
            har staten gynnat och gynnar en strukturomvandling som fullt genomförd
            leder till arbetslöshet för drygt tiotusen arbetare i hela landet.
            Inom Värmlands län berörs omkring 350 anställda i Hagfors, 275
            i Munkfors, 200 i Storfors av Uddeholmsbolagets
          </p>
          <pb facs="riksdagen-motions-pdf/data/197879/mot_197879__2031/mot_197879__2031-006.pdf"/>
          <fw xml:id="i-89EWqSRqTpfQE15spM6dCa">
            Mot. 1978/79:2031 6
          </fw>
          <p xml:id="i-XCBr7qFNZpRosW937pbH9Q">
            nedskärningsplaner och 200 anställda vid Johnsonägda Björneborgs
            Jern- verk. Sveriges arbetare och tjänstemän och befolkningen
            i de berörda bruksor- terna måste gemensamt ta ett ansvar för
            utvecklingen, när kapitalistisk planlöshet, ansvarslöshet och
            försummelser har lett till en kris som bl. a. hotar hela Bergslagen
            med nedläggning. Samhällsekonomiska mål måste sättas upp för svensk
            gruv- och stålindustri, och desa näringsgrenar måste samordnas
            med landets verkstadsindustri och manufakturering. En övergång
            till en stålpolitik som värnar om sysselsättningen och de hotade
            regionerna kan endast ske om hela stålindustrin förstatligas.
            Förstat- ligandet är i sig ingen lösning. I andra länder har statskapitalistiska
            företagsjättar bara använts för att underlätta en kapitalistisk
            utveckling inom branschen. En politisk och facklig kontroll och
            en direkt medverkan av fackföreningsrörelsen och de anställda
            själva måste ingå som en del i ett förstatligande av svensk stålindustri.
            Ett första krav på en ny stålpolitik måste vara att inte ett enda
            jobb försvinner från gruv- och stålorterna utan att ersättningsindustrier
            med lika många jobb byggts upp på orten. Produktionen inom landet
            måste samordnas för gruv-, stål-, verkstads- och manufaktureringsindustrin.
            Målet för produk- tionen skall vara att den är samhällsnyttig.
            Den svenska gruvbrytningen måste fortsätta. Stålproduktionen inom
            Bergslagen måste bevaras. Förädling av dessa produkter måste utvecklas
            på de orter som i dag har stålindustri.
          </p>
          <p xml:id="i-3VrzAZgkbuQRUcmAQaCWjA">
            Öka byggandet
          </p>
          <p xml:id="i-EKE4Rn1Df7tHduRBYnwpBx">
            Trots brist på goda bostäder är byggnadsverksamheten låg i Värmland.
            En satsning på förädling av länets råvaror ger ökat industribyggande.
            Byggandet av bostadslägenheter måste öka betydligt. Inom den offentliga
            sektorn krävs satsningar på barnomsorg, sjuk- och åldringsvård
            samt fritidsmiljöer för ungdom, vilket kräver stora byggnadsinsatser.
            Ett ökat byggande ger inte bara jobb till byggnadsarbetare utan
            även till länets gruv- och stålindustri.
          </p>
          <p xml:id="i-RRpxybxxKNHqrxZqspYw9L">
            Utbyggd samhällsservice
          </p>
          <p xml:id="i-6S4cLngsYzkbcbuzSLYEvv">
            Behovet av att förbättra den kollektiva servicen är mycket stort.
            Det gäller sjukvård, barnomsorg, ungdomens fritidsmöjligheter,
            kollektivtrafiken m. m. Särskilt eftersatt är utbyggnaden av barnomsorgen.
            Kommunerna i Värmland bygger i dag inte ens de daghem som borde
            vara självklara för att täcka dagens behov. Endast en kommun uppfyller
            sin andel av uppgörelsen mellan regeringen och Kommunförbundet
            om 100 000 nya daghemsplatser 1976-1980. I Karlstad kommer behovet
            att ytterligare öka under de närmaste åren vilket man helt nonchalerar.
            Också kvaliteten måste förbättras på de daghem som finns. Kommunerna
            har i dag en dålig ekonomisk situation.
          </p>
          <pb facs="riksdagen-motions-pdf/data/197879/mot_197879__2031/mot_197879__2031-007.pdf"/>
          <fw xml:id="i-CbhDTiP6VZQgsQjMK8EY16">
            Mot. 1978/79:2031 7
          </fw>
          <p xml:id="i-Hu1ryQUNU2jMg8gAhR3s9c">
            Vpk kräver därför att staten tar över kostnaderna för denna självklara
            rättighet samt vill ha till stånd en annan skattepolitik som sätter
            stopp för den nedtrappning av samhällsservicen som nu pågår.
          </p>
          <p xml:id="i-1wXfTXdWNUVUZpDSnNvr5">
            Miljö Metoderna för det moderna skogsbruket har stått i förgrunden
            för senare års miljödebatt. Den ökade mekaniseringen har lett
            till kalhyggen, giftbe- sprutning, skogsgödsling m. m. Granbarkborrens
            härjningar är också utan tvivel en följd av detta skogsbruk. Mot
            framför allt giftbesprutningarna vänder sig nu en allt kraftigare
            opinion. Den har framtvingat ett förbud mot fenoxisyran 2,4,5
            T. Men fortfarande används andra fenoxisyror om vilkas effekter
            vi inte vet tillräckligt. Vpk kräver förbud mot all giftbesprutning
            av skog och mark. Bolagens planerade vattenkraftsutbyggnader hör
            också till de stora miljö- frågorna i länet. Trots att Klarälven
            redan är hårt exploaterad vill Udeholms- bolaget byggs tre nya
            kraftstationer, Strängsforsen, Klarabro och Värsjö. I första hand
            vill man bygga Strängsforsen. Klarälven har efter en sådan utbyggnad
            helt ändrat karaktär. Den kommer att bestå av ett antal dammsjöar
            och fula sterila avloppskanaler från kraftverk. Dimbildningen
            i dalen kommer att öka. Växt- och djurlivet kommer att störas.
            Speciellt för fisket blir det katastrofala följder. De nuvarande
            skönhetsvärdena kommer att helt förstöras. Vpk kräver att Uddeholmsbolagets
            planer på ytterligare utbyggnad av vattenkraften i Klarälven stoppas.
            Vi vänder oss också emot Billeruds planer på det s. k. Kymmenprojektet.
            Tillbyggnad av vissa befintliga kraftverk och modernisering och
            effektivi- sering av gamla anläggningar kan i stället betyda mycket.
            Genom att effektivisera kraftverken i Höljes, Edsforsen, Skoga,
            Krakerud, Forshult, Skymnäs, Munkfors, Dejefors, Forshaga och
            Tåsan skulle man utvinna lika mycket energi som både Strängsforsen
            och Klarabro kan ge. Försurningen av länets insjöar är ett annat
            miljöproblem som måste ägnas stor uppmärksamhet. I många sjöar
            hotar nu allt liv att förvinnna. Åtskilliga sjöar är redan döda.
            Detta är en skrämmande utveckling. Föroreningar från industrier
            utomlands bär den största skulden till den här utvecklingen. Men
            också de svenska industrierna påverkar med sitt avfall våra vatten.
            Det är nödvändigt att skärpa kraven på att stoppa luftföroreningarna!
            Det är också nödvändigt att ett omfattande och planmässigt genomfört
            restaure- ringsarbete (främst kalkning) med statligt stöd kommer
            till stånd. Detta kan ske i AMS regi och därvid också sysselsätta
            arbetslösa ungdomar.
          </p>
          <pb facs="riksdagen-motions-pdf/data/197879/mot_197879__2031/mot_197879__2031-008.pdf"/>
          <fw xml:id="i-WQi7ttq9ibeLLdQ5qSPtgw">
            Mot. 1978/79:2031 8
          </fw>
          <p xml:id="i-3HvqBY6PKt9onhuhAJtPrr">
            Utvecklingsplan för Värmland
          </p>
          <p xml:id="i-VtaMkgcD3RX5jeix894urr">
            Den kapitalistiska strukturomvandlingen har drabbat Värmland
            hårt. Regeringen bör därför ges i uppdrag att snarast utarbeta
            en utvecklingsplan för det krisdrabbade länet som skulle innehålla:
            1. Samhället övertar helt Värmlands basnäringar och satsar kapital
            för utveckling, samtidigt som forskning och utvecklingsinsatser
            får högsta prioritet. 2. Förädling av skogsråvaran i norra och
            västra Värmland. Etablering av fler träförädlingsindustrier. 3.
            Massa- och pappersindustrin minskar exporten av halvfabrikat och
            övergår till att helt förädla råvaran. 4. Utveckling av stålindustrin
            med ökad förädling, ny teknik och nya produkter. Minst nuvarande
            sysselsättningsnivå skall bibehållas. Inga nedläggningar eller
            inskränkningar. 5. Nyetablering av verkstadsindustrier som en
            del av vidareförädlingen av stålprodukterna. 6. Ökat byggande
            inom industrin, bostadssektorn och den offentliga sektorn. 7.
            Utbyggnad av kollektiv och social service, bl. .a. barnomsorg
            och sjukvård, kollektivtrafik samt fritidsmiljöer för ungdom.
            8. En skattepolitik som ger kommuner möjlighet att bygga ut den
            kollektiva servicen. Införandet av en statskommunal enhetsskatt.
            9. Ett omfattande miljöprogram läggs fram varvid skall ingå ett
            stopp för all giftbesprutning, ett stopp för en ytterligare utbyggnad
            av Klarälven samt ett planmässigt genomfört restaureringsarbete
            av sjöarna.
          </p>
          <p xml:id="i-VK2sEAvgtTExErVxVrhBAR">
            Hemställan
          </p>
          <p xml:id="i-5LUP8BK6mYG9aKsuUCZppc">
            Med stöd av det anförda föreslås att riksdagen beslutar att hos
            regeringen begära en utvecklingsplan för Värmlands län enligt
            vad i motionen anförs.
          </p>
          <p xml:id="i-JGxAXUDQhMTL4q6CvvK2ri" type="date">
            Stockholm den 25 januari 1979
          </p>
          <div xml:id="i-AbtCQETNf6UFFgjSGZPUdh" type="signatureBlock">
            <list xml:id="i-9VxVVjL23qfw3fzoaQmXu5">
              <item xml:id="i-EnBQ1ZvbSRXNWXcbM4CxCR" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-7dsPEn9kkEFAS9LoLGcztH" who="i-RPvXiWoVbPvNZBh8bxVvbB" type="signature">
                EVA HJELMSTRÖM (vpk)
              </item>
            </list>
          </div>
        </div>
      </div>
    </body>
  </text>
</TEI>
