<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00582">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__582/mot_1964__ak__582-001.pdf"/>
      <fw xml:id="i-BDjn6tay5xH2WyvVxZeRmf">
        Motioner i Andra kammaren, nr 582 år 1964 3
      </fw>
      <div xml:id="i-3MkMvz2AFMoYct2eMJe2KP" type="motHeader">
        <div xml:id="i-7ieesCoJeckV4WJi3XL8YD" type="motTitle"/>
        <div xml:id="i-Cs9GfJJaWCgamS456nudYg" type="motSubmissionInfo"/>
      </div>
      <div xml:id="i-FUwTFxmTr6QSj4tJEj59sF" type="motBody">
        <div xml:id="i-5wUV9o2XtiVoijaKKVaVKB">
          <p xml:id="i-7zAJvj8fdezvXCebrRGmny">
            Nr 582
          </p>
          <p xml:id="i-TKiWCYEdkivBXYTgaNJDwh">
            Av herr Hedlund m. fl., om utbyggnad och effektivisering av forsk-
            ningsorganisationen.
          </p>
          <p xml:id="i-4cESEvF93ZC3wMcXgTJqoY">
            (Lika lydande med motion nr 479 i Första kammaren)
          </p>
          <p xml:id="i-FMdDK77outRSwgaJxr6YAx">
            Möjligheterna till snabbare ekonomisk, social och kulturell utveckling
            är i hög grad beroende av framstegen på forskningens område. Medve-
            tandet härom har gjort att flertalet länder satsar en allt större
            del av sina resurser på forskning och utbildning. Också i vårt
            land har statens och näringslivets insatser för forskningen ökat.
            Likväl kan med visst fog ifrågasättas, om den nuvarande takten
            i förstärkningen av forskningspo- tentialen är tillräcklig för
            att på längre sikt ge vårt land en med de stora industriländerna
            jämbördig ekonomisk tillväxt samt kulturell och social framstegstakt.
            Sedan de av 1955 års universitetsutredning i dess femte betänkande,
            Forskningens villkor och behov (SOU 1958:32), framlagda förslagen
            till förstärkning av forskningens resurser i sina huvuddelar realiserats
            under innevarande och närmast föregående tre budgetår saknas också
            en mera långsiktig plan för utbyggnaden av den statliga forsknings-
            insatsen. En förutsättning för att de personella och ekonomiska
            resurser, som står till forskningens förfogande, skall kunna utnyttjas
            på bästa sätt är en rationell forskningsorganisation. Förslag
            till partiella förbättringar i den del av organisationen för vilken
            staten bär huvudansvaret har framlagts av universitetsutredningen
            förutom i det femte betänkandet också i dess sjunde betänkande,
            Universitetens och högskolornas organisation och för- valtning
            (SOU 1963:9). De i det femte betänkandet framlagda förslagen,
            innebärande bl. a. en omorganisation av forskningsområden, har
            delvis ge- nomförts, medan förslagen beträffande universitetens
            organisation ännu ej varit föremål för riksdagsbehandling. Sedan
            dessa delreformer genom- förts är enligt vår mening tiden mogen
            för en samlad översyn av hela forsk- ningsorganisationen. En sådan
            översyn bör i första hand ta sikte på att få till stånd en bättre
            samordning mellan statens och det enskildas insatser för alla
            slag av grund- forskning och teknisk utveckling, att utarbeta
            riktlinjer för utbyggnaden
          </p>
          <pb facs="riksdagen-motions-pdf/data/1964/mot_1964__ak__582/mot_1964__ak__582-002.pdf"/>
          <fw xml:id="i-PFvKsHcs8J3Zxnuo8V2kvU">
            4 Motioner i Andra kammaren, nr 582 år 1964
          </fw>
          <p xml:id="i-VQehdhjistGi4DQK5wMrZV">
            av den statsunderstödda delen av forskningsorganisationen, att
            söka ut- veckla en mera elastisk och effektiv forskningsorganisation,
            att framlägga förslag till utbyggnad och effektivisering av den
            vetenskapliga biblioteks- och dokumentationsverksamheten samt
            att utarbeta prognoser för det fram- tida behovet av forskare.
            Genom forskningsberedningens tillkomst har skapats tillfälle för
            veten- skapsmännen att för statsmakterna kontinuerligt framlägga
            sin syn på den långsiktiga inriktningen av forskningen och forskningspolitiken.
            En av forskningsberedningens viktigaste uppgifter är att följa
            den internatio- nella vetenskapliga utvecklingen samt behandla
            avvägningsproblem av principiell räckvidd. Beredningen är däremot
            i hög grad bunden av den befintliga forskningsorganisationens
            omfattning och struktur. En översyn av forskningsorganisationen
            bör därför företas av särskilda sakkunniga. Forskningsinriktningen
            i vårt land uppvisar en bredd som är jämförbar med många större
            länders. Genom tillkomsten av nya forskningsområden ökar svårigheterna
            för ett litet land att hålla en forskningsorganisation, som täcker
            mer än de viktigaste fälten. Samtidigt måste konstateras att möjligheterna
            att utnyttja vetenskapliga rön ofta underlättas om forsk- ningsfältet
            i fråga är företrätt inom det egna landet. Den specialisering
            på forskningens område, som ett litet land måste företa, får alltså
            avvägas mot näringslivets behov av tillgång på tränade tekniker
            och vetenskapsmän på alla områden. Ett närmare internationellt
            samarbete på forskningens om- råde och gemensamma internationella
            forskningsprojekt kan emellertid medverka till att snabbt ge de
            små länderna del av vetenskapens land- vinningar. Möjligheterna
            att underlätta internationellt vetenskapligt sam- arbete, inte
            minst inom de nordiska länderna, bör därför kartläggas. En väsentlig
            del av forskningen inom den statliga sektorn av forsknings- organisationen
            finansieras med medel från näringslivet och enskilda. Detta gäller
            i första hand naturvetenskaplig, teknisk och medicinsk forskning.
            Samtidigt bedrivs en omfattande forskningsverksamhet i näringslivets
            egen regi. För att stimulera industrien och andra grenar av näringslivet
            till större insatser på grundforskningens område bör särskilt
            utredas möj- ligheterna till ett ökat samarbete mellan det offentliga
            och näringslivet dels i form av gemensamma forskningsprojekt,
            dels i form av statligt stöd till av privata företag startade
            forskningsprojekt. Möjligheterna att på bästa sätt tillvarata
            och utnyttja vårt lands begränsade ekonomiska och perso- nella
            resurser hänger i hög grad samman med forskningsorganisationens
            elasticitet. Forskningsorganisationen inom universitetens ram
            är av olika skäl tämligen stel. Problemet blev föremål för uppmärksamhet
            från uni- versitetsutredningens sida. Utredningens förslag om
            inrättandet av s. k. rörliga professurer har dock ej genomförts.
            Behovet av större elasticitet i den statliga forskningsorganisationen
            har i
          </p>
          <pb facs="riksdagen-motions-pdf/data/1964/mot_1964__ak__582/mot_1964__ak__582-003.pdf"/>
          <fw xml:id="i-V2wSHZnc69qERJcRHyNcpQ">
            Motioner i Andra kammaren, nr 582 år 1964 5
          </fw>
          <p xml:id="i-Wg7DyLiTS4mAWcEinAXdCU">
            stället kommit till uttryck framför allt i forskningsrådens verksamhet.
            Jämsides med de forskartjänster, för vilka riksdagen anslagit
            medel sär- skilt, har forskningsråden inom ramen för sina ordinarie
            anslag anvisat medel till anställning av kvalificerade forskare
            på laborators och professors nivå. I anslagsäskandena för nästkommande
            budgetår har forskningsrå- den begärt att medel skall anvisas
            för en utbyggnad av denna del av rådens verksamhet. Också forskningsrådens
            allmänna expansion kan sägas ha bidragit till en större elasticitet
            i forskningsorganisationen. En utbyggnad av forskningsrådens verksamhet
            bör därför ske och andra möjligheter till skapandet av en mera
            elastisk forskningsorganisation prövas.
          </p>
          <p xml:id="i-LCX3ZmeGi95joRg1iAKAY7">
            Sannolikt kan också ett effektivare utnyttjande av den vetenskapligt
            tränade arbetskraften erhållas genom en större insats av materiella
            re- surser och biträdesresurser per vetenskapsman. Universitetsutredningen
            uppmärksammade sålunda att antalet biträden per forskare inom
            den privata sektorn var väsentligt större än i den statliga sektorn.
            Delvis betingas denna skillnad av näringslivets starka inriktning
            på teknisk forskning och utveckling. Det kan dock på goda grunder
            antas, att en för- stärkning av biträdesresurserna inom den del
            av forskningsorganisationen för vilken staten svarar skulle innebära
            en effektivisering av organisationen. Också andra möjligheter
            till en effektivisering av den statliga och stats- understödda
            forskningen bör prövas. En betydelsefull komponent i forsk- ningsorganisationen
            är biblioteks- och dokumentationsverksamheten. Ge- nom ett väl
            utbyggt informationssystem kan vetenskapliga framsteg snab- bare
            utnyttjas både av andra forskare och i näringslivet. Också genom
            den ytterligt snabba tillväxten av forskningsvolymen ställes ständigt
            växande krav på biblioteken och dokumentationsinstituten.
          </p>
          <p xml:id="i-RH9Wao4KVnFyw61h9YECmA">
            Organisationen av de vetenskapliga biblioteken och olika slag
            av doku- mentationsverksamhet har ej behandlats av universitetsutredningen.
            Ut- redningen har förutsatt att denna del av forskningsorganisationen
            blir föremål för särskild utredning. Enligt vår mening kan detta
            lämpligen ske som ett första led i en allmän översyn av forskningsorganisationen.
            Därvid bör också prövas olika möjligheter att bättre anknyta de
            svenska vetenskap- liga informationskanalerna till andra länders,
            särskilt de nordiska län- dernas.
          </p>
          <p xml:id="i-VJuvj63y6rYGTRqrw6N2hA">
            I egenskap av huvudman för universiteten och högskolorna ankommer
            det på staten att svara för forskarutbildningen. En uppskattning
            av det framtida behovet av forskare måste ske utifrån en kartläggning
            av både näringslivets och statens efterfrågan på vetenskapligt
            utbildad arbets- kraft. Möjligheterna till exaktare uppskattningar
            av det framtida behovet av forskare kommer att öka sedan planerade
            förbättringar i statistiken på detta område genomförts.
          </p>
          <pb facs="riksdagen-motions-pdf/data/1964/mot_1964__ak__582/mot_1964__ak__582-004.pdf"/>
          <fw xml:id="i-2kCr1gxQL6xkJRiJZTJrFr">
            Motioner i Andra kammaren, nr 582 år 1964
          </fw>
          <p xml:id="i-ByBG16oYyqc5Zx9MBhwDAR">
            Med anledning av vad ovan anförts får vi hemställa, att riksdagen
            i skrivelse till Kungl. Maj:t måtte anhålla om utredning och förslag
            till en utbyggnad och effektivise- ring av forskningsorganisationen
            i enlighet med vad i motio- nen anförts. Stockholm den 26 januari
            1964
          </p>
          <p xml:id="i-BbgRHRPCv52tsGQZ8zXFbS">
            Gunnar Hedlund Lars Eliasson Nils G. Hansson i Sundborn i Skegrie
            S.G. W. Wahlund Sven Vigelsbo Per Svensson i Stenkyrka Gustaf
            Svensson Harald Larsson Gunnar Larsson
          </p>
          <p xml:id="i-MURQocxNozAC2vhri4PdJ4">
            i Vä i Hedenäset i Luttra
          </p>
        </div>
      </div>
    </body>
  </text>
</TEI>
