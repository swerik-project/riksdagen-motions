<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00477">
  <teiHeader>
    <fileDesc>
      <titleStmt>
        <title>Entreprenadförhållanden inom skolan</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Entreprenadförhållanden inom skolan</title>
          <idno type="rdwebb">GZ02Ub477</idno>
          <rs type="number">Ub477</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub477/text</ref>
          <ref type="dokument_url_html">http://data.riksdagen.se/dokument/GZ02Ub477</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub477</ref>
          <ref type="doc">http://data.riksdagen.se/fil/89D172CF-88A7-4868-B7D5-175A62383189</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WNNr2RBRjf4SRWp6hJKD9D" type="signed"/>
        <correspContext corresp="i-WNNr2RBRjf4SRWp6hJKD9D">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-CXisJnJyuKvART8QvftvZ6" type="numbering">
          <date when="2011-10-10"/>
        </correspAction>
        <correspAction xml:id="i-vV1gXn1QzdyWskNCF17av" type="submission">
          <date when="2011-10-05"/>
        </correspAction>
        <correspAction xml:id="i-SRGt7WVTGuhUDtd1mJaJvk" type="transfer">
          <date when="2011-10-05"/>
        </correspAction>
        <correspAction xml:id="i-Tpjb9Xj6jEJSeuTUTDuu13" type="assigned"/>
        <correspContext corresp="i-Tpjb9Xj6jEJSeuTUTDuu13">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5iow4BJvprS3SKbL1AQ7xE" type="motBody">
        <div xml:id="i-DQkm8GpwHrFnug8utLvapz" type="motProposal" subtype="förslag">
          <head xml:id="i-GE5kCjXhLoxRr8hYQRxSqa">
            Förslag till riksdagsbeslut
          </head>
          <p xml:id="i-N9snNtccQdbBYX89Ey1ZeH">
            Riksdagen tillkännager för regeringen som sin mening vad som
            anförs i motionen om att tillåta kommunala och fristående skolor
            att lägga ut delar av sin undervisning på entreprenad till andra
            friskolor.
          </p>
        </div>
        <div xml:id="i-AbaB2G8CSv7ihfLwDKDjgN" type="motContent">
          <head xml:id="i-QXeTWbv9zaytsW9UeGgt98" type="h1">
            Motivering
          </head>
          <p xml:id="i-BrG1TxyVEv5zksr2rSPMB2">
            Idag är det möjligt för kommuner och landsting att sluta avtal
            med enskilda eller juridiska personer om att bedriva undervisning
            på entreprenad inom gymnasieskolan under förutsättning att undervisningen
            utgörs av karaktärsämnen med yrkesinriktad eller estetisk profil.
            Detta är rimligt då praktik som i många fall bör utföras inom
            den privata sektorn utgör ett centralt inslag i den typen av utbildningsinriktningar.
            All övrig utbildning är dock förbjuden att på samma sätt tillhandahållas
            via entreprenader även i den nya skollagen som nyligen antagits.
            Detta gör lagen omodern i förhållande till de senaste årens utveckling
            med fler fristående skolor och skapar en rad problem inom skolväsendet.
          </p>
          <p xml:id="i-U3NwhzRJ27q2EpgZFp1vYX">
            För det första är det märkligt att samma undantag för yrkesinriktade
            och estetiskt inriktade program inte också omfattar utbildningar
            med idrottsprofil. Sedan framväxten av friskolor tilltagit har
            inslagen av idrottsinriktade utbildningar ökat kraftfullt. Liksom
            yrkesförberedande och estetiska kurser är praktisk träning också
            ett oumbärligt inslag i idrottsutbildningar. Således är det också
            rimligt att undantaget även omfattar karaktärsämnen med utpräglad
            idrottsprofil.
          </p>
          <p xml:id="i-RiuhhC1kb6ZVDPNvTAVgNF">
            För det andra förhindrar nuvarande lagstiftning ett fruktbart
            samarbete mellan kommunala och fristående skolor. Undervisning
            inom utbildningsväsendets teoretiska ämnen bör självfallet ske
            under reglerade och begränsade former för att säkerställa att
            utbildningen ifråga är kvalitetssäkrad av Skolverket. Vem som
            helst ska inte hur som helst kunna starta en friskola eller ett
            utbildningsföretag och erbjuda utbildning och kurser utan att
            adekvata kvalitetsnormer uppfylls. Däremot är det en mycket märklig
            ordning att en kommunal skola i dagsläget inte kan låta sina elever
            ta enskilda kurser på en friskola. Detta förhindrar till exempel
            kommunala och fristående skolor från att samarbeta om vilka kurser
            som erbjuds eleverna inom ramen för det individuella valet. Om
            en kommunal gymnasieskola som inriktat sig mot naturvetenskapliga
            program till exempel skulle vilja erbjuda sina elever ett större
            utbud av humanistiska kurser på en närliggande friskola som valt
            att profilera sig mot samhällsvetenskapliga program, är detta
            inte möjligt. Istället måste den kommunala skolan själv anordna
            samma kurser. Om efterfrågan på dessa inte är tillräckligt stor
            för att motivera anställning av sådan lärarkompetens, blir konsekvensen
            att undervisningen inte kan erbjudas eleverna, som därmed får
            ett mindre utbud av valbara kurser. Detta är olyckligt eftersom
            relationen mellan kommunala och fristående skolor inte uteslutande
            måste ta sin utgångspunkt i ett konkurrensförhållande. Det finns
            flera situationer då ett fruktbart samarbete kan vara utvecklande
            för båda parter. Inte minst skulle detta gynna eleverna.
          </p>
          <p xml:id="i-B1hjBoVJM5aapRZXUsoPWJ">
            Att möjliggöra dylika entreprenadavtal skulle dessutom öka lokalpolitikers
            möjlighet att bredda utbudet av valfria kurser som erbjuds på
            fristående skolor. Detta kan till exempel vara aktuellt i stadsdelar
            där det inte längre finns kommunala skolor. Genom att upphandla
            kursplatser i de önskade ämnena som friskolorna inte själva anser
            nödvändiga att tillhandahålla, skulle kommunpolitiker få andra
            vägar än vad som tidigare varit möjligt för att kunna påverka
            de utbildningsmässiga förhållandena när friskolor etablerar sig.
            Det skulle då även vara möjligt för kommunala skolor att erbjuda
            sina elever att gå enstaka kurser på friskolor som har unika inriktningar,
            vilket skulle bredda mångfalden.
          </p>
          <p xml:id="i-JCBpSUe1RvjjNwz5Pg2UMa">
            Motsvarande möjligheter bör även finnas i grundskolan. En kommunal
            grundskola kanske bara har ett fåtal elever som vill läsa till
            exempel spanska som tredje språk och därmed inte kan motivera
            anställning av en spansklärare. Finns däremot en invidliggande
            friskola med lärarkompetens att bedriva spanskundervisning bör
            möjligheten finnas för den kommunala skolan att bedriva undervisningen
            på entreprenad. Eftersom dylika entreprenader endast bör medges
            till friskolor som redan kvalitetssäkrats av Skolverket skulle
            utbildningskvaliteten inom den teoretiska undervisningen inte
            äventyras.
          </p>
          <p xml:id="i-Sqz4jQGwGMDxVezJerQMLR">
            Den här typen av frågeställningar behandlades i Gymnasieentreprenadutredningen
            (SOU 2006:01) som också föreslog positiva förändringar. Därefter
            lades frågan på is. Nu är det hög tid att återuppta den.
          </p>
        </div>
        <div xml:id="i-LA8tzK3Z6wMAJZCWZGdMWh" type="signatureBlock">
          <list xml:id="i-WBJ2iAjmT6NefXbKNu3Ks3">
            <item xml:id="i-2c1fe2sZS9Rdq3NrHtcqT3" who="i-XHzgSBhvzhMtyTsYMbxgy4" type="signature">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
