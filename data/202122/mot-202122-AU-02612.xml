<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-02612">
  <teiHeader>
    <fileDesc>
      <titleStmt>
        <title>Aktiv arbetsmarknadspolitik</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2612 av Ali Esbati m.fl. (V)</title>
          <idno type="rdwebb">H9022612</idno>
          <rs type="number">2612</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9022612/text</ref>
          <ref type="dokument_url_html">http://data.riksdagen.se/dokument/H9022612</ref>
          <ref type="dokumentstatus_url_xml">http://data.riksdagen.se/dokumentstatus/H9022612</ref>
          <ref type="docx">http://data.riksdagen.se/fil/879A1530-1C30-43CC-BD8B-DE52BCA3D8D9</ref>
          <ref type="pdf">http://data.riksdagen.se/fil/58E7FDD0-C5A9-4BB4-9EA5-51953AC3ED3C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PcxXZnDzTb3zibCkTB72p3" type="signed"/>
        <correspContext corresp="i-PcxXZnDzTb3zibCkTB72p3">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-MW5NmnP2zAEXNzVZxiHqvv" type="submitted">
          <date when="2021-10-04"/>
          <time when="10:29:27"/>
        </correspAction>
        <correspAction xml:id="i-DCkdNxRFAY8Xyt6agrXmBw" type="reviewed">
          <date when="2021-10-04"/>
          <time when="13:37:08"/>
        </correspAction>
        <correspAction xml:id="i-LU8YdDFXJgJmmoxd2r3abg" type="referred">
          <date when="2021-10-14"/>
        </correspAction>
        <correspAction xml:id="i-9zptZD4jYu6MGvARMHAV3R" type="assigned">
          <date when="2022-10-14"/>
          <time when="12:37:31"/>
        </correspAction>
        <correspContext corresp="i-9zptZD4jYu6MGvARMHAV3R">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-FmXYxDMmZd9K8srnYaPxLR" type="behandlas_i"/>
        <correspContext corresp="i-FmXYxDMmZd9K8srnYaPxLR">
          <ref type="uppgift">2021/22:AU6</ref>
          <ref type="ref_dok_id">H901AU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JZWLE9SDiqAgusuPYLh3cL" type="behandlas_i"/>
        <correspContext corresp="i-JZWLE9SDiqAgusuPYLh3cL">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2612 av Ali Esbati m.fl. (V) Aktiv
          arbetsmarknadspolitik
        </div>
      </div>
      <div type="motBody">
        <div xml:id="i-6ufRspwssuk2LVMGRxijp7" type="TOC">
          <head xml:id="i-Mr3tycm4QWyXhecA23N5r4">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Bakgrund
            </item>
            <item style="indent-level: 1">
              5 Arbetsförmedlingen
            </item>
            <item style="indent-level: 2">
              5.1 Arbetsförmedlingens uppdrag
            </item>
            <item style="indent-level: 2">
              5.2 En myndighet i förändring
            </item>
            <item style="indent-level: 2">
              5.3 En myndighet i kris
            </item>
            <item style="indent-level: 2">
              5.4 Stoppa nedmonteringen och privatiseringen av Arbetsförmedlingen
            </item>
            <item style="indent-level: 2">
              5.5 Vänsterpartiets förslag för en bättre fungerande Arbetsförmedling
            </item>
            <item style="indent-level: 3">
              5.5.1 Arbetsförmedlingen bör prioritera dem som står längst från
              arbetsmarknaden
            </item>
            <item style="indent-level: 3">
              5.5.2 Förstärk Arbetsförmedlingens förvaltningsanslag – anställ
              mer personal och säkerställ lokal närvaro i hela landet
            </item>
            <item style="indent-level: 3">
              5.5.3 Ge Arbetsförmedlingen verktyg att anvisa fler arbetslösa
              till utbildning
            </item>
            <item style="indent-level: 3">
              5.5.4 Avskaffa nuvarande system med aktivitetsrapporter
            </item>
            <item style="indent-level: 3">
              5.5.5 Inrätta särskilda arbetsförmedlingskontor med fokus på
              långtidsarbetslösa
            </item>
            <item style="indent-level: 1">
              6 Mer utbildning i arbetsmarknadspolitiken
            </item>
            <item style="indent-level: 2">
              6.1 Arbetsmarknadsutbildning
            </item>
            <item style="indent-level: 2">
              6.2 Reguljär utbildning
            </item>
            <item style="indent-level: 1">
              7 Snabbspår
            </item>
            <item style="indent-level: 1">
              8 Subventionerade anställningar
            </item>
          </list>
        </div>
        <div type="motProposal" subtype="förslag">
          <head xml:id="i-4h3LLi5sN5Uk8snQo89Y3H">
            2 Förslag till riksdagsbeslut
          </head>
          <list style="ol">
            <item xml:id="i-9vx3RcCWNmSSn5WCyRVjsS">
              Riksdagen ställer sig bakom det som anförs i motionen om att
              reformeringen av Arbetsförmedlingen, som initierades mot bakgrund
              av januariavtalet, ska stoppas och tillkännager detta för regeringen.
            </item>
            <item xml:id="i-EZdJz7LPSeFxhJLLYrcRDB">
              Riksdagen ställer sig bakom det som anförs i motionen om att
              förordningen (2007:1030) med instruktion för Arbetsförmedlingen
              bör ändras i syfte att understryka att det är en prioriterad uppgift
              för myndigheten att tillhandahålla verksamma insatser för de som
              befinner sig långt ifrån arbetsmarknaden, och detta tillkännager
              riksdagen för regeringen.
            </item>
            <item xml:id="i-AR1HvT5g1FWfDWSTxujMmc">
              Riksdagen ställer sig bakom det som anförs i motionen om att
              regeringen dels bör förtydliga uppdraget till Arbetsförmedlingen
              om att anvisa fler arbetslösa till arbetsmarknadsutbildning och
              reguljär utbildning, dels bör införa enklare upphandlingsregler
              vid köp av utbildningstjänster och tillkännager detta för regeringen.
            </item>
            <item xml:id="i-NNVH3DqBcTqdRyCNjBx6ij">
              Riksdagen ställer sig bakom det som anförs i motionen om att
              regeringen dels bör utvidga Arbetsförmedlingens anvisningsmöjligheter
              så att målgruppen som anvisas till reguljär utbildning med bibehållen
              ersättning breddas till att även gälla grupper utanför ramprogrammen,
              dels bör ge Arbetsförmedlingen i uppdrag att genomföra utbildningsinsatserna
              tidigare under arbetslöshetsperioden och tillkännager detta för
              regeringen.
            </item>
            <item xml:id="i-Mz9hLmRMm9nrmoSuEkx9Fw">
              Riksdagen ställer sig bakom det som anförs i motionen om att
              det nuvarande systemet med aktivitetsrapporter bör avskaffas och
              ersättas med ett nytt system med mindre kvantitativt fokus på
              sökaktivitet och tillkännager detta för regeringen.
            </item>
            <item xml:id="i-NNAnCQhVc6DNVyoMEiXyHi">
              Riksdagen ställer sig bakom det som anförs i motionen om arbetsmarknadsutbildning
              och tillkännager detta för regeringen.
            </item>
            <item xml:id="i-UuvSXMoDAexRz1dVULx1hJ">
              Riksdagen ställer sig bakom det som anförs i motionen om att
              Arbetsförmedlingen bör ges möjlighet att bedriva arbetsmarknadsutbildning
              i egen regi, genomföra den tillsammans med kommuner och andra
              offentliga aktörer eller välja att använda utbildningar i det
              reguljära utbildningssystemet och tillkännager detta för regeringen.
            </item>
            <item xml:id="i-DuLDtzeGL5WUean3zUMPhK">
              Riksdagen ställer sig bakom det som anförs i motionen om att
              regeringen dels bör öka tillgången till kompletterande utbildning
              inom reguljär utbildning på alla utbildningsnivåer, dels bör tillsätta
              en utredning med uppdrag att ta fram förslag på hur högskolans
              utbud kan bli mer tillgängligt för omställning och kompetensutveckling
              och tillkännager detta för regeringen.
            </item>
            <item xml:id="i-KaNvLxQzcRavabF78g1NkF">
              Riksdagen ställer sig bakom det som anförs i motionen om att
              regeringen bör verka för att öka tillgängligheten till snabbspår
              för nyanlända med utbildning eller erfarenhet inom bristyrken
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8ddkLHfAhkyg4hGwzKuom9" type="h1">
            3 Inledning
          </head>
          <p xml:id="i-X7rRSGKmh5Ujjd75XZz3ME">
            Coronapandemin har slagit hårt mot svensk ekonomi och arbetsmarknad.
            Under 2020 varslades rekordmånga om uppsägning, arbetslösheten
            steg kraftigt och antalet långtids­arbetslösa ökade i snabb takt.
            Under 2021 har utsikterna för svensk ekonomi och arbets­marknad
            förbättrats, men återhämtningen är ojämn mellan näringsgrenar
            och grupper av arbetslösa. De som redan innan krisen hade svårt
            att etablera sig på arbetsmarknaden har drabbats särskilt hårt.
          </p>
          <p xml:id="i-NV4vQeXJaWgpCN6BEDyoUc">
            I slutet av augusti var omkring 400 000 personer inskrivna som
            arbetslösa på Arbetsförmedlingen. Det är närmare 76 000 personer
            färre än motsvarande period förra året. Arbetslösheten har därmed
            minskat från 9,1 procent till 7,7 procent på ett år. Samtidigt
            som antalet arbetslösa minskar är långtidsarbetslösheten fortsatt
            mycket hög. Närmare hälften av de inskrivna på Arbetsförmedlingen,
            188 000 personer, är långtids­arbetslösa och har därmed varit
            utan arbete i 12 månader eller mer. Fler än hälften av de långtidsarbetslösa
            har varit arbetslösa två år eller längre (Arbetsförmedlingens
            verk­samhetsstatistik för augusti 2021). Arbetsförmedlingen bedömer
            att antalet långtids­arbetslösa kan överstiga 200 000 personer
            under perioden 2021–2022, vilket innebär att andelen kan nå nivåer
            över 50 procent av samtliga inskrivna arbetslösa (Arbetsförmed­lingen:
            Arbetsmarknadsutsikterna våren 2021. Utvecklingen på arbetsmarknaden
            2021–2022). Sammanfattningsvis är läget på arbetsmarknaden allvarligt.
          </p>
          <p xml:id="i-Kdj85QtzCoEwbe5MXDbFTo">
            Massarbetslösheten innebär stora negativa effekter på såväl individnivå
            som sam­hällsnivå: social utslagning, försämrad folkhälsa, kriminalitet,
            försvagade löntagar­positioner, otrygghet på arbetsmarknaden,
            ojämlikhet, långsiktig försvagning av väl­färden, växande rasism
            och främlingsfientlighet. Bakgrunden till den höga arbetslös­heten
            ligger i 30 år av nyliberal påverkan på och dominans över den
            ekonomiska politiken. En alltför passiv och stram finanspolitik
            har bidragit till lägre efterfrågan, brister i investeringar och
            välfärd och därmed alltför få jobb. Samtidigt har arbets­marknads-,
            utbildnings- och arbetslivspolitiken fått såväl minskade resurser
            som en felaktig inriktning. Sammantaget har det skapat en stor
            grupp långtidsarbetslösa – en utveckling som förvärrats under
            coronakrisen.
          </p>
          <p xml:id="i-RxL5Zs4pmz1iTckJb8Uhkg">
            För att vända utvecklingen krävs dels en kraftfull finanspolitik
            och omfattande offentliga investeringar som skapar jobb såväl
            inom offentlig som privat sektor, dels en aktiv arbetsmarknadspolitik
            som rustar och stödjer de arbetslösa att ta de jobb som finns
            och de jobb som växer fram. I nuläget saknas bägge dessa delar.
            I synnerhet saknas en aktiv arbetsmarknadspolitik värd namnet.
            För det första är arbetsmarknadspolitiken kraftigt underfinansierad.
            För det andra befinner sig Arbetsförmedlingen i djup kris till
            följd av nedskärningar och januaripartiernas forcerade reformering.
            För det tredje har arbetsmarknadspolitiken sedan länge en inriktning
            som inte främjar en rymligare arbetsmarknad där samhället satsar
            på att tillvarata allas förmågor på ett bra sätt.
          </p>
          <p xml:id="i-My8YEmGC3cXzTyz6wMRJ2i">
            För att bekämpa arbetslösheten och motverka att långtidsarbetslösheten
            biter sig fast krävs kraftfulla satsningar inom arbetsmarknadspolitiken,
            en arbetsförmedling som fungerar och en ny inriktning inom arbetsmarknadspolitiken.
            I denna motion lägger vi fram förslag för att återupprätta en
            aktiv arbetsmarknadspolitik som kan möta arbetslöshetskrisen och
            motverka massarbetslösheten.
          </p>
          <head xml:id="i-84z8Y3nKNVwdPaK8mUuPxE" type="h1">
            4 Bakgrund
          </head>
          <p xml:id="i-GCmPEtHZus2YUVeBR2S5rs">
            Arbetsmarknadspolitik är politiska åtgärder som syftar till att
            öka sysselsättningen, minska arbetslösheten och förbättra arbetsmarknadens
            funktionssätt. Arbetsmarknads­politiken består av dels passiva
            åtgärder, dels aktiva åtgärder. Med passiva åtgärder avses bl.a.
            arbetslöshetsersättning som den arbetslöse kan vara berättigad
            till om hen uppfyller ett antal villkor. Med aktiva åtgärder avses
            matchning samt utbuds- och efterfrågeinriktade åtgärder. Aktiv
            arbetsmarknadspolitik består av i huvudsak tre typer av insatser:
            förmedlingsåtgärder, arbetsmarknadsutbildning och subventionerad
            sysselsättning. Förutom dessa tre insatser ingår också s.k. garantier
            som kombinerar olika typer av insatser.
          </p>
          <p xml:id="i-UbwfKz8QhHcD5xf2nGxaYB">
            Sverige var länge ett föregångsland vad gäller aktiv arbetsmarknadspolitik.
            Under ett knappt halvsekel, från 1950-talet till början av 2000-talet,
            satsade Sverige betydligt mer på aktiv arbetsmarknadspolitik än
            andra rika demokratier. Så är det inte längre. Under 2000-talet
            har Sverige inte lagt mer resurser på aktiv arbetsmarknadspolitik
            än andra jämförbara länder. I stället har det skett en successiv
            tillbakagång för den aktiva arbetsmarknadspolitiken i Sverige,
            vilket har gått hand i hand med att målet om full sysselsättning
            har övergetts. Utvecklingen har drivits fram av såväl socialdemokratiskt
            ledda regeringar som borgerliga regeringar. En politik inriktad
            på rustande och kompetenshöjande insatser för att förbättra arbetssökandes
            möjligheter på arbets­marknaden har i hög grad ersatts av en politik
            för att höja sökintensiteten och maximera arbetsutbudet (se t.ex.
            LO 2020: Den aktiva arbetsmarknadspolitikens tillbakagång, Lindvall
            2011: Vad hände med den aktiva arbetsmarknadspolitiken? Bengtsson
            och Berglund 2012: Den stora omvandlingen – Svensk arbetsmarknadspolitik
            under tre decennier).
          </p>
          <p xml:id="i-4zrxbJZbcEYgkc4qSfXoSb">
            Vänsterpartiet ser allvarligt på utvecklingen. Vi behöver återupprätta
            den aktiva arbetsmarknadspolitiken. Det kräver dels större satsningar
            på aktiva åtgärder, dels en arbetsförmedling som fungerar.
          </p>
          <head xml:id="i-FgW6G3gx72x8cz2AKbpfML" type="h1">
            5 Arbetsförmedlingen
          </head>
          <head xml:id="i-XcZxRB2gW687p8UBTaTQXG" type="h2">
            5.1 Arbetsförmedlingens uppdrag
          </head>
          <p xml:id="i-L4PVpECd7Txd1uoDXdSzf4">
            Arbetsförmedlingen har en central roll för svensk arbetsmarknadspolitik.
            Myndighetens uppgifter framgår av förordningen (2007:1030) med
            instruktion för Arbetsförmedlingen. Myndigheten ansvarar för den
            offentliga arbetsförmedlingen, dess arbetsmarknads­politiska verksamhet
            och ska verka för att förbättra arbetsmarknadens funktionssätt
            genom att effektivt sammanföra dem som söker arbete med dem som
            söker arbetskraft, prioritera dem som befinner sig långt från
            arbetsmarknaden och bidra till att stadig­varande öka sysselsättningen
            på lång sikt. Myndigheten ska också säkerställa att arbetslöshetsförsäkringen
            fungerar som en omställningsförsäkring, anlita komplette­rande
            aktörer för att snabbt och effektivt få arbetssökande i arbete,
            aktivt inhämta information om lediga arbeten, följa upp och utvärdera
            hur myndighetens verksamhet och de arbetsmarknadspolitiska åtgärderna
            påverkar arbetsmarknadens funktionssätt samt bedöma arbetsmarknadsläget.
            Arbetsförmedlingen ska också bistå myndigheter och andra som bedriver
            uppföljning och utvärdering inom verksamhetsområdet samt i samverkan
            med berörda parter säkerställa att felaktiga utbetalningar inte
            görs och motverka bidragsbrott. Arbetsförmedlingen har även ett
            samlat sektorsansvar för funktionshinderfrågor inom arbetsmarknadspolitiken
            och ett särskilt ansvar för att nyanlända invandrare erbjuds insatser
            som främjar en snabb och effektiv etablering på arbetsmarknaden.
            Därtill finns ett ansvar att utforma verksamheten på ett sätt
            som främjar mångfald och jämställdhet, samt motverkar diskriminering
            på arbetsmarknaden. Utöver ovanstående uppgifter ger regeringen
            uppdrag till myndigheten både löpande och i ett årligt regleringsbrev.
            Sammanfattningsvis kan man konstatera att Arbets­förmedlingen
            har ett mycket omfattande uppdrag – ett uppdrag som förändrats
            över tid.
          </p>
          <head xml:id="i-9zsUW3upwUEuCeRJxN5oC1" type="h2">
            5.2 En myndighet i förändring
          </head>
          <p xml:id="i-XbKaSx9g9gUG652Ap93JDg">
            Arbetsförmedlingen har under lång tid varit föremål för debatt
            och fått hård kritik. Myndigheten har beskyllts för att inte klara
            av sitt kärnuppdrag – att förmedla arbeten samt att rusta och
            stödja personer till att kunna ta dessa arbeten – och har utmålats
            som en ineffektiv, kostsam och byråkratisk koloss. Under de senaste
            decennierna har myndigheten genomgått flera omfattande förändringar.
          </p>
          <p xml:id="i-RQC4gcP8X8XSfVTaiDrf86">
            Under den borgerliga regeringen 2006–2014 genomgick Arbetsförmedlingen
            stora förändringar vad gäller styrning, uppdrag och arbetssätt.
            År 2008 ersattes Arbets­marknadsverket (AMV), Arbetsmarknadsstyrelsen
            (AMS) och länsarbetsnämnderna av en ny myndighet – Arbetsförmedlingen.
            Den nya myndigheten fick en mängd nya uppdrag, bl.a. vad gäller
            etablering av nyanlända på arbetsmarknaden. Förändringarna kritiserades
            av såväl Fackförbundet ST som Akademikerförbundet SSR, de två
            fackföreningar som organiserar flest anställda på myndigheten.
            Enligt facken innebar förändringarna dels att myndigheten fick
            ett alltför stort uppdrag, dels att regelverket blev mer komplicerat.
            Facken ansåg att myndigheten borde fokusera på sin kärnuppgift
            och att en stor del av de nya uppdrag som ålagts myndigheten under
            den borgerliga regeringen borde lyftas bort. Inget av detta skedde.
            De förändringar av Arbetsförmed­lingens styrning, uppdrag och
            arbetssätt som genomfördes under den borgerliga regeringen lämnades
            i stort sätt oförändrade av S-MP-regeringen 2014–2018. Den nya
            inriktningen låg fast.
          </p>
          <p xml:id="i-4EQ2UTBbaA8GyF837JPDph">
            I januari 2019 undertecknade Socialdemokraterna, Miljöpartiet,
            Liberalerna och Centerpartiet en sakpolitisk överenskommelse bestående
            av 73 punkter (det s.k. januariavtalet). Genom överenskommelsen
            accepterade L och C att Stefan Löfven valdes till statsminister
            för att leda en regering bestående av S och MP. Enligt punkt 18
            i överenskommelsen skulle Arbetsförmedlingen reformeras i grunden:
          </p>
          <p xml:id="i-UV4ZeAJj3oPjXRJsRPgr1c">
            Staten har genom Arbetsförmedlingen myndighetsansvaret för arbetsmarknads­politiken,
            men ett nytt system baserat på LOV ska utvecklas där fristående
            aktörer matchar och rustar arbetssökande för de lediga jobben.
            Arbetsförmedlingen kommer att finnas kvar som statlig myndighet,
            men vara fokuserad på myndighetsansvar i form av kontroll av arbetssökande
            och av fristående aktörer, arbetsmarknadspolitisk bedömning, digital
            infrastruktur och statistik och analys. Ersättningen till aktörerna
            ska i huvudsak utgå från hur väl de lyckas med att få individer
            i varaktig syssel­sättning, givet behoven hos den arbetslöse.
            För att säkerställa kvaliteten ska antalet fristående aktörer
            begränsas, genom att de ska kontrolleras, rangordnas och certifieras
            och möjligheterna att välja bort besvärliga fall förhindras.
          </p>
          <p xml:id="i-8PMp13wQuAqWi3DzsAuYoX">
            Mot bakgrund av januariavtalets skrivningar om Arbetsförmedlingen
            inleddes en ny, omfattande reform av myndigheten våren 2019.
          </p>
          <head xml:id="i-BsBSJ4gMjqRrYmDtnoUzWv" type="h2">
            5.3 En myndighet i kris
          </head>
          <p xml:id="i-RDaq7KLAy1Ym6z7HJZ1imX">
            Parallellt med den s.k. reformeringen av Arbetsförmedlingen,
            framdriven av främst Centerpartiet, tvingades myndigheten till
            kraftiga nedskärningar till följd av den statsbudget för 2019
            som Moderaterna och Kristdemokraterna drev igenom med stöd av
            SD. Under 2019–2020 minskade antalet anställda med 3 500 personer
            och hälften av lokalkontoren lades ner. De omfattande nedskärningarna
            i kombination med en illa genomtänkt, forcerad reformering innebar
            att Arbetsförmedlingen stod dåligt rustad när coronakrisen briserade
            våren 2020 med kraftigt stigande arbetslöshet som följd. Vid årsskiftet
            2020/2021 bestod AF:s lokala närvaro av 88 fast bemannade kontor,
            24 kontor som Arbetsförmedlingen reser till samt 102 planerade
            samarbetslösningar med andra aktörer. Lokal närvaro där myndigheten
            inte har egna kontor säkerställs genom samarbete med Statens servicecenter
            eller kommuner.
          </p>
          <p xml:id="i-161ATVe6E9GVyXKZm4Qk3R">
            Under krisen har effekterna av nedskärningarna och den pågående
            reformeringen blivit tydliga. Alltför få arbetslösa har i dag
            möjlighet att ta del av stödinsatser eftersom Arbetsförmedlingens
            kontor i rask takt har förvunnit och personal har sagts upp. I
            takt med att Arbetsförmedlingen har försvunnit från många orter
            riskerar den lokala och regionala kännedomen om arbetsmarknaden
            som Arbetsförmedlingen besitter, liksom de kontakter som finns
            mellan näringsliv, kommun och myndigheten, att gå om intet. Därmed
            försvåras möjligheten att utforma rätt insatser för de arbetslösa.
            Den mycket snabba förändringen av arbetsmarknadspolitiken mot
            ett allt större fokus på upp­handlade s.k. matchningstjänster
            (Stöd och matchning, Stom, och Kundval rusta och matcha, Krom),
            har samtidigt inneburit att resurser till andra arbetsmarknadspolitiska
            insatser, såsom arbetsmarknadsutbildningar, subventionerade anställningar
            och arbets­praktik, tas i anspråk och att anvisningar står tillbaka.
            Myndighetens ökade fokus på s.k. matchningstjänster har inneburit
            en resursförflyttning från arbetssökande med störst behov till
            arbetssökande som står relativt nära arbetsmarknaden – detta i
            ett läge när långtidsarbetslösheten ökar och allt fler arbetssökande
            nu står allt längre från arbets­marknaden. Såväl enskilda anställda
            som fackliga företrädare på Arbetsförmedlingen vittnar om en oerhört
            pressad situation och en myndighet i kris.
          </p>
          <p xml:id="i-41YsrRuBXeWZ4f6C3aE5kV">
            Medan arbetsmarknadspolitiken alltsedan 1990-talet och särskilt
            under Reinfeldt-regeringen har avlövats, ser vi nu ett frontalangrepp
            mot själva förmågan att över huvud taget bedriva en sammanhållen,
            aktiv arbetsmarknadspolitik i samklang med andra delar av den
            svenska modellen.
          </p>
          <head xml:id="i-AG7La6ek6Zkjohz9SSXtm" type="h2">
            5.4 Stoppa nedmonteringen och privatiseringen av Arbetsförmedlingen
          </head>
          <p xml:id="i-VK7KkQVReps6BKLZfvNZA4">
            Vänsterpartiet anser att Arbetsförmedlingen behöver reformeras
            för att på ett bättre sätt ge stöd till arbetslösa och möjliggöra
            för fler arbetsgivare att hitta rätt kompetens. Den pågående reformeringen,
            som innebär att en stor del av Arbetsförmedlingens verk­samhet
            privatiseras, är dock fel väg att gå. Vi vill att Arbetsförmedlingen
            ska reformeras i en helt annan riktning och att detta ska ske
            på basis av en seriös och genomtänkt diskussion om den samlade
            arbetsmarknadspolitiken.
          </p>
          <p xml:id="i-NPbdhp347m3E6e6S3nMTaN">
            Vi var starkt kritiska till de förändringar som genomfördes av
            den borgerliga reger­ingen och har, med anledning av det, föreslagit
            flera förändringar vad gäller myndig­hetens styrning, uppdrag
            och arbetssätt (motion 2014/15:134). Vi var, och är fortsatt,
            även starkt kritiska till den reformering av myndigheten som sjösattes
            av S-MP-regeringen mot bakgrund av januariavtalet.
          </p>
          <p xml:id="i-WEnmmUmtg1KnwQHNoZ1ewV">
            Under hösten 2019 drev vi, under hot om misstroendeförklaring
            mot arbetsmarknadsminister Eva Nordmark, igenom flera förslag
            för att förändra tidsplan och inriktning för reformeringen. Reformen
            sköts fram ett år och kravet på att reformeringen ska vila på
            LOV togs bort.
          </p>
          <p xml:id="i-6S86MmUQqxsGUrcAWcPvTf">
            Trots regeringens löften om att reformeringen inte ska vila på
            LOV har dock Arbetsförmedlingen, under implementeringen av modellen
            med s.k. privata jobb­matchare, valt att använda LOV. Reformeringen
            av myndigheten rullar således på i enlighet med januariavtalets
            intentioner, om än med viss fördröjning. Vänsterpartiet ser mycket
            allvarligt på detta och har i olika sammanhang riktat stark kritik
            mot regeringens agerande (interpellation 2020/21:687, 2019/20:439,
            2019/20:324, 2019/20:104).
          </p>
          <p xml:id="i-5JYwPseQ81Jmr73MYAvD2K">
            I september 2021 meddelade arbetsmarknadsminister Eva Nordmark
            att regeringen avser att fortsätta arbetet med att reformera Arbetsförmedlingen
            – trots att januariavtalet har fallit. En promemoria med de lagförslag
            som regeringen anser behövs för den reformerade myndigheten har
            remitterats. I promemorian föreslås bl.a. att en ny arbets­marknadspolitisk
            insats, s.k. förmedlingsinsatser, ska införas. Insatserna, som
            motsvarar dagens s.k. matchningstjänster, ska utföras av privata
            aktörer på uppdrag av Arbets­förmedlingen. Lagändringarna i promemorian
            föreslås träda i kraft den 1 december 2022 (Ds 2021:27). Vänsterpartiet
            kan, i likhet med LO, konstatera att Centerpartiets ny­liberala
            reformering av myndigheten nu är socialdemokratisk politik.
          </p>
          <p xml:id="i-ibuYwnnb4Aizxv82UxMfn">
            S-MP-regeringens insisterande på att fortsätta forcera fram en
            katastrofal omstöp­ning av Arbetsförmedlingen, byggd på Centerpartiets
            nyliberala vanföreställningar, är djupt oansvarigt. Myndigheten
            befinner sig i kris. Om Arbetsförmedlingen ska kunna hantera den
            höga arbetslösheten och erbjuda de arbetslösa vägledning, stöd
            och utbild­ning behöver den pågående reformeringen stoppas. Vänsterpartiet
            kräver därför ett nödstopp för processen och en radikalt annorlunda
            styrning av Arbetsförmedlingen.
          </p>
          <p xml:id="i-M5oFNTvVUpNRefSDtGzisd">
            Reformeringen av Arbetsförmedlingen, som initierades mot bakgrund
            av januari­avtalet, ska stoppas. Detta bör riksdagen ställa sig
            bakom och ge regeringen till känna.
          </p>
          <head xml:id="i-X8vmpkBmBKJLcDFWRh5Fft" type="h2">
            5.5 Vänsterpartiets förslag för en bättre fungerande Arbetsförmedling
          </head>
          <head xml:id="i-HUfnk5kkQS9NSSiVNWBrzz" type="h1">
            Vänsterpartiet förespråkar en aktiv statlig arbetsmarknadspolitik
            med tonvikt på god
          </head>
          <p xml:id="i-WkSamaTA7GSsBqPwwhEfcD">
            matchning, kunskapshöjande insatser och funktionella stöd riktade
            till de individer som
          </p>
          <p xml:id="i-MLbMeMMgBov2e2KGKVSdq9">
            bäst behöver dem. Insatserna ska bidra till en väl fungerande
            arbetsmarknad där männi­skors kompetens och vilja att arbeta tas
            till vara. En sammanhållen statlig arbetsförmed­ling med nationell
            överblick är en förutsättning för att kunna föra en aktiv arbets­marknadspolitik.
            Arbetsförmedlingen ska finnas i hela landet för att garantera
            att alla medborgare ges ett likvärdigt stöd oavsett var man bor.
            Det nuvarande kontrollsystemet med aktivitetsrapporter – som bygger
            på ett överdrivet misstänkliggörande och kontroll­tänkande och
            som skapar behov av en kostsam byråkrati – ska avskaffas. Myndigheten
            ska fokusera på att rusta de arbetssökande och matcha dem mot
            de jobb som finns och växer fram. Insatserna ska vara individuellt
            anpassade och effektiva. Samrådet mellan Arbetsförmedlingen och
            arbetsmarknadens parter bör stärkas i syfte att ta till vara parternas
            unika kompetens om arbetsmarknadens funktionssätt. Myndighetens
            sam­verkan med kommuner, regioner och näringsliv bör utvecklas.
            Verksamheten ska bedrivas i offentlig regi utan vinstintresse
            och antalet privata aktörer bör begränsas.
          </p>
          <head xml:id="i-KjciNVqpErYUhVrXGzFkBH" type="h3">
            5.5.1 Arbetsförmedlingen bör prioritera dem som står längst från
            arbetsmarknaden
          </head>
          <p xml:id="i-7Gzpw2HNdGG8F7rSBFtEQV">
            Under de senaste åren har Arbetsförmedlingen genomgått en förändring
            där en allt större del av myndighetens resurser läggs på grupper
            som står relativt nära arbetsmarknaden, medan allt mindre resurser
            läggs på dem som står långt från arbets­marknaden. Denna systematiska
            omfördelning av resurser har inte skett till följd av ett förändrat
            behov utan som en konsekvens av en förändring i myndighetens arbetssätt.
            Utvecklingen har dessutom accentuerats under den pågående reformeringen
            där fokus läggs på s.k. matchningstjänster riktade till arbetssökande
            som står relativt nära arbetsmarknaden (ST 2020: Tre förslag för
            en bättre reformering av Arbetsförmedlingen).
          </p>
          <p xml:id="i-XVvnPbZ8mtGuYrhwZuvHiD">
            I ett läge där långtidsarbetslösheten ökar och antalet arbetslösa
            som står långt från arbetsmarknaden blir allt fler framstår denna
            utveckling som mycket problematiskt. Många av de långtidsarbetslösa
            har kort utbildning. En tredjedel saknar fullständig gymnasieutbildning.
            Kraftfulla insatser behöver därför riktas mot denna grupp för
            att de inte ska riskera att hamna i varaktigt utanförskap när
            konkurrensen om jobben ökar.
          </p>
          <p xml:id="i-MmaoXoLhNwcmciohWNTJTW">
            Enligt förordning (2007:1030) med instruktion för Arbetsförmedlingen
            ska myndigheten verka för att förbättra arbetsmarknadens funktionssätt
            genom att: (i) effektivt sammanföra dem som söker arbete med dem
            som söker arbetskraft, (ii) prioritera dem som befinner sig långt
            från arbetsmarknaden och (iii) bidra till att stadigvarande öka
            sysselsättningen på lång sikt.
          </p>
          <p xml:id="i-B9DR6GAkU3s5dy2Vj6nfv5">
            Mycket av kritiken mot Arbetsförmedlingen har riktats mot svårigheten
            att uppnå det första målet om förmedling, utan hänsyn till att
            flertalet inskrivna är i behov av prioritering enligt det andra
            målet. Fackförbundet ST har därför föreslagit att Arbets­förmedlingens
            instruktion skrivs om för att understryka att det är en prioriterad
            uppgift för myndigheten att tillhandahålla verksamma insatser
            för dem som befinner sig långt från arbetsmarknaden (ST 2020:
            Tre förslag för en bättre reformering av Arbets­förmedlingen).
            Vänsterpartiet delar ST:s uppfattning.
          </p>
          <p xml:id="i-FrAiiMRqEUp7FBc8NBkceG">
            Förordning (2007:1030) med instruktion för Arbetsförmedlingen
            bör ändras i syfte att understryka att det är en prioriterad uppgift
            för myndigheten att tillhandahålla verksamma insatser för dem
            som befinner sig långt från arbetsmarknaden. Detta bör riksdagen
            ställa sig bakom och ge regeringen till känna.
          </p>
          <head xml:id="i-WHAKTYjSU8WzBnRU4zfzmp" type="h3">
            5.5.2 Förstärk Arbetsförmedlingens förvaltningsanslag – anställ
            mer personal och säkerställ lokal närvaro i hela landet
          </head>
          <p xml:id="i-XEjgVPrMZKw6ZYqyNUtMjQ">
            Under 2019–2020 genomfördes kraftiga nedskärningar inom Arbetsförmedlingen.
            Personal sades upp, lokalkontor lades ned och verksamheten koncentrerades
            till större orter. Arbetsförmedlingen har idag svårt att hantera
            det stora antalet arbetslösa. För att myndigheten ska kunna hjälpa
            de arbetslösa att komma tillbaka till arbetsmarknaden krävs mer
            personal. För att Arbetsförmedlingens stöd ska vara likvärdigt
            i hela landet och fungera för de olika behov och förutsättningar
            som de arbetssökande har behöver myndigheten vara närvarande i
            landets alla kommuner. Det räcker inte att förlita sig på digitala
            kontaktvägar och privata aktörer utan krav på lokal närvaro. Lokal
            närvaro i verklig mening betyder att myndigheten har större möjligheter
            att ge stöd till arbets­sökande men också att samverka med kommuner,
            privata och ideella aktörer.
          </p>
          <p xml:id="i-Mb3tu7kb7SVUxGC8kbatEd">
            För att Arbetsförmedlingen dels ska kunna anställa mer personal,
            dels ska kunna säkerställa lokal närvaro i hela landet behöver
            myndighetens förvaltningsanslag förstärkas. Nuvarande anslagsnivåer
            är otillräckliga. I vår utgiftsområdesmotion för UO14 föreslår
            vi att Arbetsförmedlingens förvaltningsanslag förstärks (se motion
            2021/22:3270).
          </p>
          <head xml:id="i-HwHZXJvMi1FKdsGYMSdHa7" type="h3">
            5.5.3 Ge Arbetsförmedlingen verktyg att anvisa fler arbetslösa
            till utbildning
          </head>
          <p xml:id="i-Fbd2Zy7RH87y4THzskDtvB">
            Hösten 2020 gav regeringen Arbetsförmedlingen i uppdrag att anvisa
            fler arbetslösa till arbetsmarknadsutbildning och reguljär utbildning.
            Samtidigt infördes en möjlighet för långtidsarbetslösa i jobb-
            och utvecklingsgarantin att ta del av eftergymnasial utbildning
            under ett år med bibehållet aktivitetsstöd. Vänsterpartiet välkomnade
            detta och lade fram ett liknande förslag (motion 2020/21:3193).
          </p>
          <p xml:id="i-SCXvcFAr6LwtiRtYXEWEE2">
            I Arbetsförmedlingens återrapport till regeringen, där myndigheten
            redogör för arbetet med uppdraget, konstateras att myndigheten
            har lyckats öka antalet anvisningar till reguljär utbildning.
            Myndighetens bedömning är att antalet anvisningar bör uppgå till
            minst 15 000 anvisningar under 2021 och minst 1 250 anvisningar
            per månad sedan uppdraget infördes (Arbetsförmedlingen 2021: Fler
            anvisningar till reguljär utbildning. Återrapport 2021). Vänsterpartiet
            välkomnar detta men kan samtidigt konstatera att vissa grupper
            av arbetslösa har anvisats till reguljär utbildning i mycket låg
            omfattning. I gruppen arbetslösa med aktivitetsstöd har exempelvis
            endast 341 personer beviljats bibehållet aktivitetsstöd för utbildning
            på eftergymnasial nivå. Det motsvarar 4 procent av dem som beviljats
            aktivitetsstöd för utbildning (Arbetsvärlden 2021-05-24).
          </p>
          <p xml:id="i-8Pt51Z6i8oHu7E2WFyPofW">
            Enligt LO har Arbetsförmedlingen begränsad kapacitet att anvisa
            arbetslösa till utbildning. Det beror dels på nedskärningarna,
            dels på krångliga upphandlingsregler. För att myndigheten ska
            kunna anvisa fler arbetslösa till utbildning behövs mer resurser,
            enklare upphandlingsregler (direktköp) och ett tydligare uppdrag
            att prioritera utbild­ningsinsatser. Målet bör vara att alla arbetslösa
            som vill och kan bör erbjudas möjlighet att genomgå utbildning
            med bibehållen arbetsmarknadspolitisk ersättning.
          </p>
          <p xml:id="i-BGSUNo2NYbc5AaT54Rdzn5">
            Regeringen bör dels förtydliga uppdraget till Arbetsförmedlingen
            om att anvisa fler arbetslösa till arbetsmarknadsutbildning och
            reguljär utbildning, dels införa enklare upphandlingsregler vid
            köp av utbildningstjänster. Detta bör riksdagen ställa sig bakom
            och ge regeringen till känna.
          </p>
          <p xml:id="i-NTnvhfb5RrZBH6pjcJUqKv">
            Det är i synnerhet viktigt att fler långtidsarbetslösa ska kunna
            delta i utbildnings­insatser. Vi vill, i likhet med LO, TCO och
            Saco, att fler ur denna växande grupp ska anvisas till studier,
            både arbetsmarknadsutbildning och reguljära studier inom samtliga
            utbildningsnivåer. Det kräver både ökade ekonomiska resurser och
            skärpta mål och uppdrag till Arbetsförmedlingen. Myndighetens
            anvisningsmöjligheter behöver därför vidgas ytterligare, så att
            fler grupper utanför ramprogrammen får möjlighet att anvisas till
            reguljär utbildning med bibehållen arbetsmarknadspolitisk ersättning.
            Utbildnings­insatserna bör dessutom kunna ges tidigare under arbetslöshetsperioden.
          </p>
          <p xml:id="i-2TnxF3vjUWayMCzaBrooBa">
            Regeringen bör dels utvidga Arbetsförmedlingens anvisningsmöjligheter
            så att målgruppen som anvisas till reguljär utbildning med bibehållen
            ersättning breddas till att även gälla grupper utanför ramprogrammen,
            dels ge Arbetsförmedlingen i uppdrag att genomföra utbildningsinsatserna
            tidigare under arbetslöshetsperioden. Detta bör riksdagen ställa
            sig bakom och ge regeringen till känna.
          </p>
          <head xml:id="i-HQRAKXgET9NpaHhZ99qkcB" type="h3">
            5.5.4 Avskaffa nuvarande system med aktivitetsrapporter
          </head>
          <p xml:id="i-SeN2j9GsCU7RrQmFd2rXFY">
            Alla som är inskrivna som arbetssökande på Arbetsförmedlingen
            ska ha en individuell handlingsplan. Den ska innehålla en arbetsmarknadspolitisk
            bedömning och de aktiviteter som den arbetssökande ska genomföra
            för att ta sig ur sin arbetslöshet. Av handlingsplanen ska det
            framgå vilken typ av arbeten den arbetssökande ska söka och inom
            vilket geografiskt sökområde arbetssökandet ska ske. Hur många
            jobb en arbetssökande ska söka styrs dels av den planering som
            den arbetssökande har gjort tillsammans med Arbetsförmedlingen,
            dels av hur många lediga jobb det finns i landet. Med utgångspunkt
            i sin handlingsplan ska den arbetssökande i en aktivitetsrapport
            redovisa de aktiviteter som hen har genomfört för att ta sig ur
            sin arbetslöshet. Aktivitetsrapporten ska lämnas till Arbetsförmedlingen
            varje månad. Om Arbets­förmedlingen bedömer att den arbetssökande
            missköter sitt arbetssökande kan den arbetssökande stängas av
            från rätten till ersättning (IAF rapport 2020:15).
          </p>
          <p xml:id="i-T9rgVwLdGQRnAr4M6SyMdZ">
            Arbetsförmedlingen måste kunna ställa krav på att arbetssökande
            söker jobb men dagens system, där den arbetssökande förväntas
            söka ett stort antal jobb och därefter rapportera om detta till
            Arbetsförmedlingen, är direkt kontraproduktivt. Att söka ett stort
            antal jobb som man inte har någon realistisk möjlighet att få
            är demoraliserande för den sökande. Fokuseringen på sökaktivitet
            har också medfört att många arbetsgivare undviker att använda
            sig av Arbetsförmedlingen eftersom de anser sig få för många eller
            fel typ av sökande. I förlängningen riskerar detta leda till att
            allt fler lediga jobb i stället tillsätts via informella kontakter,
            och att de som saknar sådana kontaktnät får allt sämre chanser
            att hitta ett jobb.
          </p>
          <p xml:id="i-D5VSkau8os1oYbASaxd2NN">
            Arbetsförmedlingens fokus ska ligga på att, genom vägledning
            och utbildning, rusta och stödja de arbetslösa så att de kan ta
            de jobb som finns och de jobb som växer fram. Arbetsförmedlingen
            bör inte lägga tid, kraft och resurser på att kontrollera, övervaka
            och disciplinera de arbetssökande att söka jobb som de i många
            fall inte har någon möjlighet att få. Vänsterpartiet vill därför
            avskaffa nuvarande system med aktivitets­rapporter. Systemet bör
            ersättas av ett nytt system med mindre fokus på den arbetssökandes
            kvantitativa sökaktivitet.
          </p>
          <p xml:id="i-B3BrNeoE82peWWfGfPcXN5">
            Det nuvarande systemet med aktivitetsrapporter bör avskaffas
            och ersättas med ett nytt system med mindre fokus på kvantitativ
            sökaktivitet. Detta bör riksdagen ställa sig bakom och ge regeringen
            till känna.
          </p>
          <head xml:id="i-Ve5Hka6g4pfHVCFjvYwNNF" type="h3">
            5.5.5 Inrätta särskilda arbetsförmedlingskontor med fokus på
            långtidsarbetslösa
          </head>
          <p xml:id="i-2ZFfhe7PM9hyD4vLDTVnQW">
            Vänsterpartiet vill se ett helhetligt samhällsansvar för de långtidsarbetslösa.
            Personer som står långt från arbetsmarknaden är i stort behov
            av stöd. Många saknar gymnasie­utbildning, har bristande kunskaper
            i svenska och saknar den kompetens som efterfrågas på arbetsmarknaden.
            De ska inte utlämnas till s.k. externa aktörer vars främsta syfte
            är att generera vinst till ägarna. Det saknas även evidens för
            att privata utförare skulle vara bättre än Arbetsförmedlingen
            på att rusta, stödja och förmedla jobb till de långtids­arbetslösa.
            Stödinsatserna till de långtidsarbetslösa ska i stället samordnas
            på ett ställe i Arbetsförmedlingens regi. Den lokala arbetsförmedlingen
            ska vara kontaktpunkt. Det fysiska mötet är centralt för målgruppen.
            Kontakt och information via nätet är ett komplement, anpassat
            efter individens situation och behov. Utgångspunkten är att den
            som saknar motsvarande gymnasiekompetens i första hand ska få
            den. Det regionala och lokala arbetsmarknadsbehovet ska vara vägledande
            för inriktning av insatserna.
          </p>
          <p xml:id="i-Y1Cij5XFyaYMHwuSfMMrop">
            Vänsterpartiet föreslår därför att särskilda arbetsförmedlingskontor
            inrättas med specialinriktning mot gruppen långtidsarbetslösa.
            Arbetsförmedlingen ska ha ett bemyndigande att samordna och ha
            ett huvudansvar för såväl samordningen som insatserna. I instruktionen
            till myndigheten ska det framgå att inga offentliga aktörer (t.ex.
            Försäkringskassan, socialtjänst, sjukvård) ska kunna neka att
            medverka i AF:s samordning. Den enskildes behov och insatser ska
            stå i centrum för samverkan. De långtidsarbetslösa ska erbjudas
            individuella planer som är tydligt tidsatta. Uppföljning ska ske
            efter viss tid.
          </p>
          <p xml:id="i-2mocAQKodX5B1e2jXJBL6b">
            De särskilda arbetsförmedlingskontoren ska, i ett första steg,
            inrättas i de kommuner där andelen långtidsarbetslösa är högst,
            dvs. de kommuner i Sverige där de långtids­arbetslösa utgör hälften
            eller mer av det totala antalet arbetslösa. I mars 2021 fanns
            totalt 24 kommuner där andelen långtidsarbetslösa var 50 procent
            eller mer. Av dessa kommuner hade endast två (!) ett fast bemannat
            arbetsförmedlingskontor. I fyra av kommunerna tvingades de arbetssökande
            resa till en annan kommun, ofta flera mil, för ett fysiskt möte
            med Arbetsförmedlingen. I övriga 18 kommuner fanns lokal närvaro
            i form av ett lokalt AF-kontor eller samarbetslösning med andra
            myndigheter – utan fast bemanning (RUT Dnr 2021:594).
          </p>
          <p xml:id="i-5CA6R4ThA6s7pX85pDP9CX">
            Långtidsarbetslösa behöver ofta betydligt mer stöd än arbetslösa
            som varit utan arbete en kortare tid. Fysiska möten och kontinuitet
            är avgörande. Det är uppenbart att nuvarande ordning, där det
            saknas fasta bemannade arbetsförmedlingskontor i 22 av 24 kommuner
            med högst andel långtidsarbetslösa, inte fungerar.
          </p>
          <p xml:id="i-PoUsdP5tjrSs2enoUeuZ4N">
            Vi föreslår därför att det inrättas pilotkontor i de kommuner
            där andelen långtids­arbetslösa är högst och där det i dag saknas
            ett fast bemannat AF-kontor. Dessa kontor ska ha fria pengar att
            använda för att kunna genomföra de insatser som behövs för att
            möjliggöra för de långtidsarbetslösa att få gymnasieutbildning
            eller motsvarande. En pott ska finnas till att ge stöd till arbetsgivare
            som ordnar med praktik. Handledarstödet ska ses över och om möjligt
            utökas. AF ska kunna finansiera och utveckla egna insatser (förberedande
            och yrkesinriktade studier) till målgruppen. Ingen som deltar
            ska behöva ha lägre inkomst än grundnivån i aktivitetsstödet.
            Givet att dessa pilotkontor inrättas i de 22 kommuner som nämnts
            ovan och årskostnaden per kontor uppgår till 30 miljoner kronor
            blir totalkostnaden 660 miljoner kronor. I vår utgiftsområdesmotion
            för UO14 föreslås en sådan satsning (se motion 2021/22:3270).
          </p>
          <head xml:id="i-7qTFaLa4x2sYCy9eDA9uHU" type="h1">
            6 Mer utbildning i arbetsmarknadspolitiken
          </head>
          <p xml:id="i-KTUwq5HeyjWzee53EXodMG">
            Sverige är en avancerad ekonomi och kraven för att etablera sig
            på arbetsmarknaden är höga. En avslutad gymnasieutbildning och
            goda svenskkunskaper är i princip avgörande för etableringen på
            arbetsmarknaden och underlättar lärandet i arbetet. Många arbets­lösa,
            i synnerhet långtidsarbetslösa, har kort utbildning och bristfälliga
            kunskaper i svenska. För att de ska få jobb behöver de ges möjlighet
            till utbildning inom ramen för arbetsmarknadspolitiken.
          </p>
          <p xml:id="i-QuUfVfh6x2VfVcSEfnqpH5">
            I dag ges alltför få arbetslösa möjlighet att delta i utbildning,
            såsom arbetsmarknads­utbildning och reguljär utbildning. Trots
            en historiskt hög arbetslöshet, stark och ökande efterfrågan på
            utbildad arbetskraft och skärpt styrning från regeringen, exempelvis
            i Arbetsförmedlingens regleringsbrev för 2021, ligger anvisningarna
            på blygsamma nivåer.
          </p>
          <p xml:id="i-DYtRCV2Ui2eyPTo5cnE5cC">
            Vänsterpartiet anser att fler arbetslösa ska kunna delta i utbildningsinsatser.
            Vi vill att fler ska anvisas till studier, både arbetsmarknadsutbildning
            och reguljära studier inom samtliga utbildningsnivåer. Det kräver
            både ökade ekonomiska resurser och skärpta mål och uppdrag till
            Arbetsförmedlingen.
          </p>
          <head xml:id="i-PewJ8EmSMAK2XY458wGH1k" type="h2">
            6.1 Arbetsmarknadsutbildning
          </head>
          <p xml:id="i-PHoZgd6sWR6fwve6FLFAwC">
            Arbetsmarknadsutbildning var länge kronjuvelen i svensk arbetsmarknadspolitik.
            Genom den har arbetsmarknadsmyndigheterna kunnat erbjuda arbetslösa
            möjligheter att utveckla sin kompetens så att de bättre ska kunna
            möta arbetsmarknadens efterfrågan. Under 2000-talet har arbetsmarknadsutbildningen
            dock fått stå tillbaka till förmån för andra åtgärder: dels olika
            former av arbetsmarknadspolitiska program som ska understödja
            de arbetslösa i deras arbetssökande, dels olika former av anställningsstöd
            (LO 2019: Arbetsmarknadsutbildning för nya och bättre jobb – konkreta
            förbättringsförslag).
          </p>
          <p xml:id="i-CB1LwsuPxtUmNCMAYS16ev">
            Arbetsmarknadsutbildning är ett av de viktigaste verktygen i
            en aktiv arbets­marknadspolitik. Det leder i hög utsträckning
            till arbete och ger långsiktigt positiva effekter på deltagarnas
            arbetsinkomster. Trots detta har antalet deltagare i arbets­marknadsutbildning
            minskat de senaste åren. Under 2020 genomgick endast 5 500 personer
            en arbetsmarknadsutbildning (Budgetpropositionen för 2022, utgiftsområde
            14, s. 25).
          </p>
          <p xml:id="i-99JN3AYQPXUk5xqqatCaYc">
            Vänsterpartiet anser att fler arbetslösa borde ges möjlighet
            att delta i arbets­marknadsutbildning. För att åstadkomma detta
            bör antalet platser utökas. Samtidigt behöver kvaliteten på utbildningarna
            förbättras och i högre grad än i dag riktas mot bristyrken. Särskild
            vikt bör läggas på att erbjuda utbildningar till kvinnor som fortfarande
            är underrepresenterade i arbetsmarknadsutbildningarna.
          </p>
          <p xml:id="i-Y52rPsaYfdCCkfGUBL7Vz4">
            Vad som ovan anförts om arbetsmarknadsutbildning bör riksdagen
            ställa sig bakom och ge regeringen till känna.
          </p>
          <p xml:id="i-DFTH4pcZpXsjpcJKYkRCN5">
            I dag upphandlar Arbetsförmedlingen arbetsmarknadsutbildning
            av privata anordnare. Arbetsmarknadsutbildningens syfte är att
            förhindra att flaskhalsar på arbets­marknaden uppstår genom att
            ledig arbetskraft får den specifika kompetens som efter­frågas.
            För att det ska fungera krävs en hög grad av flexibilitet och
            att systemet är så snabbt och lättrörligt som möjligt. Mot detta
            står ett upphandlingssystem som genom principer om konkurrensneutralitet,
            transparens och likabehandling är trögrörligt till sin natur.
            Arbetsmarknadsutbildning lämpar sig många gånger dåligt för upphandling
            med tanke på att verksamheten behöver vara flexibel. Upphandlingens
            lämplighet kan dessutom ifrågasättas eftersom vissa av de kvaliteter
            man vill åt kan vara svårmätbara. Dessutom är den kompetens som
            skapas hos anordnaren en kärnkompetens inom den aktiva arbetsmarknadspolitiken
            och därmed för Arbetsförmedlingen själv. Offentlig upphandling
            framstår således inte som det mest ändamålsenliga sättet att anordna
            arbetsmarknadsutbildning. Arbetsförmedlingen bör därför kunna
            bedriva arbets­marknadsutbildning i egen regi, genomföra den tillsammans
            med kommuner och andra offentliga aktörer eller välja att använda
            utbildningar i det reguljära utbildnings­systemet. Liknande krav
            framförs av bl.a. LO (LO 2019: Arbetsmarknadsutbildning för nya
            och bättre jobb – konkreta förbättringsförslag). Vänsterpartiet
            delar LO:s uppfattning.
          </p>
          <p xml:id="i-GMozeByTrFyouKQ2gmpYzS">
            Arbetsförmedlingen bör ges möjlighet att bedriva arbetsmarknadsutbildning
            i egen regi, genomföra den tillsammans med kommuner och andra
            offentliga aktörer eller välja att använda utbildningar i det
            reguljära utbildningssystemet. Detta bör riksdagen ställa sig
            bakom och ge regeringen till känna.
          </p>
          <p xml:id="i-H2WNEC4k7pUNmpWC7rCJpb">
            För att Arbetsförmedlingen ska kunna bedriva arbetsmarknadsutbildning
            i egen regi behöver myndigheten bygga upp kapacitet. Vänsterpartiet
            kan konstatera att en be­tydande andel av Arbetsförmedlingens
            resurser i dag används för upphandling av diverse tjänster som
            utförs av externa aktörer. En del av dessa resurser bör läggas
            på att bygga upp intern kapacitet för att kunna bedriva arbetsmarknadsutbildning
            i AF:s egen regi. På sikt bör de privata anordnarna fasas ut.
          </p>
          <head xml:id="i-FtLFPD4pXhv11SJF7QtN59" type="h2">
            6.2 Reguljär utbildning
          </head>
          <p xml:id="i-HgVu2uZqv7x6WJQnjoPJww">
            Utöver traditionell arbetsmarknadsutbildning bör arbetssökande
            i större utsträckning erbjudas utbildning inom det reguljära utbildningssystemet.
            Arbetsförmedlingen bör därför ges större möjligheter att anvisa
            arbetssökande till olika former av yrkes­utbildningar inom yrkesvux,
            yrkeshögskola och högskola.
          </p>
          <p xml:id="i-8Me77UUvNBGsGEC9pxd59c">
            Det har gjorts stora satsningar på utbildningar inom det reguljära
            utbildnings­systemet under de senaste åren, särskilt inom yrkeshögskolan.
            Motsvarande satsningar syns dock inte inom den högre utbildningen.
            Vänsterpartiet anser att det behövs fler platser och ökad tillgänglighet,
            men även goda privatekonomiska förutsättningar för personer att
            delta i utbildningarna.
          </p>
          <p xml:id="i-6ca5thT1cBn5EPwsDsNYSb">
            Regeringen bör dels öka tillgången till kompletterande utbildning
            inom reguljär utbildning på alla utbildningsnivåer, dels tillsätta
            en utredning med uppdrag att ta fram förslag på hur högskolans
            utbud kan bli mer tillgängligt för omställning och kompetens­utveckling.
            Detta bör riksdagen ställa sig bakom och ge regeringen till känna.
          </p>
          <head xml:id="i-53tzZaBLUVLWBE3dL3mxPe" type="h1">
            7 Snabbspår
          </head>
          <p xml:id="i-FuE6SmshNgnFAAS7gP687W">
            Snabbspår är en del av Arbetsförmedlingens etableringsverksamhet
            och riktar sig till nyanlända som har erfarenhet eller utbildning
            inom ett bristyrke. Snabbspåren utgör en sammanhållen kedja av
            insatser och bygger på överenskommelser mellan Arbets­förmedlingen
            och arbetsmarknadens parter. Under perioden 2015–2017 tecknades
            14 överenskommelser som omfattar ett trettiotal yrken. Av överenskommelserna
            framgår vilka insatser som behövs för att nyanlända med tidigare
            utbildning och erfarenhet ska bli anställningsbara i sina yrken
            och hur vägen dit bör se ut (IFAU Rapport 2021:11).
          </p>
          <p xml:id="i-FxNpuC7D1S8TUygeh6Ci2n">
            En del snabbspår kräver tidigare högskoleutbildning i ursprungslandet
            som spåret för lärare och förskollärare, hälso- och sjukvårdsyrken,
            ingenjörer, samhällsvetare och socionomer. För att förverkliga
            snabbspår för högutbildade har Arbetsförmedlingen möjlighet att
            upphandla kortare kompletteringsutbildning på högskolenivå, s.k.
            uppdragsutbildningar. Andra spår kräver praktisk erfarenhet eller
            yrkesutbildning som snabbspår för målare, distributionselektriker,
            kockar, träindustriarbetare samt fastighets­skötare och fastighetstekniker.
            Den första gruppen av snabbspårsdeltagare behöver främst få betyg
            översatta och godkända, någon form av kompletterande utbildning
            på högskolenivå samt praktik för att kunna arbeta inom sin profession
            på den svenska arbetsmarknaden. Den senare gruppen behöver främst
            branschvalidering och praktik samt eventuell kompletterande arbetsmarknadsutbildning
            (IFAU rapport 2021:11).
          </p>
          <p xml:id="i-4nkk15a9zcQYateKCoxhat">
            Såväl reguljär utbildning som upphandlad uppdragsutbildning inom
            högre utbild­ning, t.ex. snabbspår för nyanlända med utbildning
            eller erfarenhet inom bristyrken, behöver skalas upp och tillgängliggöras
            för att svara emot behov som finns, inte minst hos långtidsarbetslösa.
            Inom högre utbildning finns exempel på kompletterande utbild­ningar
            där det inte finns behöriga sökande för att fylla platserna och
            där mindre än hälften av platserna använts (LO, TCO, Saco 2021:
            Åtgärder mot långtidsarbetslöshet).
          </p>
          <p xml:id="i-3hPt8oWyCsuJNMNVCufMLU">
            Genom fler anvisningar till utbildningar inom ramen för arbetsmarknadspolitiken
            skulle förutsättningarna att fylla de tomma platserna öka. En
            av orsakerna till att få antas är att behörighetskraven är formulerade
            på så sätt att få personer med utländsk examen uppfyller dem.
            Till det kommer att utbildningarna inte är anpassade med språkstöd,
            mentorer och mindre studiegrupper så att det finns möjligheter
            att delta i undervisningen även med svagare svenskkunskaper. Därmed
            är det inte bara färre som antas än antalet platser, utan än färre
            som genomgår utbildningarna (37 procent generellt, 25 procent
            för utbildningar när lärarutbildningar exkluderas). Inom t.ex.
            kompletterande utbildning för socionomer är antagningen och genomströmningen
            särskilt låg (LO, TCO, Saco 2021: Åtgärder mot långtidsarbetslöshet).
          </p>
          <p xml:id="i-JgiqSXkVYFUBCixv1K1wAj">
            Oavsett utbildningsnivå fungerar kontaktvägarna och samspelet
            mellan Arbets­förmedlingen, matchningsaktörer, myndigheter inom
            utbildningsområdet, kommuner och övriga utbildningsanordnare rörande
            arbetslösa med utbildningsbehov bristfälligt. Flera utmaningar
            och flaskhalsproblem har uppmärksammats i arbetet med snabbspåren
            för nyanlända och de lokala jobbspåren. Samverkan mellan aktörerna
            har inte minst försämrats på senare år till följd av nedskärningar
            inom arbetsmarknadspolitiken och nedläggningar av arbetsförmedlingskontor.
            Denna typ av samverkan är viktig och behöver stärkas. För att
            bättre svara mot behoven av omställning och livslångt lärande,
            är det viktigt att utbildningsanordnare har god beredskap för
            att på ett flexibelt sätt anpassa och dimensionera utbildningar
            efter konjunkturen och olika gruppers behov (LO, TCO, Saco 2021:
            Åtgärder mot långtidsarbetslöshet).
          </p>
          <p xml:id="i-5PKzmgqDKZYFTENRGVFEj1">
            Regeringen bör verka för att öka tillgängligheten till snabbspår
            för nyanlända med utbildning eller erfarenhet inom bristyrken.
            Detta bör riksdagen ställa sig bakom och ge regeringen till känna.
          </p>
          <head xml:id="i-Ks84CsvURZpd611ed2KMfD" type="h1">
            8 Subventionerade anställningar
          </head>
          <p xml:id="i-8ytHLgm2C6sCbnSy5FBK1o">
            Vänsterpartiet anser att subventionerade anställningar är en
            bra och nödvändig åtgärd för att hjälpa de grupper som står längst
            från arbetsmarknaden att få ett jobb. Studier visar att personer
            som haft en subventionerad anställning i allmänhet snabbare får
            ett jobb utan stöd jämfört med dem som varit öppet arbetslösa
            (IFAU rapport 2018:14). Vänsterpartiet vill därför satsa mer på
            effektiva, individanpassade arbetsmarknads­åtgärder utformade
            efter den enskildes behov. Anställningsvillkoren ska följa, eller
            vara likvärdiga med, kollektivavtal. Alla subventionerade anställningar
            ska omfattas av LAS.
          </p>
          <p xml:id="i-SmbT824jiQihMSETwXC5uH">
            Vänsterpartiet kan dock konstatera att nuvarande system med subventionerade
            anställningar under lång tid har varit behäftat med risker och
            problem. Vid sidan av den uppenbara risken för undanträngningseffekter
            finns stora problem med oegentligheter, överutnyttjande och andra
            felaktigheter, vilket bekräftas av ett flertal granskningar. Under
            de senaste åren har vi sett åtskilliga exempel på hur oseriösa
            arbetsgivare inom vissa branscher sätter i system att ta in arbetslösa
            från olika arbetsmarknadspolitiska program i stället för att anställa
            ordinarie arbetskraft.
          </p>
          <p xml:id="i-7dcKeaPRCMuyPYeEe9no1f">
            För att motverka fusk, oegentligheter och överutnyttjande bör
            regelverket kring subventionerade anställningar stramas upp. Oseriösa
            arbetsgivare ska inte kunna använda subventionerade anställningar
            som ett sätt att dumpa löner och villkor. S-MP-regeringen har
            vidtagit ett antal åtgärder för att skapa ordning och reda bland
            de subventionerade anställningarna. Vänsterpartiet välkomnar detta
            men anser att det krävs ytterligare åtgärder för att stävja de
            problem som finns. Vi vill därför bl.a. återinföra krav på kollektivavtalsenliga
            villkor för nystartsjobb, förbättra och effektivisera samrådshanteringen
            mellan Arbetsförmedlingen och fackförbunden samt utreda vilka
            ytterligare åtgärder som kan vidtas för att motverka missbruk
            och överutnyttjande av arbetsmarknadspolitiska insatser (se motion
            2021/22:3270 Ordning och reda på arbetsmarknaden).
          </p>
          <p xml:id="i-PRvdLh6MTEKQXq91SjAw4Y">
            Ett annat problem med nuvarande system med subventionerade anställningar
            är den skeva fördelningen av sådana anställningar inom olika branscher
            och yrkeskategorier. Subventionerade anställningar är mycket ovanliga
            i branscher och yrken som kräver längre utbildning, medan de är
            mycket vanliga i vissa serviceyrken. Närmare en tiondel av samtliga
            anställda inom hotell- och restaurangbranschen respektive inom
            lantbruks­yrken har under de senaste åren haft någon form av subventionerad
            anställning. Så pass mycket som en sjättedel av samtliga anställda
            inom yrkesklass nio – dvs. inom yrken utan eller med låga formella
            utbildningskrav – har haft en subventionerad anställning. Fördelningen
            av subventionerade anställningar till lågkvalificerade och lågavlönade
            branscher och yrken på arbetsmarknaden kan kopplas till att de
            lönekostnader som subventioneras fullt ut är mycket låga sett
            till lönerna på svensk arbetsmarknad. I dag är lönetaken för introduktionsjobb,
            extratjänster, nystartsjobb och lönebidrag satta till 20 000 kronor
            per månad, efter S-MP-regeringens reformering av de subventionerade
            anställningarna 2017. Många av de heltidslöner som dagens tak
            i anställningsstöd omfattar ligger därmed under den första percentilen
            om 19 400 kronor per månad (LO, TCO, Saco 2021: Åtgärder mot långtidsarbetslöshet).
          </p>
          <p xml:id="i-aV9zn7skVipwfRSDJcEDt">
            De låga taken för vilka lönekostnader som täcks begränsar därmed
            tydligt inom vilka arbetsmarknadssegment som arbetsgivare får
            tillräcklig kompensation för för­väntad eller faktiskt nedsatt
            produktivitet. Det är ett allvarligt hinder för en bredare spridning
            av de subventionerade anställningarna till fler branscher och
            yrken. Dessutom pressas lönerna för de individer som får subventionerade
            anställningar, både genom låga ingångslöner och dålig löneutveckling.
          </p>
          <p xml:id="i-AvCGPeGRucE7LtY7tF72Hh">
            Av dessa anledningar vill Vänsterpartiet, i likhet med LO, TCO
            och Saco, se en väsentlig höjning av taken för vilka löner som
            subventioneras fullt ut. Vi menar att koncentrationen till de
            lägst avlönade näringsgrenarna skulle kunna avvärjas om en större
            del av arbetsmarknaden skulle öppnas upp för anställningar med
            stöd. Det skulle leda till fler arbetstillfällen för långtidsarbetslösa
            och därigenom stärka förutsätt­ningarna för en effektiv matchning
            där både arbetslösas möjligheter till varaktig etablering och
            arbetsgivares behov av arbetskraft går ihop. Dessutom finns ett
            behov av att säkerställa att taket inom subventionerade anställningar
            indexeras och följer med inkomstutvecklingen, detta för att även
            i framtiden motverka den mekanism som i dag leder till lågt satta
            ingångslöner och dålig löneutveckling (LO, TCO, Saco 2021: Åtgärder
            mot långtidsarbetslöshet).
          </p>
          <p xml:id="i-BLDQKbVS65ru2ZLKUt5KXh">
            Vänsterpartiet har tidigare, i budgetförhandlingar med regeringen,
            drivit frågan om höjning av taken för vilka löner som subventioneras
            fullt ut (lönebidrag). Vi noterar att regeringen inte tar några
            initiativ i detta avseende i årets budgetproposition. Vi avser
            att följa utvecklingen och återkomma med förslag i kommande budgetprocesser.
          </p>
          <p xml:id="i-EcKoT3CnGhrgUsNzKasduk">
            Källor:
          </p>
          <p xml:id="i-86TTe4dCEQytycS3hj2tsp">
            Arbetsförmedlingen 2021. Arbetsmarknadsutsikterna våren 2021.
            Utvecklingen på arbetsmarknaden 2021–2022
          </p>
          <p xml:id="i-XE7pfaTS8E9XSe7uEqK62P">
            file:///C:/Users/jn0310ab/Downloads/Arbetsmarknadsutsikterna%20v%C3%A5ren%202021.pdf
          </p>
          <p xml:id="i-7Vn8L58zRLgJZ2w1iB7ahu">
            LO 2020: Den aktiva arbetsmarknadspolitikens tillbakagång
          </p>
          <p xml:id="i-Ruv12DjDj1aNbckd7JoUSA">
            https://www.lo.se/home/lo/res.nsf/vRes/lo_fakta_1366027478784_aktiv_arbetsmarknadspolitik_tillbakagagang_pdf/$File/aktiv_arbetsmarknadspolitik_tillbakagagang.pdf
          </p>
          <p xml:id="i-X1Aygvp2JFYbqSWtjG3y8h">
            https://www.lo.se/start/lo_fakta/den_aktiva_arbetsmarknadspolitikens_tillbakagang
          </p>
          <p xml:id="i-7QJNQ4HLBDqHairmhT1eVS">
            IFAU Rapport 2011:7 Arbetsmarknadspolitikens effekter på sysselsättning
            och arbetslöshet – en översikt
          </p>
          <p xml:id="i-BYJgssPnRF6NjNe4ut9jHA">
            https://www.ifau.se/globalassets/pdf/se/2011/r11-07-arbetsmarknadspolitikens-effekter-pa-sysselsattning-och-arbetsloshet-en-oversikt.pdf
          </p>
          <p xml:id="i-VUSMBpPXw2RYK2giDGypt3">
            Johannes Lindvall (2011): Vad hände med den aktiva arbetsmarknadspolitiken?
          </p>
          <p xml:id="i-QufA1nMA8PA6u37xKrk1KJ">
            https://www.nationalekonomi.se/sites/default/files/legacy/39-3-jl.pdf
          </p>
          <p xml:id="i-JLRY9PwqHkoLmKL7z5hFca">
            Mattias Bengtsson och Tomas Berglund (2012): Den stora omvandlingen
            – Svensk arbetsmarknadspolitik under tre decennier
          </p>
          <p xml:id="i-RiedQq8rrsXMNQwxZJpUsN">
            https://www.diva-portal.org/smash/get/diva2:614538/FULLTEXT01.pdf
          </p>
          <p xml:id="i-LeNcm5R5Y3oZxGpS76K7Na">
            Adnan Habibija (LO): Arbetsmarknadspolitik är vaccinet mot massarbetslöshet
            (2021-04-29)
          </p>
          <p xml:id="i-D278MJjL9EG215oDhSDLo7">
            https://loblog.lo.se/2021/04/arbetsmarknadspolitik-ar-vaccinet-mot-massarbetsloshet/
          </p>
          <p xml:id="i-KNCiLZ3GhmXfUHuHJPihhV">
            Arbetsförmedlingens årsredovisning 2020
          </p>
          <p xml:id="i-BXubWBwZJBvQv4NLNsSYrC">
            file:///C:/Users/jn0310ab/Downloads/Arbetsf%C3%B6rmedlingens%20%C3%A5rsredovisning%202020.pdf
          </p>
          <p xml:id="i-9dJBF9xJHCHbp7fH49ZcuB">
            Januariavtalet 2019
          </p>
          <p xml:id="i-6Hu9q9b1hPknJUi91VZiT5">
            https://www.socialdemokraterna.se/download/18.1f5c787116e356cdd25a4c/1573213453963/Januariavtalet.pdf
          </p>
          <p xml:id="i-9C54JniAEwZmAwfx4bbDSy">
            ST 2020: Tre förslag för en bättre reformerad Arbetsförmedling
          </p>
          <p xml:id="i-VMAX6zxw8niQkP2ufukAnx">
            https://st.org/sites/default/files/attachment/rapport_af_korr3.pdf
          </p>
          <p xml:id="i-9EkSUoxP9suChdiK2HfjcS">
            Arbetsförmedlingen 2021: Fler anvisningar till reguljär utbildning.
            Återrapport 2021
          </p>
          <p xml:id="i-U4g8EjqqjAQwYmCVNgdxjp">
            https://arbetsformedlingen.se/download/18.45f2840b17863cf8a23393d/1618560020108/aterterrapportering-av-uppdrag-fler-anvisningar-till-reguljara-studier.pdf
          </p>
          <p xml:id="i-S3yEm9tgeZGaaUe9gWUnRR">
            Arbetsvärlden om Arbetsförmedlingens uppdrag att anvisa fler
            arbetssökande till utbildning (2021-05-24)
          </p>
          <p xml:id="i-sC4FmSeg39vNJ8tYW7fGE">
            https://www.arbetsvarlden.se/endast-4-procent-av-aktivitetsstoden-har-beviljats-for-eftergymnasiala-studier/
          </p>
          <p xml:id="i-6sJHNhrPp4f7QJSxKWwtdN">
            IAF rapport 2020:15 Arbetsförmedlingens arbete med handlingsplaner
            och aktivitetsrapporter 2019 och 2020
          </p>
          <p xml:id="i-RHKQq7rgMqAUJZWmwKLPjU">
            https://www.iaf.se/globalassets/dokument/rapporter/2019-2020/2020-15-arbetsformedlingens-arbete-med-handlingsplaner-och-aktivitetsrapporter-2019-och-2020.pdf
          </p>
          <p xml:id="i-9FENUdmyTHueM1oSTuxbaV">
            IFAU rapport 2021:11 På spåret? Om snabbspår för nyanlända med
            bristyrken
          </p>
          <p xml:id="i-TPEBiTber9XcFge4HYaypZ">
            https://www.ifau.se/globalassets/pdf/se/2021/r-2021-11-pa-sparet-om-snabbspar-for-nyanlanda-med-bristyrken.pdf
          </p>
          <p xml:id="i-EL5TH5NHvKEh9TKWiywz5T">
            Dagens Arena: Facklig oro kring förslag om Arbetsförmedlingen
            (2021-09-14)
          </p>
          <p xml:id="i-5qe5rtWETdaxXrdsGjg4jw">
            https://www.dagensarena.se/innehall/st-oroas-av-lagforslag-om-arbetsformedlingen/
          </p>
          <p xml:id="i-43qaomedg46mw5j2ZrdbpX">
            Arbetsförmedlingens verksamhetsstatistik augusti 2021
          </p>
          <p xml:id="i-ABaTVDE3EmSzjzj1fLhiVi">
            https://arbetsformedlingen.se/om-oss/press/pressmeddelanden?id=8C4D5B0B19547921
          </p>
          <p xml:id="i-EKihhrPkx6nwUKJ6qhoQiZ">
            https://mb.cision.com/Public/1326/3414081/96b3c618346d2bb7.pdf
          </p>
          <p xml:id="i-yizZY6V77AntoYhysdDRM">
            Ds 2021:17 Vissa lagförslag med anledning av en reformerad arbetsmarknadspolitisk
            verksamhet
          </p>
          <p xml:id="i-7cKJRM9r2Df3LgqqtoTdJw">
            https://www.regeringen.se/rattsliga-dokument/departementsserien-och-promemorior/2021/09/vissa-lagforslag-med-anledning-av-en-reformerad-arbetsmarknadspolitisk-verksamhet/
          </p>
          <p xml:id="i-2mh4xyDRNNHcKsBa1xF8Kh">
            https://www.regeringen.se/pressmeddelanden/2021/09/forslag-om-arbetsformedlingen-skickas-pa-remiss/
          </p>
        </div>
        <div type="motSignatures">
          <list>
            <item xml:id="i-4pz75AogGUiTXfVkvPthA2">
              Ali Esbati (V)
            </item>
            <item xml:id="i-NixQpHZdVcXkrWEh5R9ges">
              Ulla Andersson (V)
            </item>
            <item xml:id="i-2gix3LBqmUvAVZPkNsDmad">
              Lorena Delgado Varas (V)
            </item>
            <item xml:id="i-9xkj3WYN4g2xLugy1nC9to">
              Tony Haddou (V)
            </item>
            <item xml:id="i-TfY8dcm4wvGjhxTKbzDiPZ">
              Birger Lahti (V)
            </item>
            <item xml:id="i-7FWtA4Jiri4M1px3WJGE9K">
              Ilona Szatmari Waldau (V)
            </item>
            <item xml:id="i-RN7MSmCuMQCC9Q6vJG8g27">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
