<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00505">
  <teiHeader>
    <fileDesc>
      <titleStmt>
        <title>En jordbruks- och livsmedelsstrategi</title>
        <author corresp="i-V1piU7dAy9T73Gqt6tm91j">av Kew Nordqvist m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En jordbruks- och livsmedelsstrategi</title>
          <idno type="rdwebb">H102MJ505</idno>
          <rs type="number">MJ505</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ505/text</ref>
          <ref type="dokument_url_html">http://data.riksdagen.se/dokument/H102MJ505</ref>
          <ref type="dokumentstatus_url_xml">http://data.riksdagen.se/dokumentstatus/H102MJ505</ref>
          <ref type="doc">http://data.riksdagen.se/fil/142400F9-FD92-4ACC-BAE4-603F1A2B84CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pKUoV7bNdcuvGwFCw9ZqX" type="signed"/>
        <correspContext corresp="i-pKUoV7bNdcuvGwFCw9ZqX">
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-4Ghyd1BmLaZtC2LnrdxGVx" type="numbering">
          <date when="2013-10-08"/>
        </correspAction>
        <correspAction xml:id="i-CedjKKFiPcRfWjrDbuHP1H" type="submission">
          <date when="2013-10-04"/>
        </correspAction>
        <correspAction xml:id="i-WkTy59Ms1kz6AzK4zbenVz" type="transfer">
          <date when="2013-10-04"/>
        </correspAction>
        <correspAction xml:id="i-NXM1CV7FxLetH4TaDcLSyN" type="assigned"/>
        <correspContext corresp="i-NXM1CV7FxLetH4TaDcLSyN">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F3KEMccxoM3Bs3fpZYVXG1" type="motHeader"/>
      <div xml:id="i-GkXHww8jhMp4PRTdyCrnAy" type="motBody">
        <div xml:id="i-DtbPBySJ5AayrrfKwzMaFR" type="motProposal" subtype="förslag">
          <head xml:id="i-N82ofJrwE1nadjVTCzXbVv">
            Förslag till riksdagsbeslut
          </head>
          <list xml:id="i-8gbkSHTdqVinunFFFd1Do8" style="ol">
            <item xml:id="i-YUQp1tp49RBJGZKudwSN12">
              Riksdagen tillkännager för regeringen som sin mening vad som
              anförs i motionen om att regeringen snarast bör starta en process
              för att utarbeta och införa en samlad jordbruks- och livsmedelsstrategi.
            </item>
            <item xml:id="i-SkX3EVZaVoaqQThc9ZJ7sR">
              Riksdagen tillkännager för regeringen som sin mening vad som
              anförs i motionen om att regeringen med förtur bör utreda hur
              livsmedelsförsörjningen kan säkras i ett läge med höga eller snabbt
              stigande oljepriser. 1
            </item>
          </list>
          <p xml:id="i-7vGdtHMpAVPdjCFPetTYZR">
            1 Yrkande 2 hänvisat till FöU.
          </p>
        </div>
        <div xml:id="i-QwDF1ukQvZR6GgrDCmCSy9" type="motContent">
          <head xml:id="i-SPGFvNz5GXiUCt8ozENLgt" type="h1">
            Sverige behöver en strategi
          </head>
          <p xml:id="i-CVVYGfnVtb9R4TqWGcAuzC">
            Sverige behöver en jordbruks- och livsmedelsstrategi. Vårt land
            har goda förutsättningar för den inhemska produktionen av livsmedel.
            Vi behöver ta bättre vara på dem. Det är av flera skäl.
          </p>
          <p xml:id="i-Hu8Etk4EKwH2dN5auDeYtT">
            Vi lever i en värld där en miljard människor går och lägger sig
            hungriga. Vi lever i ett land där cirka 800 000 ha jordbruksmark
            inte längre används, och vi har en omfattande nettoimport av mat
            – och därmed indirekt användning av jordbruksmark – från andra
            länder, till och med andra världsdelar. Samtidigt tas produktiv
            åkermark ur produktion för att bebyggas med bostäder och vägar,
            för närvarande ca 700 hektar per år. Jordens befolkning ökar med
            90 miljoner människor om året. FN:s livsmedelsorgan FAO säger
            att världens livsmedelsproduktion måste öka med 40 procent till
            år 2050 för att tillgodose den ökning av efterfrågan till följd
            av en ökande och rikare befolkning med ändra matvanor (ökad köttkonsumtion).
            Ny åkermark röjs ur bland annat regnskog. Förutom att det är miljömässigt
            helt oacceptabelt, är den marken mager. Jordens befolkning ska
            alltså dela på allt mindre och magrare åkermark. Samtidigt räcker
            den nuvarande produktionen för att mätta världens magar. Hunger
            beror idag i första hand på ojämn fördelning av möjligheten att
            producera och köpa mat. Hur försörjningsläget ser ut längre fram
            i tiden, är ovisst. Bland annat klimatförändringarna gör situationen
            svårbedömd. Sedan är inte försörjningen en matematisk fråga, utan
            en viss överproduktion med lageruppbyggnad måste finnas för att
            stå emot olika typer av störningar i den globala livsmedelsproduktionen.
            Sverige behöver en strategi att förhålla sig till detta.
          </p>
          <p xml:id="i-L8o5y6Ja3fqD1VhSoecDZ">
            Ett annat skäl är sårbarhet. Det har varit mycket diskussion
            som utgår ifrån att Sverige av trygghetsskäl inte i längden kan
            förlita sig till att andra länder ska försörja oss. Handelskonflikter
            eller krig har tidigare i ett slag förändrat förutsättningarna
            för landets försörjning. Ett annat viktigt skäl är att det globala
            livsmedelssystemet har baserats på ökande användning av billig
            fossilenergi. Det ställer till miljöproblem och gör systemet sårbart
            för en snabb ökning av oljepriset. Samhällets totala beroende
            av elektricitet ger en fingervisning om sårbarheten för vår livsmedelsförsörjning.
            Likaså stannar transportsektorn utan tillgång till fossil energi.
            Sverige behöver en strategi att möta den situationen.
          </p>
          <p xml:id="i-QyrgSogjwBViNXSTvjNQGu">
            Sverige ligger långt framme vad gäller miljö- och djurskyddskrav.
            När vi importerar livsmedel och foder, exporterar vi samtidigt
            miljöproblem och djurlidande. Bristen på vatten är ett allt mer
            överskuggande problem för en stor del av världens länder. Att
            vi ska minska det ekologiska fotavtrycket från vår konsumtion
            behöver inte betyda att vi ska minska vår produktion. Sverige
            behöver en strategi för att hantera detta.
          </p>
          <head xml:id="i-KebaqmMGZ9AG8mmsJShm13" type="h1">
            Vägen till en strategi
          </head>
          <p xml:id="i-UbVx3yBjNTQWiMiCKPrSB5">
            En strategi kan bestå av en uppsättning mål och en plan för att
            nå dem. Ett led i framtagandet av en strategi är att fastställa
            en riktning – en vision – att vända trenden i rätt riktning och
            att påskynda utvecklingen. I det ingår verktyg för att utvecklingen
            ska gå i rätt riktning och i ökat tempo. Visionen och planen behöver
            bygga på en ordentlig analys. Annars kommer inte politiken som
            baseras på strategin att vara långsiktigt stabil. I analysen ingår
            nuläge, framtidstrender motverkande krafter, allierade och perspektiv.
          </p>
          <p xml:id="i-Yg1bzGXpNsV62jCjAr2Vz">
            En stabil jordbrukspolitik behöver dra in flera perspektiv: bondens,
            landsbygdens, konsumentens, skattebetalarens, omvärldens och miljöns.
            Partiella analyser hittar lösningar som inte håller på sikt, eller
            så blir politiken ryckig beroende på vilken förbisedd intressent
            som lyckas fånga uppmärksamhet.
          </p>
          <p xml:id="i-EMHC78ByvEXUn7vVYT6dKd">
            Eftersom det finns en viss koppling mellan konsumtion och produktion
            behövs en samlad politik för både jordbruk och livsmedel. I det
            följande presenteras ett bidrag till framtagandet av en jordbruks-
            och livsmedelsstrategi.
          </p>
          <head xml:id="i-7WvXvfWkx4sZcytrXDBi5W" type="h1">
            Vision
          </head>
          <p xml:id="i-JQeB7NezzD8ySTxkqfHRc9">
            Enkelt uttryckt är vår vision: 100 procent ekologisk produktion.
            Mer preciserat vill vi att vi ska ha ett ekologiskt, ekonomiskt
            och socialt hållbart jordbruk som gör oss till en nettoproducent
            av mat globalt sett.
          </p>
          <p xml:id="i-A9WTchU5eBPwNsT7t5jn6L">
            Vår vision innefattar
          </p>
          <list xml:id="i-EMxCDV1dLoiDVPKBZg7bk6" style="ul">
            <item xml:id="i-FCMWPdWY7yidJfyz81mVnH">
              hållbar nettoförsörjning inom ramen för en hållbar global livsmedelsförsörjning,
              samt
            </item>
            <item xml:id="i-N7qBLqNZNVbvyPQYUjYLHX">
              att den mat vi äter i Sverige i större utsträckning produceras
              här.
            </item>
          </list>
          <p xml:id="i-QyLfCD8MWV622MHoQu8Wrq">
            Med nettoförsörjning menas nettoförsörjning arealmässigt. De
            arealer vars avkastning vi importerar ska inte vara större än
            de arealer vars avkastning vi exporterar.
          </p>
          <p xml:id="i-MzkQHG7WZqPgwAAaXJPQtR">
            Med ekologiskt hållbar produktion i Sverige menas en produktion
            som är förenlig med att miljömålen klaras samt att markens produktivitet
            bevaras.
          </p>
          <p xml:id="i-M8CpkdapZPQ8mUffzn9De8">
            En hållbar global livsmedelsförsörjning innebär
          </p>
          <list xml:id="i-FncpEM9psK3T2WCaAdA82A" style="ul">
            <item xml:id="i-S9pC9pvRBsWVhC5BjnEoXG">
              dels att [produktionen räcker för att] alla ska ha en godtagbar
              konsumtion,
            </item>
          </list>
          <list xml:id="i-Rg411g4h1iKTBdQekrseh8" style="ul">
            <item xml:id="i-FLtFkvqBdP7kbiM31kcosm">
              dels att produktionen är förenlig med att mänsklig påverkan på
              miljön håller sig inom planetära gränsvillkoren (se nedan) och
            </item>
            <item xml:id="i-MbhfTqw6S3jJ1cwNbVPGYb">
              dels att produktionen är förenlig med att markens produktivitet
              och vattnets kvalitet bevaras eller stärks.
            </item>
          </list>
          <p xml:id="i-5byCpdCsZDMjXWxMHK8CTY">
            På sikt behöver konsumtionen närma sig det rättvisa miljöutrymmet,
            det vill säga den genomsnittliga konsumtionsnivån som är förenlig
            med en hållbar global livsmedelsförsörjning.
          </p>
          <p xml:id="i-J5pa4DVUqCHan1euzKyPHE">
            Ledstjärnan är att uppnå bättre miljöeffekter och lönsamhet genom
            att arbeta mer med naturen i stället för mot naturen. Därför handlar
            det om ett vägval, eller snarare spårbyte, från användningen av
            konstgödsel, kemikalier och i förlängning GMO, till smartare,
            mer naturliknande brukningsmetoder.
          </p>
          <p xml:id="i-GBDQxwZh3PYcitoSu1noWN">
            Ekologisk produktion är mer kunskaps- och arbetsintensiv än konventionell
            produktion. Den ger också, genom bland annat större biologisk
            mångfald, en mer tilltalande närmiljö. Den är oftare mer diversifierad
            och ger då bättre skydd från prissvängningarna på globala marknader.
            Den ger därför en tryggare försörjning för bönderna och en mer
            levande landsbygd.
          </p>
          <head xml:id="i-JYY39PsAA1uUjD1G1A8Het" type="h1">
            Nuläge
          </head>
          <p xml:id="i-X4GxfVoA2ihrmSu9RmCGma">
            Nuläget är att den svenska jordbruksproduktionen inte är ekologiskt
            hållbar – den bidrar till att hälften av våra miljömål missas.
            Stora delar av jordbruket är inte ekonomiskt hållbar – lönsamheten
            är dålig, jordbruks läggs ned, jordbruksmark odlas inte, lantarbetarnas
            löner ligger i botten. Stora delar av jordbruket är inte heller
            socialt hållbar: koncentrationen till större gårdar ökar, specialiseringen
            ökar med stora flöden av växtnäringsämnen som följd, nyrekrytering
            haltar, jordbrukets bidrag till sysselsättningen på landsbygden
            minskar. Boendet skiljs från ägande och brukande och det kan vara
            svårt att komma in i näringen utan att ärva eller ha skaffat förmögenhet
            från annat håll. Produktionen minskar i vissa sektorer medan konsumtionen
            (och importandelen) ökar. Det finns problem med livsmedelskvalitet.
          </p>
          <p xml:id="i-S6DXXgp4AcCxTmyWuxAUca">
            Inte heller den globala livsmedelsproduktionen är ekologiskt
            socialt eller ekonomiskt hållbar. Det globala systemet för livsmedelsförsörjningen
            tär för hårt på naturresurser och miljön. Jordbruket är en viktig
            drivkraft bakom överskridandet av planetära gränsvärden för flera
            centrala globala system som krävs för en gynnsam miljö för människan.
            Det gäller klimatförändring, förlust av biologisk mångfald, kvävecykeln
            och eventuellt spridning av miljögifter. Vattenresurser överutnyttjas
            på sina håll, jordens bördighet överansträngs i stora områden.
            Produktionen räcker men fördelningen är ojämn – många har för
            lite mat.
          </p>
          <p xml:id="i-9dSCg382FLA2AAfGuRKdzm">
            Efterfrågan på jordbruksprodukter kommer att öka framöver. Befolkningen
            växer, ekonomierna växer, man vill ersätta fossila råvaror med
            förnybara. En övergång till en biobaserad ekonomi står för dörren.
          </p>
          <p xml:id="i-X6yURF9YCburPE1VeGEo9p">
            Marknaden styr i fel riktning. Oljan är billig. Viktiga miljökostnader
            speglas inte i priset. EU:s jordbrukspolitik styr också i fel
            riktning. Den bevarar nuvarande industrijordbruket, förstärker
            utvecklingen mot mer koncentration (både företagsmässigt och geografiskt),
            specialisering och brutna kretslopp samt hämmar omställning till
            mer hållbart jordbruk. Givet att så starka krafter styr i fel
            riktning behövs starka politiska åtgärder för att vända på utvecklingen.
          </p>
          <head xml:id="i-F1a9uedRo5S2AUooHSAb1B" type="h2">
            Styrkor och svagheter
          </head>
          <p xml:id="i-3r1hht5fb3txPMJkfCpGDL">
            Svensk jordbruksmark är en viktig resurs i ett långsiktigt globalt
            perspektiv.
          </p>
          <p xml:id="i-FDHGYVyCmpcBcno2eHcxax">
            Svenskt jordbruk har viktiga styrkor i det perspektivet:
          </p>
          <list xml:id="i-Y53QBc3LZ7ETiuxzd3W1dp" style="ul">
            <item xml:id="i-E3hKifQJ4xTq4fjcE876xQ">
              Gott om unga, bördiga jordar.
            </item>
            <item xml:id="i-E8iEEK5gJFF5ib6ABX6MdJ">
              Gott om färskvatten/nederbörd.
            </item>
            <item xml:id="i-KyDC7Au7DeA1YZKZtx2APS">
              Lite skadegörare.
            </item>
            <item xml:id="i-PGpfsnotgBMeEfPx2vBvP5">
              Bra odlingsklimat.
            </item>
            <item xml:id="i-MBtX2xDoMAoFxY5P3Q2MkA">
              Bra klimat särskilt för nötkreatur.
            </item>
            <item xml:id="i-QN7DFLsgoXRcnt35Mfb91b">
              God kunskapsnivå.
            </item>
            <item xml:id="i-2c3ZkvdfMPBxAeAeiy7uiT">
              God djuromsorg.
            </item>
          </list>
          <p xml:id="i-5BtVjrEGvFUxfkLUFGVuHE">
            Svenskt jordbruk har också svagheter, särskilt i ett kortsiktigt
            perspektiv:
          </p>
          <list xml:id="i-M97T3tMFXTzwTarNpRPAPo" style="ul">
            <item xml:id="i-91sRidPJg82LUrc7aTSg3D">
              Långt till marknaden.
            </item>
            <item xml:id="i-TjUUPga7WzZdhSmnWYdXTu">
              Kort odlingssäsong.
            </item>
          </list>
          <list xml:id="i-Epg66jCazcLzRfJxV4Upqp" style="ul">
            <item xml:id="i-3mvmYDg9xKRrzXq72Y2vNH">
              Politiken mer långsiktigt inriktad och i otakt med kortsiktigt
              felriktade marknadssignaler. Prisorienterad hemmamarknad.
            </item>
            <item xml:id="i-FghK4VaV2GYy7TQw3cWfh3">
              Långa transporter till förädlingsindustri, förädlingsindustri
              med skalnackdelar. Koncentration i leden före och efter i värdekedjan.
              Brist på kunskap om ekologisk produktion, inlåsningseffekter.
            </item>
            <item xml:id="i-4Sk6cghNLV5zfqM7tavgUm">
              Brist på lämpliga sorter, särskilt anpassade till ekologisk produktion
              under förhållandena på våra breddgrader. Brist på forskning och
              utbildning om ekologisk produktion. Problem med nyrekrytering.
              Utglesande landsbygd.
            </item>
          </list>
          <head xml:id="i-CwbxWi9q68GX43N5d5kyTA" type="h1">
            Verktyg
          </head>
          <p xml:id="i-My45mWmJEzkzdk2GxD9L3c">
            Det krävs en kraftfull politik för att motverka anpassningen
            till en ohållbar global marknad och i stället främja övergång
            till framtidens hållbara produktion. Det behövs verksamma verktyg
            och dessa behöver användas på ett klokt sätt.
          </p>
          <head xml:id="i-8PK4owtGxF98L3kJJi3537" type="h2">
            Ekonomiska styrmedel
          </head>
          <p xml:id="i-NxgpdVgDMwGeYHDxrsN3vg">
            Skatter och avgifter ska användas för att priser bättre ska spegla
            miljökostnader. Det betyder höjda skatter på användning av fossila
            drivmedel, konstgödsel och bekämpningsmedel. För att det ska slå
            även på import behöver också konsumtionens kostnader ses över.
          </p>
          <p xml:id="i-XkRFZ2yEpgCcK4pg82c8VS">
            Ersättningar och subventioner ska användas dels för att styra
            i mer hållbar riktning, dels för att kompensera för ökade kostnader
            till följd av att miljökostnader bättre speglas i priset och för
            att politiken i övrigt styr i annan riktning än EU:s jordbrukspolitik
            och den globala marknaden.
          </p>
          <p xml:id="i-H5ES9auZqHPcZvvkbCfR78">
            Skatter och avgifter kan också användas för att hushålla bättre
            med naturresurser. Användning av både vatten, mark och gödsel
            behöver effektiviseras. Det går inte att bortse ifrån omfattningen
            av animalieproduktionens resursanvändning.
          </p>
          <p xml:id="i-12QrjV2axQPm69H6qnXobL">
            EU:s jordbruksstöd ska inriktas på att ställa om till ekologisk
            produktion, att värna om lönsamheten i ekologisk produktion jämfört
            med ohållbar produktion samt att säkra biologisk mångfald och
            ekosystemtjänster.
          </p>
          <p xml:id="i-Mb2mWKfLVErHbxfWbokDZ7">
            Landsbygdsprogrammet är den viktigaste källan för ersättningar
            och subventioner. Det ska behållas på en hög nivå och inriktas
            i första hand på att stödja omställningen till ekologisk produktion,
            att säkerställa lönsamhet i ekologisk produktion och att bevara
            djurhållning av betydelse för biologisk mångfald.
          </p>
          <head xml:id="i-78dJQGeQP8m3zJ5JcDy2zn" type="h2">
            Information, utbildning, rådgivning, forskning
          </head>
          <p xml:id="i-5DStqqvSWjudoZiDMPvtei">
            Forskning om metodutveckling för ekologisk produktion behöver
            stärkas.
          </p>
          <p xml:id="i-5HcfwmnnN4DmUqkrkFkmZW">
            Utbildning i ekologisk produktion behöver utvecklas – det ska
            vara möjligt att utbilda sig i ekologisk produktion på högskolenivå
            i Sverige.
          </p>
          <p xml:id="i-6TczTFbUNDjnqtKr1Wqbvn">
            Staten ska ge stöd, och regeringen bör verka för EU-stöd, till
            utveckling av utsäde och husdjur med egenskaper anpassade till
            ekologisk produktion under svenska förhållanden. Stödet kan gå
            till offentliga instanser eller organisationer som arbetar med
            utveckling av utsäde och husdjur.
          </p>
          <p xml:id="i-F2JsvzLzbZZeA9SB7ZmDYP">
            Rådgivning om ekologiska metoder behöver förbättras.
          </p>
          <p xml:id="i-AvoN5TcK5f7JxendUQwHfT">
            Märkning på produkter behöver förbättras där EU regler medger.
          </p>
          <p xml:id="i-9Ub1BgvqXhQPsa7tTtKzZC">
            Information till konsumenter om mat och miljö behöver förbättras,
            t.ex. vikten av ekologisk produktion, lokal produktion, säsongsanpassad
            konsumtion samt minskad konsumtion av animaliska produkter. Utbildning
            och metoder om näring och mat vid låg konsumtion av animaliska
            produkter behöver förbättras, genom att stärka Konsumentverket,
            kostkunskap i skolan och stöd till konsumentorganisationer.
          </p>
          <head xml:id="i-M1bHGJaFiH2fR2G8UKEW4E" type="h2">
            Offentlig upphandling och konsumtion
          </head>
          <p xml:id="i-2FNgbYQVPG51YjWTezsfEu">
            Den offentliga upphandlingen ska inriktas på ekologisk produktion,
            närproducerad, säsongsanpassad och mindre animaliska produkter.
            Offentliga instanser bör få mer stöd för upphandling samt metoder
            för att hålla nere kostnader och minska matsvinn. Staten kan ge
            stöd till tillagningskök i offentlig verksamhet. Den offentliga
            skolmaten ska också fylla en pedagogisk roll.
          </p>
          <head xml:id="i-TxmYGiyu5x4MrjEbsnjY9b" type="h2">
            Lagar och regler
          </head>
          <p xml:id="i-KJLpRPqpubBrJ9oBiGYPfh">
            Lagar och regler ska i ökad utsträckning användas som styrmedel
            för genomförandet av EU-regler – stöd ska inriktas på att främja
            övergången till ekologisk produktion m.m. enligt ovan.
          </p>
          <p xml:id="i-Y4MgckJNDNBpaM8cC4ZDGJ">
            Jordbrukets administrativa börda ska minskas genom att certifierad
            ekologisk produktion ska omfattas av mindre offentliga kontroller
            än annan produktion, då certifieringen i sig, är ett slags kontroll.
          </p>
          <head xml:id="i-VS9nfwJSz2vgtBFNfMqGbt" type="h1">
            Övergripande
          </head>
          <p xml:id="i-SXMy7scyoLPLxUAkXVECsR">
            Sverige behöver en samlad jordbruks- och livsmedelsstrategi.
            Vi har i denna motion gett några inspel till en strategi. En strategi
            som berör så många intressen och intressenter bör tas fram i en
            brett upplagt process. Regeringen bör med förtur utreda hur livsmedelsförsörjningen
            kan säkras i ett läge med höga eller snabbt stigande oljepriser.
          </p>
        </div>
        <div xml:id="i-t39QzTzGHaSfYjpq79R1r" type="motSignatures">
          <list xml:id="i-Hv1K6zk47orhCfYgWctM8z">
            <item xml:id="i-8zTbW8cJp9AViCPLQ33t48">
              Kew Nordqvist (MP)
            </item>
            <item xml:id="i-U7rPAZ8Cb7p2YCA5zejZgG">
              Helena Leander (MP)
            </item>
            <item xml:id="i-819mD6LiA21T18JJnNPRMT">
              Tina Ehn (MP)
            </item>
            <item xml:id="i-Epse1REEPDXurmQ5akX4Nj">
              Stina Bergström (MP)
            </item>
            <item xml:id="i-RLqDsS9qVZcfm5GLN4SFpH">
              Peter Eriksson (MP)
            </item>
            <item xml:id="i-U5J3hVYP3CgpsUrchRePbr">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
