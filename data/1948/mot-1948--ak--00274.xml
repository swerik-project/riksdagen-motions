<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00274">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__274/mot_1948__ak__274-001.pdf"/>
      <fw xml:id="i-WmopiFapYfnENqEV6pa3MU">
        Motioner i Andra kammaren, nr 274, 9
      </fw>
      <div xml:id="i-RmjpXz1NcujHvWxH9h31Tz" type="motHeader">
        <div xml:id="i-6rfDX4ozwHcM6hsAkBdd1p" type="motTitle"/>
        <div xml:id="i-C7SaYd7urNGY9Voaimav5T" type="motSubmissionInfo"/>
      </div>
      <div xml:id="i-9JRnGyn1YCDqkTZcQME2qU" type="motBody">
        <div xml:id="i-XarEy5rkAB48LFj9KvV8ir">
          <p xml:id="i-bBeV8WzULgm1G1EfBEayA">
            Nr 274.
          </p>
          <p xml:id="i-42A9BFKKCAhRjE22fZJjft">
            Av fru Möller och fru Boman, angående anslag till premier till
            uppfinnare av tekniska hjälpmedel på hemhushållning- ens område.
          </p>
          <p xml:id="i-8DowYTs1Q2iio6E7tnXsUw">
            Det husliga arbetet intar kvantitativt sett en central ställning
            i svenskt arbetsliv. I sådant arbete torde icke blott flera personer
            absolut sett vara sysselsatta än inom någon av näringslivets huvudsektorer
            utan även den genomsnittliga arbetstiden torde vara längre än
            på något annat arbets- område. Detta arbete utföres emellertid
            under tekniska betingelser, som, om man gör en jämförelse med
            den tekniska och industriella utvecklingen i allmän- het, icke
            gjort några i egentlig mening revolutionerande framsteg efter
            det industriella genombrottet. Den mekanisering, som kännetecknat
            utveck- lingen på alla andra arbetsområden, har hittills på det
            stora hela taget gått vid sidan av hushållsarbetet. Medan den
            fortlöpande mekaniseringen och rationaliseringen inom näringslivet
            i allmänhet skapat betingelser för en väsentlig minskning av arbetstiden,
            ha de föråldrade arbetsmetoderna inom hemarbetet konserverat en
            arbetsordning, som praktiskt taget inte ger nå- gon personlig
            fritid åt de hemarbetande kvinnorna — att situationen är ännu
            värre för dem, som ha både hem och förvärvsarbete att sköta, säger
            sig självt. Genom bristen på hemhjälp och den fritidslagstiftning
            som ge- nomförts för den i hemmen anställda arbetskraften ha vådorna
            av den tekniska efterblivenheten i hemarbetet helt kommit att
            falla på husmöd- rarna. De små möjligheter, som tidigare funnits
            till personlig utveckling och odlande av egna intressen, ha härigenom
            blivit alltmera trängda. Dessa förhållanden, satta i kontrast
            mot övriga arbetande gruppers successiva frigörelse, ha otvivelaktigt
            bidragit till den hemarbetets kris som blir allt- mera påtaglig.
            Detta problem har dels en ekonomisk, dels en teknisk sida. De
            möjlig- heter, som f. n. stå till buds för en mekanisering av
            arbetsmomenten i hem- men. äro i allmänhet så kostnadskrävande,
            att de blott med svårighet kunna tas i anspråk av den breda massan
            av husmödrarna. Man får härvidlag dock icke helt bortse ifrån
            att angelägenheten av dessa utgifter genom en konventionell syn
            underskattas. Det torde ankomma på kvinnornas orga- nisationer
            alt genom ännu mer upplysning bryta denna inställning och vid
            en stigande levnadsstandard säkra en skälig andel för höjandet
            av hushålls- arbetets tekniska effektivitet.
          </p>
          <pb facs="riksdagen-motions-pdf/data/1948/mot_1948__ak__274/mot_1948__ak__274-002.pdf"/>
          <fw xml:id="i-Dq446idf7Nh3qNJLrmMiGR">
            10 Motioner i Andra kammaren, nr 274.
          </fw>
          <p xml:id="i-HZoRxun13cyTWBUeHLRsej">
            Vad den rent tekniska sidan av saken angår, har först på de allra
            senaste åren en planmässig forskning rörande hemarbetets fysiska
            och tekniska betingelser igångsatts i vårt land genom inrättandet
            av Hemmens forsk- ningsinstitut. Denna forskning torde komma att
            bli av stor betydelse för en successiv förbättring av hushållens
            tekniska hjälpmedel. Samtidigt be- drives inom de företag, som
            tillverka hushållsmaskiner och hushållsredskap, ett intensivt
            arbete på att förbättra konstruktionerna och förbilliga till-
            verkningskostnaderna, i stor utsträckning i intim kontakt med
            de allmänna resultat, som nås inom Hemmens forskningsinstitut.
            Härjämte bedrives emellertid av enskilda personer, mycket ofta
            utan tek- nisk specialutbildning, i smått ett gagnande arbete
            i fråga om uppfinningar och förbättringar på detta område. Mången
            betydande uppfinnare har ofta funnit inkörsporten till sin verksamhet
            i sysslandet med de enkla och när- liggande tekniska problem,
            som hemarbetet erbjuder. Det har icke saknats exempel på att även
            husmödrar gjort uppfinningar som kunnat tekniskt exploateras och
            härigenom göras allmännyttiga. Genom inrättandet av Svenska uppfinnarkontoret
            har denna typ av upp- finnare kunnat ges en god hjälp, både då
            det gällt stöd och vägledning i konstruktionsarbetet och då fråga
            varit om exploateringen av en uppfin- ning. Man kan emellertid
            ifrågasätta, om icke de uppfinnare, som syssla med förbättringsarbete
            i fråga om hushållsmaskiner och hushållsredskap, borde erhålla
            en extra uppmuntran, t. ex. genom någon form av uppfinnar- premier.
            Utformningen av bestämmelserna för och den löpande fördel- ningen
            av dessa premier borde kunna anförtros åt Svenska uppfinnarkon-
            toret i samråd med Hemmens forskningsinstitut. Försöksvis under
            första året borde en summa av 5 000 kr. kunna räcka för ändamålet
            under näst- kommande budgetår. Även om de summor, som kunde utdelas,
            ej skulle ha så stor betydelse i ekonomiskt hänseende, skulle
            premieformens hed- rande karaktär dock kunna ge en god stimulans
            till fortsatt gagnande ar- bete, vilken torde vara särskilt betydelsefull
            för dessa enskilda uppfinnare, som arbeta utan stöd av företag
            eller institutioner. Med anledning av vad sålunda anförts hemställes,
          </p>
          <p xml:id="i-KUL2JzQFsGdDnvowY9jXqx">
            att riksdagen under tionde huvudtiteln Svenska uppfin- narkontoret:
            Understödjande verksamhet, utöver det före- slagna anslaget av
            100 000 kr. måtte anvisa ett anslag å 5 000 kr. för premier till
            uppfinnare av tekniska hjälpmedel på hemhushållningens område.
          </p>
          <p xml:id="i-DCvHCbB251riuMH8u6Aupj" type="date">
            Stockholm den 24 januari 1948.
          </p>
          <p xml:id="i-GLro9D7nJzLNmUxRjaESGi">
            Greta Möller. Märta Boman.
          </p>
        </div>
      </div>
    </body>
  </text>
</TEI>
