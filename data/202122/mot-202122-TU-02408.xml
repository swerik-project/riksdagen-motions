<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-02408">
  <teiHeader>
    <fileDesc>
      <titleStmt>
        <title>Elskotrar i stadsmiljö</title>
        <author corresp="i-J6HemNwzcYVLs5m9EZ9Tmt">av Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2408 av Hans Rothenberg (M)</title>
          <idno type="rdwebb">H9022408</idno>
          <rs type="number">2408</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9022408/text</ref>
          <ref type="dokument_url_html">http://data.riksdagen.se/dokument/H9022408</ref>
          <ref type="dokumentstatus_url_xml">http://data.riksdagen.se/dokumentstatus/H9022408</ref>
          <ref type="docx">http://data.riksdagen.se/fil/D361E109-A95C-4610-9C49-532667F20D2C</ref>
          <ref type="pdf">http://data.riksdagen.se/fil/88B893F2-4DCB-495B-B5CC-09D81A1FC326</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PcTSxaUZCKExdAnNYt7fWB" type="signed"/>
        <correspContext corresp="i-PcTSxaUZCKExdAnNYt7fWB">
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction type="submitted" xml:id="i-7nvyrGNrHtqtfuAQePY3vg">
          <date when="2021-10-01"/>
          <time when="18:27:46"/>
        </correspAction>
        <correspAction type="reviewed" xml:id="i-UUTi5Lu7qUKY16Vk21qiQD">
          <date when="2021-10-01"/>
          <time when="19:12:12"/>
        </correspAction>
        <correspAction type="referred" xml:id="i-JQFFEsuLKKJsnVGfxAWxgA">
          <date when="2021-10-14"/>
        </correspAction>
        <correspAction type="assigned" xml:id="i-C44MdtbzB7NvACzCK6AwV8">
          <date when="2022-10-05"/>
          <time when="11:43:52"/>
        </correspAction>
        <correspContext corresp="i-C44MdtbzB7NvACzCK6AwV8">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-5CvhXYYtPay9YwUuRdLqfa"/>
        <correspContext corresp="i-5CvhXYYtPay9YwUuRdLqfa">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2408 av Hans Rothenberg (M) Elskotrar i stadsmiljö</div>
      </div>
      <div type="motBody">
        <div type="motProposal" subtype="förslag">
          <head xml:id="i-HE6aoqpP82ASik5PUD69ae">
            Förslag till riksdagsbeslut
          </head>
          <list style="ol">
            <item xml:id="i-14uVQRgdDJzXHs3ER4o5rA">
              Riksdagen ställer sig bakom det som anförs i motionen om att
              omdefiniera elskotrar från ”cykel” till lämplig klassificering
              av motoriserat fordon där ansvar för framförande, parkering och
              uppställning förtydligas och regleras, och detta tillkännager
              riksdagen för regeringen.
            </item>
            <item xml:id="i-Php4ja8AKeyHDvcEKsYUSZ">
              Riksdagen ställer sig bakom det som anförs i motionen om att
              ge kommunerna lagrum att kunna kravställa att elskotrarna ska
              ha av kommunerna godkända uppställningsplatser för att möjliggöra
              ordnad parkering och tillkännager detta för regeringen.
            </item>
            <item xml:id="i-5YcZRZKkQbTdTd9V1QA5CM">
              Riksdagen ställer sig bakom det som anförs i motionen om att
              ge kommunerna lagrum att kunna begränsa antalet elskotrar inom
              dess gränser och tillkännager detta för regeringen.
            </item>
            <item xml:id="i-2zVLHVdWwGJ5GwKbKLtit6">
              Riksdagen ställer sig bakom det som anförs i motionen om att
              förstärka brukaransvaret så att trafikfarligt framförande kan
              minimeras där exempelvis en modell med registrerings- alternativt
              licenssystem för brukande av elskotrar möjliggör uppföljning av
              framförandet av dem, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-YM2TQdqvXWUkneTe5T8sgV">
            Motivering
          </head>
          <p xml:id="i-BPfG9mZEoHh1NW2nXZwpmx">
            På kort tid har elscootrar blivit ett påtagligt inslag i svenska
            städers offentliga rum. Den oreglerade överetableringen av elscooterföretag
            har lett till att många människor tröttnat på att behöva sicksacka
            fram mellan slarvigt parkerade elscootrar. Man känner en betydande
            irritation över förare som inte följer reglerna utan åker två
            på en scooter eller kör för snabbt på trottoarer med olyckor till
            följd. På många av landets sjukhusakut­mottagningar vittnar personal
            om olycksfall med elscootrar som kan leda till sjuk­skrivningar
            och livslånga men. Problemen är desamma i många europeiska städer.
            I Paris har flera dödsolyckor inträffat på senare tid varvid den
            franska huvudstaden liksom Oslo, Helsingfors och Berlin nu infört
            begränsningar för scootrarna.
          </p>
          <p xml:id="i-T9MvMBDfaKtXtmdD1dVCMR">
            Det finns två huvudsakliga problem med dessa fordon – deras framförande
            samt ostrukturerade uppställning i gatumiljön. Båda har den gemensamma
            nämnaren att varken fordonens ägare eller brukare tar sina rättmätiga
            ansvar. Då elscootrarna klassificeras som ”cykel” finns det inte
            tillämpbara föreskrifter för hur dessa får ställas upp i gatumiljön.
            Ägarna av fordonen har idag således ingen skyldighet att tillse
            att dessa inte ligger slängda på trottoarer eller i annan trafikmiljö,
            varvid de kan utgöra störning och fara för andra trafikanter.
            Bristen på ordnad parkering av elscootrarna är en säkerhetsrisk
            samt förfular gatumiljön avsevärt.
          </p>
          <p xml:id="i-P7SHwcK3Vp9VgjSN8mWkNK">
            Brukarnas ansvar är en chimär. Hade elsparkcyklarna framförts
            på ett ansvarsfullt sätt, och likt vanliga cyklar i regel parkerats
            snyggt på anvisade platser, hade det inte varit något problem.
            Men så är inte fallet. Enligt Transportstyrelsen gäller följande:
          </p>
          <list style="ul">
            <item xml:id="i-NkiTp8zBfNYLwfyCyDwcBs">
              Elsparkcyklar ska köras på samma sätt som andra cyklar. Det innebär
              att du kan köra på cykelvägar och i viss utsträckning även på
              bilvägar.
            </item>
            <item xml:id="i-LzaxggJ9uqw6qjfGddoK6L">
              Elsparkcykeln ska ha bromsar och en ringklocka (det finns inga
              krav på hur den ska se ut eller låta).
            </item>
            <item xml:id="i-HXin4Uwt17j8ZuaFGLAotN">
              Kör du i mörker ska elsparkcykeln ha fram- och baklyse samt vara
              utrustad med reflexer.
            </item>
            <item xml:id="i-DBnBewZLijB2hwtkAVfAsz">
              Om den som kör är yngre än 15 år krävs hjälm, men vi rekommenderar
              att alla som cyklar ska använda ett huvudskydd.
            </item>
            <item xml:id="i-2FrfXWnMc69pYHbXk62kW3">
              Du får inte skjutsa någon på en elsparkcykel.
            </item>
            <item xml:id="i-KqvxXCJjt8aPS4ZUUpm128">
              Kör försiktigt när du passerar medtrafikanter. Sänk hastigheten
              och håll avståndet.
            </item>
            <item xml:id="i-QjXjf9Dz7gMn1oC3j6Z75r">
              Anpassa hastigheten efter förhållanden på platsen, exempelvis
              vilka medtrafikanter du har, kurvor, underlag och sikt.
            </item>
            <item xml:id="i-9dcgMSKhqE4RYddLiujHE4">
              Kör i högst gångfart när du kör på gågator eller i ett gångfartsområde.
            </item>
            <item xml:id="i-7TGJkjNfuCDFYrKMeNpwys">
              Parkera inte elsparkcykeln på sådant sätt att den är i vägen
              för andra trafikanter. Tänk särskilt på äldre, barn, personer
              med rörelsehinder eller personer med nedsatt syn.
            </item>
            <item xml:id="i-PWuSbMyMApEtPmZMB8xrE8">
              Det är inte tillåtet att framföra en elsparkcykel om du är för
              trött, sjuk eller påverkad av alkohol eller andra ämnen för att
              kunna cykla på ett betryggande sätt.
            </item>
          </list>
          <p xml:id="i-M2UL4CWtxnq8JouFzDs63L">
            Utöver de rent tekniska villkoren är det uppenbart att användarna
            fullkomligt struntar i dessa regleringar. Elscootrarna används
            ofta som leksaker och framförs utifrån en bred palett av brott
            mot de mest elementära trafikregler. Möjligheterna för polisen
            att beivra detta beteende är ytterst begränsade – än mindre att
            kunna lagföra försyndelserna. Brukaransvaret är i praktiken obefintligt
            vilket med nöje uppskattas av den som utan skrupler vill köra
            efter eget gottfinnande.
          </p>
          <p xml:id="i-MYB5DeaWPxx9SMBr3msvdJ">
            Den enda gemensamma kopplingen mellan fordon och förare är den
            betalnings­information som det fordonsägande bolaget har. Där
            framkommer dock inte vem som framfört fordonet eller ålder på
            densamme. Ej heller hur fordonet framförts vilket också omöjliggör
            att i efterhand, om behov skulle finnas, kunna ställa förarna
            till svars. Med ett registrerings- alternativt licenssystem för
            brukande av elscootrar, kan möjligheterna till kontroll och uppföljning
            av dess framförande förbättras.
          </p>
          <p xml:id="i-PrqjD57J45FTUXmiUGZvvX">
            Vad gäller beteckningen ”elsparkcykel” är den i sig missvisande
            då fordonet drivs med elektricitet och ingen sparkar sig fram
            på det – än mindre cyklar. Man står helt stilla medan fordonet
            framförs. Elscooter vore därför en mer rättvisande benämning.
          </p>
        </div>
        <div type="motSignatures">
          <list>
            <item xml:id="i-UitsJTvbLyRPcWaLi5orpQ">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
