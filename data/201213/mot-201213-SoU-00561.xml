<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00561">
  <teiHeader>
    <fileDesc>
      <titleStmt>
        <title>Kompetens i bemötande och behandling av transsexuella</title>
        <author corresp="i-EgqHRHVoW5y9USDYuNoYuA i-MVzhVeKwRGmjHjHoSrReg9">av Hillevi Larsson och Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kompetens i bemötande och behandling av transsexuella</title>
          <idno type="rdwebb">H002So561</idno>
          <rs type="number">So561</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So561/text</ref>
          <ref type="dokument_url_html">http://data.riksdagen.se/dokument/H002So561</ref>
          <ref type="dokumentstatus_url_xml">http://data.riksdagen.se/dokumentstatus/H002So561</ref>
          <ref type="doc">http://data.riksdagen.se/fil/BD99223E-1FD5-45D3-9357-53A7F33E4F01</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F91nqzxgfPDmw8dgo27sMN" type="signed"/>
        <correspContext corresp="i-F91nqzxgfPDmw8dgo27sMN">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-AK7kVd8xmbSshsBZTShjme" type="numbering">
          <date when="2012-10-09"/>
        </correspAction>
        <correspAction xml:id="i-Bz49a1YT1mW7qK9h4XD7m4" type="submission">
          <date when="2012-10-05"/>
        </correspAction>
        <correspAction xml:id="i-3H2tUd8zJLwAU3PKsjVgGN" type="transfer">
          <date when="2012-09-20"/>
        </correspAction>
        <correspAction xml:id="i-MTn6bsqZmjUAhPBFBTe96a" type="assigned"/>
        <correspContext corresp="i-MTn6bsqZmjUAhPBFBTe96a">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Gjqk1Fqzqb9PLsPnZRwSYe">
            Förslag till riksdagsbeslut
          </head>
          <list style="ol">
            <item xml:id="i-9YRz8sjm15mmzTA9UWawqK">
              Riksdagen tillkännager för regeringen som sin mening vad som
              anförs i motionen om att de enheter som utreder könsidentitetsstörningar
              även måste medverka till behandling och vård under hela utredningstiden.
            </item>
            <item xml:id="i-Bume7yMLB3FCRJ98gEbFN2">
              Riksdagen tillkännager för regeringen som sin mening vad som
              anförs i motionen om att offentliga institutioner som fattar beslut
              i ärenden om transsexualism eller transsexuella individer ska
              vara skyldiga att inhämta kunskap på området från expertis innan
              de fattar beslut. 1
            </item>
          </list>
          <p xml:id="i-96pbu7JuexZt8ENtDfG8yR">
            1 Yrkande 2 hänvisat till KU.
          </p>
        </div>
        <div type="motContent">
          <head xml:id="i-RqEEEju3iaH7LB4fvbTiWj" type="h1">
            Motivering
          </head>
          <p xml:id="i-UVWvho743c3cnjnGENJBSV">
            Du vill inte se dig i spegeln. Din kropp äcklar dig så till den
            grad att du överväger självstympning. När vi frågar senare säger
            du att du inte ville ta livet av dig men att du inte visste om
            du skulle orka leva. Du har tenta i engelska nästa dag.
          </p>
          <p xml:id="i-X897CS6vtdtm5TFKcPF9p7">
            Det fungerar naturligtvis inte. Du stannar hemma vid datorn.
            Söker på internet efter chattar, fakta och information om könskorrigeringar.
          </p>
          <p xml:id="i-XATmDASMqUTi2M1XYfEW4Q">
            Centrala studiestödsnämnden straffar sådant beteende. De poäng
            du missar leder till återbetalningskrav på studiemedlen.
          </p>
          <p xml:id="i-N5Dhnd8K5xWrTg4gvpzwip">
            När du till slut orkar, vågar, måste eller blir tvingad av de
            som tycker om dig och inte orkar se dig lida längre, att ta dig
            till en ungdomspsykiatrisk mottagning för att berätta om din situation
            så slussar de dig vidare.
          </p>
          <p xml:id="i-FmekrBScyVfJiyEigQuDUs">
            Ungdomspsykiatrin diagnostiserar inte din depression, de beaktar
            inte din utsatthet eller din oförmåga att hitta fotfäste i en
            verklighet som kräver att du ordnar inkomst, bostad, ja, ett liv
            helt enkelt. De skriver i stället en remiss till en utredningsenhet
            för könsidentitetsstörningar.
          </p>
          <p xml:id="i-NnphCKBkgt1PUSnE3sGecz">
            Utredningsenheterna har strikta förhållningsregler. De utreder,
            de behandlar inte eventuella problem, som till exempel depression.
            Deras utredning syftar till att fastställa om du har diagnosen
            transsexualism. Under tiden du utreds blir du hänvisad tillbaka
            till psykiatrin för att få hjälp med nödvändiga läkarintyg, eventuell
            medicinering, terapi, och så vidare.
          </p>
          <p xml:id="i-7QJQrxEgxy8kpWbZNFcGoT">
            När du inte orkar ta dig dit igen, för att på nytt förklara,
            innebär det att du blir utan behandling, stöd och inkomst.
          </p>
          <p xml:id="i-Dyd6eUHvvUDGc2wFUFhUi4">
            Efter drygt ett år får du till slut diagnosen. Utredningsenheten
            remitterar då behandlingar och förbereder beslut i socialstyrelsen
            om könskorrigering.
          </p>
          <p xml:id="i-CPwLARuwNrBCU3DGKuk4W4">
            Hela den processen tar minst två år till av din ungdom. Det är
            en prövotid för en redan sargad självkänsla. Du ska komma ut bland
            familj, släkt och vänner. Du ska orka, våga och ha råd att köpa
            en ny garderob, helt enkelt konfrontera alla mer eller mindre
            märkliga uttryck för att omvärlden är fixerad vid könstillhörighet.
            Du har turen att hormonbehandlingen fungerar utan stora biverkningar
            men eftersom du är man till kvinna så måste du genomlida tortyren
            att avlägsna generande hårväxt.
          </p>
          <p xml:id="i-CuhrmV1MpT4fzk2BppFETV">
            Och under tiden fortsätter livet att ställa krav.
          </p>
          <p xml:id="i-37ymwrawppXDn7bZzdDRGJ">
            Men du mår bättre, de svåraste stegen, de du har varit tvungen
            att ta helt själv utan stöd eller vägledning, är tagna. Du orkar
            till och med börja fundera på vad du vill bli.
          </p>
          <p xml:id="i-AiVFAeCxwYfBBmKrSnBtMM">
            Du gör upp en plan, som du delar med dina närmaste och med utredningsenheten.
            Alla gläds med dig. Du söker studiemedel och börjar plugga.
          </p>
          <p xml:id="i-U6xmp9KaFzUWNpWReCV55Q">
            Beskedet från studiestödsnämnden tar ner dig igen. Eftersom du
            inte fullföljt de studier du fick studiemedel för senast så måste
            du nu först bevisa att du klarar att studera. Ett expertintyg
            från utredningsenheten för könskorrigeringar hjälper inte. För
            att övertyga studiestödsnämnden om att du hade särskilda skäl
            att avbryta studierna skulle du haft ett intyg från just den aktuella
            perioden. Ett intyg skrivet senare, av experter, om att du då
            mådde för dåligt både för att studera och för att uppsöka ungdomspsykiatrin
            räcker inte. Inte heller hos överklagandenämnden för studiestöd.
            Trots att du med föräldrarnas hjälp betalat tillbaka varje krona
            av den gamla skulden och trots att du redan kan uppvisa strålande
            studieresultat.
          </p>
          <p xml:id="i-4uDCEtfFdE2ViMSF4TbHT5">
            Det är uppenbart, anser dina föräldrar, att de som fattat beslutet
            saknar kunskap om vilka problem en transsexuell person har att
            hantera. Så de JO-anmäler i hopp om att justitieombudsmannen ska
            läxa upp Myndighetssverige och se till att beslutsfattare tar
            till sig expertkunskap på området.
          </p>
          <p xml:id="i-3U2ncJRfMUADgLTxjZBo71">
            Men JO anser inte att det är dess uppgift.
          </p>
          <p xml:id="i-FqJN2h2cfEVFQHiukrE7NX">
            Så du är tillbaka till att välja mellan att sluta plugga och
            gå till soc eller att på nytt be föräldrarna om pengar.
          </p>
          <p xml:id="i-2R9K78gYQt7bndyDuaA9gT">
            Det är ofantligt stort att du inte ger upp!
          </p>
          <p xml:id="i-NNagryJjyMtQVypwzLCb6y">
            Så här skriver en pappa till en transsexuell, en kvinna född
            i en pojkes kropp.
          </p>
          <p xml:id="i-3XdKVuujrgp4S3Sbpikp6S">
            Både hans dotter och hela den övriga familjen hade kunnat besparas
            en hel del lidande om bristerna i systemet kunde rättas till.
          </p>
          <p xml:id="i-8Sq5CJexjtywedVu6iBxPF">
            För det första är det märkligt att de enheter som utreder könsidentitetsstörningar
            inte har ett ansvar för att medverka till behandling och vård
            under utredningstiden, alltså även innan diagnosen är ställd.
          </p>
          <p xml:id="i-FjQTyUQXtX5i4ynxGEVe9X">
            Självmordsfrekvensen bland transsexuella är extremt hög och depressioner
            och andra psykiska problem är snarare regel än undantag. Att i
            detta läge lämna utsatta personer vind för våg, ofta under en
            lång utredningstid, är direkt farligt.
          </p>
          <p xml:id="i-CzLU3JRQctYuSoaGiS3iMf">
            Visst kan transsexuella själva söka sig vidare till psykiatrin
            under utredningstiden, men många orkar inte än en gång ta sig
            dit. Många är vid det här laget förlamade av sin identitetskris
            och andra tillkommande psykiska problem. Väntetiderna inom psykiatrin
            kan dessutom vara långa och specialkunskap om transsexualism finns
            inte alltid att tillgå. De som inte orkar ta sig till psykiatrin
            går ofta miste om vård, stöd och inkomst under den påfrestande
            utredningstiden.
          </p>
          <p xml:id="i-JyMkiYQLoydqQSu8AV7hjV">
            Det hade varit bättre om utredningsenheterna ser till att deras
            patienter får den behandling och vård de behöver under väntetiden,
            i samarbete med psykiatrin. Det kan röra sig om både medicinering
            och terapi eller andra åtgärder.
          </p>
          <p xml:id="i-12n96toBpsSehf9j8kGYva">
            För det andra finns det stora brister i olika samhällsinstitutioners
            bemötande av personer som har eller utreds för diagnosen transsexualism.
            Det gäller bland annat inom vård, social, omsorg, hos Arbetsförmedlingen
            och som beskrivs i berättelsen ovan Centrala studiestödsnämnden
            (CSN).
          </p>
          <p xml:id="i-UUNtSuvzugSBKcvQxQ8GTP">
            De utredningsenheter som diagnostiserar könsidentitetsstörningar
            har omfattande specialkunskap om både omfattning och natur av
            de utmaningar som en ung människa med könsidentitetsproblem ställs
            inför. Men tyvärr finns som regel dessa kunskaper inte utanför
            utredningsenheterna.
          </p>
          <p xml:id="i-CAXEP1ychtvQPHwStzwhCP">
            Det behövs en höjning av kunskapsnivån hos myndigheter, i vården
            och i samhället i stort. Vi bör kräva att offentliga institutioner
            som fattar beslut rörande transsexualism eller transsexuella individer
            ska vara skyldiga att inhämta kunskap på området från expertis
            innan de fattar beslut.
          </p>
          <p xml:id="i-HR35vMSqeA2CRodwnY4GGp">
            Transsexualism är en identitetsstörning som i sig innebär svåra
            påfrestningar för enskilda transsexuella och deras anhöriga. Processen
            innan diagnos fastställts och könskorrigering gjorts kan dessutom
            bli utdragen. Patienterna är som regel unga, mår psykiskt dåligt
            och är självmordsbenägna. I det läget är det extra viktigt att
            bli bemött på rätt sätt, få stöd och erbjudas vård. I förlängningen
            handlar det om att rädda liv.
          </p>
        </div>
        <div type="motSignatures">
          <list>
            <item xml:id="i-663Uc4uJcADdQkJzh8Q7jU">
              Hillevi Larsson (S)
            </item>
            <item xml:id="i-GhzCuiSEeVLJjgu17A9N9j">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
