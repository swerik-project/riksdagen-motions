<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00233">
  <teiHeader>
    <fileDesc>
      <titleStmt>
        <title>Samhällsekonomisk konsekvensanalys vid nedskärning</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samhällsekonomisk konsekvensanalys vid nedskärning</title>
          <idno type="rdwebb">GU02Fi233</idno>
          <rs type="number">Fi233</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi233/text</ref>
          <ref type="dokument_url_html">http://data.riksdagen.se/dokument/GU02Fi233</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi233</ref>
          <ref type="doc">http://data.riksdagen.se/fil/5025CB2D-1355-4464-A270-4D16B5640263</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fk4RtaRctT2ActYvEZPwAZ" type="signed"/>
        <correspContext corresp="i-Fk4RtaRctT2ActYvEZPwAZ">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-JqrYGvJUB3B6ryJ41pbSjv" type="referral">
          <date when="2006-11-07"/>
        </correspAction>
        <correspAction xml:id="i-XaqcVDHe5Dz4Qsg1kkuPrs" type="dismissal">
          <date when="2006-11-07"/>
        </correspAction>
        <correspAction xml:id="i-MvLjuVwhnc5jWbZ88Kdh7Q" type="numbering">
          <date when="2006-11-01"/>
        </correspAction>
        <correspAction xml:id="i-6RPxhLQ7kKnoNrscPAxjPd" type="submission">
          <date when="2006-10-31"/>
        </correspAction>
        <correspAction xml:id="i-U5xTFZrL6m2msU3AtFmJr4" type="transfer">
          <date when="2006-10-30"/>
        </correspAction>
        <correspAction xml:id="i-S2VAswPhX9tZXPW1Z4Xxsd" type="assigned"/>
        <correspContext corresp="i-S2VAswPhX9tZXPW1Z4Xxsd">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KWkrDv8rJ4eJEEhPhCzLcd" type="motBody">
        <div xml:id="i-CU1s8YDEaJxhiUjSUaQbsY" type="motProposal" subtype="förslag">
          <head xml:id="i-CF71KAEvG6wv4cqGBYTrfZ">
            Förslag till riksdagsbeslut
          </head>
          <p xml:id="i-7j42sTHWFzgRMWMv2P8582">
            Riksdagen tillkännager för regeringen som sin mening vad i motionen
            anförs om en samhällsekonomisk konsekvensanalys.
          </p>
        </div>
        <div xml:id="i-6K5WWNc1Vhe75fP6kT2api" type="motContent">
          <head xml:id="i-FQT7u63nALuj8h4o6fyf1e" type="h1">
            Samhällsekonomisk konsekvensanalys vid nedskärning
          </head>
          <head xml:id="i-13bhgcWPz2zPKBFK6wupm1" type="h1">
            Motivering
          </head>
          <p xml:id="i-9cwsPWs6F7FQKxgbrfzNLH">
            Ett sätt att spara pengar är nedskärningar som ofta utmynnar
            i färre personal, eftersom det är lönerna som är den stora kostnaden.
            Tyvärr leder dessa nedskärningar ofta till sämre service, exempelvis
            inom skola och vård, där färre anställda får klara samma arbetsuppgifter
            som tidigare, trots personalminskningen. Detta i sin tur leder
            till en överbelastning av personalen, som i ett längre perspektiv
            kan orsaka utbrändhet och sjukdomar. Samtidigt är det inte säkert
            att besparingen innebär en besparing för samhället som helhet.
            Exempelvis gäller detta personal i kommuner och landsting som,
            när de förlorar sina arbeten, belastar staten när de får a-kassa
            eller omskolning. Detta kan innebära ett enormt slöseri med såväl
            pengar som mänskliga resurser och stora utgifter för staten. Men
            för kommunen eller landstinget blir det en ekonomisk besparing.
          </p>
          <p xml:id="i-74J7ZbMP5RQ5JzGKsg6Syo">
            Detsamma gäller bolag, där staten och kommunen har ett avgörande
            inflytande över beslutsfattandet. Om dessa bolag åläggs att göra
            besparingar för att minska kostnaderna och/eller öka vinsten är
            risken stor att kostnaderna bara stjälps över på någon annan,
            t.ex. staten. Om besparingarna tas ut genom personalminskning
            har staten plötsligt en stor andel människor som behöver försörjas
            och omskolas till andra yrken. Allt detta kostar. I många fall
            är kostnaden högre än den besparing som görs i det statliga eller
            kommunala bolaget.
          </p>
          <p xml:id="i-81DNeLypDwQTekpiG4jYgj">
            En annan vanlig besparing är att spara på arbetsmiljön. Däri
            ligger mycket av förklaringen till dagens höga sjukskrivningstal.
            Genom att spara på hjälpmedel som är nödvändiga för att förhindra
            förslitningsskador och arbetsolyckor så sparar man kortsiktigt
            pengar men genererar långsiktigt betydligt högre kostnader. Det
            är nämligen betydligt billigare att förebygga arbetsskador hos
            personalen än att rehabilitera dem i efterhand. Många arbetsskador
            blir permanenta och leder till utslagning från arbetslivet, vilket
            innebär enormt lidande fysiskt och psykiskt för den drabbade,
            resursslöseri och stora kostnader för samhället.
          </p>
          <p xml:id="i-GATzggRyHRbbcxgv5xViTe">
            Sammanfattningsvis kan man hävda att sådant revirtänkande där
            kommuner, landsting, statliga bolag o.s.v. genomför besparingar
            för att minska sina egna kostnader utan en tanke på de samhällsekonomiska
            konsekvenserna är skadligt för samhället som helhet. Detta är
            tydligast när människor förlorar sina arbeten, särskilt sådana
            arbeten som fortfarande behöver utföras. En del av lösningen på
            detta problem vore att tvinga de enskilda aktörerna att se till
            helheten. På samma sätt som man kräver miljökonsekvensbeskrivningar
            och jämställdhetsanalys av beslut, bör man kräva att en samhällsekonomisk
            kalkyl genomförs av planerade nedskärningar och besparingar. Det
            är viktigt att kommuner, landsting, statliga och kommunala bolag
            får klart för sig konsekvenserna av de planerade besluten. Sådana
            samhällsekonomiska kalkyler kan också bli ett starkt argument
            för kommuner, landsting, statliga och kommunala bolag gentemot
            krav på nedskärningar. Detta kan leda till mer samhällsekonomiskt
            förnuftiga lösningar av ekonomiska problem. Om de samhällsekonomiska
            kostnaderna ökar genom nedskärningar är det ju skadligt att genomföra
            dem.
          </p>
          <p xml:id="i-BgDV2LknUyxt64hq9PXY7V">
            När det gäller det privata näringslivet är det svårare att kräva
            att en samhällsekonomisk kalkyl görs; det bör dock uppmuntras.
            Detta skulle i förlängningen kunna bli ett försäljningsargument
            på samma sätt som miljö- och jämställdhetstänkande har blivit
            det.
          </p>
        </div>
        <div xml:id="i-RFnBANr66rMq4C7LM4QyqZ" type="signatureBlock">
          <list xml:id="i-BL6mZfoVpJHvMkPn5gFby3">
            <item xml:id="i-WgsbAk4nwpJN3MGAbBa3oV" who="i-EgqHRHVoW5y9USDYuNoYuA" type="signature">
              Hillevi Larsson (s)
            </item>
          </list>
        </div>
      </div>
    </body>
  </text>
</TEI>
