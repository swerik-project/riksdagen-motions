<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02596">
  <teiHeader>
    <fileDesc>
      <titleStmt>
        <title>Forskning (prop. 1983/84:107)</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning (prop. 1983/84:107)</title>
          <idno type="rdwebb">G7022596</idno>
          <rs type="number">2596</rs>
          <ref type="dokument_url_text">http://data.riksdagen.se/dokument/G7022596/text</ref>
          <ref type="dokument_url_html">http://data.riksdagen.se/dokument/G7022596</ref>
          <ref type="dokumentstatus_url_xml">http://data.riksdagen.se/dokumentstatus/G7022596</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PaRWYZRWCJd2XDc566bxLc" type="signed"/>
        <correspContext corresp="i-PaRWYZRWCJd2XDc566bxLc">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-A8ft8hMHUcZDSE5fKdjGpq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2596/mot_198384__2596-001.pdf"/>
      <fw xml:id="i-DxRL93vDAtbCdb5YuzkVbv">
        Motion 1983/84:2596
      </fw>
      <div xml:id="i-JkJGcqL8rfMkXwEJs5ABeY" type="motHeader">
        <div xml:id="i-XWbYmMtCTJzse8okJunGbW" type="motTitle"/>
        <div xml:id="i-D722kJLEhPpBAWnv8JRCR8" type="motSubmissionInfo"/>
      </div>
      <div xml:id="i-TjasAN6K2niEAKh33WEx2v" type="motBody">
        <div xml:id="i-SDMsiGtaWFG8fgHXEZ2iGf">
          <p xml:id="i-TYcr1N6Z672fnDeVWiiDS7">
            18
          </p>
          <p xml:id="i-QzRPCvjBR7hpj8P4ChHcSc">
            Jan-Erik Wikström m. fl. Forskning (prop. 1983/84:107)
          </p>
          <p xml:id="i-142wciuXtNaD1XiZKqhhMZ">
            Det svenska energisystemet genomgår f. n. en kraftig omvandling.
            I de riktlinjer för energipolitiken som riksdagen antog våren
            1981 angavs som mål att användningen av olja skulle minska med
            ca 12 miljoner ton per år fram till år 1990. Den utveckling som
            skett sedan detta beslut togs pekar i riktning mot att målet också
            kommer att uppnås. Förverkligandet av 1981 års beslut kan dock
            bara betraktas som en etapp på vägen. Ytterligare åtgärder blir
            nödvändiga på 1990-talet för att bringa ned oljeberoendet till
            ännu lägre nivå. Vidare har riksdagen beslutat att kärnkraften
            skall avvecklas år 2010 samt att ingen av de fyra orörda huvudälvarna
            i Norrland skall byggas ut för energiproduktion. Som också påpekades
            i regeringens proposition inför 1981 års beslut innebär detta
            sammantaget att vi i början av 2000-talet måste basera vår energiförsörjning
            på sådana energikällor som f. n. används marginellt eller inte
            alls. Det är i detta perspektiv man måste se på energiforskningen
            och dess vitala betydelse för landets ekonomi och fortsatta välstånd.
            Energiforsk- ningen har därför de senaste tio åren haft en prioriterad
            ställning. Under denna tid har riksdagen antagit tre treårsprogram
            för energiforskningen. Det första programmet antogs av riksdagen
            1975. Men det var först i och med att riksdagen beslutade om de
            två följande programmen, för perio- derna 1978/79—1980/81 resp.
            1981/82—1983/84, som anslagen lyftes upp på en verkligt hög nivå.
            Räknat per invånare så har Sverige under denna tid satsat mer
            än något annat land på forskning och utveckling av nya och förnybara
            energikällor. Framför allt inom områdena solvärme, vindenergi
            och biomassa har satsningarna i Sverige varit markant högre än
            någon annanstans. En fortsatt snabb utveckling och omvandling
            av energisystemet är nöd- vändig för att riksdagens olika energibeslut
            skall kunna förverkligas. Där- för bör statens insatser på forskning
            och utveckling även i fortsättningen ligga på en relativt hög
            nivå. Stora insatser är nödvändiga både på projekt som kan bli
            kommersiellt gångbara på kort och medellång sikt samt på den mera
            långsiktigt relaterade grundforskningen. Den kunskapsnivå vi nått
            genom de hittillsvarande insatserna ger dock möjlighet att effektivare
            styra resurserna till sådana områden där förutsätt- ningarna för
            framtida tekniska och kommersiella tillämpningar i dag ser ut
            att vara gynnsamma. På några områden har forskningen visat att
            för-
          </p>
          <pb facs="riksdagen-motions-pdf/data/198384/mot_198384__2596/mot_198384__2596-002.pdf"/>
          <fw xml:id="i-2RjyoMsBFnF7pQsRY22eFu">
            Mot. 1983/84:2596 19
          </fw>
          <p xml:id="i-Wao2P5WKwkdpjE2BjtRPwg">
            hållandena i vårt land inte är sådana att en bredare introduktion
            med rimliga tekniska och ekonomiska förutsättningar kan förväntas.
            Forskningen skall bl. a. ge oss kunskap om olika energikällors
            använd- barhet. Ibland innebär forskningsresultaten att vi måste
            dra slutsatsen att en viss energikälla inte är värd att satsa
            vidare på. När detta händer inom energiområdet har vi ofta på
            senare tid fått höra anmärkningar som t. ex. att energiforskningen
            tilldelats för stora resurser, att onödiga och dåliga projekt
            startats och genomförts, att kvalitetskraven varit för låga etc.
            Vi utesluter inte att detta varit fallet vid några tillfällen.
            Men det förtjänar att understrykas att energiforskningen f.n.
            genomförs under speciella och extraordinära omständigheter. På
            bara några få år skall vi till följd av folkomröstningsresultatet
            och några andra riksdagsbeslut till stora delar omvandla vårt
            energisystem. Nya produktionsformer för energi, som vi i dag vet
            väldigt litet om, måste i stor omfattning in i systemet. Det säger
            sig självt att detta är omöjligt att åstadkomma utan gigantiska
            forsknings- och utvecklingsinsatser. Forsk- ning innebär alltid
            ett visst mått av risktagande. Vi kan i stort sett aldrig vara
            säkra på resultaten. Att det med dessa förutsättningar kommer
            fram en del negativa resultat samt att vissa projekt misslyckas
            är det inte mycket att säga om. Dessa misslyckanden ger oss också
            ovärderlig kunskap. Regeringen behandlar i det avsnitt i propositionen
            som rör energin väsentligen två huvudfrågor, nämligen organisationen
            och energiforsk- ningsprogram för perioden 1984/85— 1986/87. Vi
            behandlar dessa frågor nedan var för sig.
          </p>
          <p xml:id="i-9cZvX6kmnb9jyJ238qy2pj">
            Organisationsfrågan
          </p>
          <p xml:id="i-NNvdbUwYBzQE6vgZ8a63JP">
            1981 tog riksdagen beslut om en ny myndighetsorganisation på
            energi- området. Beslutet togs för att åstadkomma en effektivare
            och bättre sam- ordnad organisation. De flesta myndigheter och
            andra organ som dittills verkat hade skapat eller fått väsentligen
            förändrade arbetsuppgifter i och med 1973-1974 års oljekris. Den
            organisationen hade dock med tiden blivit alltmer splittrad. Ibland
            var ansvarsfördelningen oklar. Riksdagens beslut innebar att statens
            energiverk inrättades. Vid sidan av verket skulle den nya organisationen
            bestå av ytterligare två organ, oljeer- sättningsfonden som skulle
            administrera statens stöd till investeringar i oljeersättande
            åtgärder samt energiforskningsnämnden som skulle handha långsiktiga
            och övergripande uppgifter för energiforskningen. Senare har riksdagen
            efter förslag från den nuvarande regeringen och mot folkpartiets
            avstyrkan, beslutat att oljeersättningsfonden skall uppgå i verket.
            Vid organisationsförändringen fördes de forskningsuppgifter, som
            dit- tills handlagts av nämnden för energiproduktionsforskning
            (NE) och som rörde kort och medellång sikt, till statens energiverk.
            De uppgifter som handlades av delegationen för energiforskning
            (DFE) och de resurser som
          </p>
          <pb facs="riksdagen-motions-pdf/data/198384/mot_198384__2596/mot_198384__2596-003.pdf"/>
          <fw xml:id="i-RBhq6FQGxexpBTmwmUztAq">
            Mot. 1983/84:2596 20
          </fw>
          <p xml:id="i-Qcw1sUF4PgFdDxh6hW2VXT">
            fanns för långsiktigt inriktad verksamhet hos NE sammanfördes
            till den nya myndigheten energiforskningsnämnden. Motiven för
            denna ordning var att undvika att den långsiktigt inriktade forskningen
            skulle komma i skymundan. Föredragande statsrådet anförde att
            risk för detta skulle finnas om dessa uppgifter fördes till ett
            verk där åtgärder på kort och medellång sikt prioriteras. Energiforskningsnämndens
            uppgift har varit att bevaka forskningsfrå- gor av långsiktigt
            intresse inom hela energiområdet, planering och läm- nande av
            stöd till viss långsiktig forskning vad gäller energitillförsel,
            ansvaret för programmet Allmänna energisystemstudier, frågor för
            och inriktning av fortsatt forskning och utveckling inom energiområdet
            samt fortlöpande utvärdering av energiforskningen. Konkret har
            detta bl. a. inneburit att nämnden haft ansvaret för delpro- grammen
            Teknikbevakning och Fusionsenergi inom programmet Energi- tillförsel.
            Av nämnden har dessa sammanförts till ett program kallat Lång-
            siktig energitillförsel (LET). Nämnden har också som ovan påpekats
            an- svarat för programmet Allmänna energisystemstudier (AES).
            Vidare har nämnden, i enlighet med sitt övergripande ansvar för
            energiforskningen, i ett planeringsunderlag till regeringen lämnat
            sin syn på vissa övergripan- de och långsiktiga frågor och på
            avvägningen av de statliga insatserna under kommande treårsperiod.
            Vi anser att de motiv som anfördes vid 1981 års beslut, för att
            lägga den långsiktiga energiforskningen utanför statens energiverk,
            i allt väsentligt fortfarande kvarstår. Det är anmärkningsvärt
            att regeringen så snabbt föreslår en ny organisation. Det har
            inte framkommit några skäl, som inte var kända vid 1981 års beslut,
            för den organisation regeringen nu föreslår. Det finns heller
            inget som inträffat under tiden som motiverar ett sådant steg.
            Vi anser det dock på sikt motiverat att energiforskningen integreras
            med övrig forskningsverksamhet och att organisationen övergår
            i, för den här typen av verksamhet, mer normala former. Den organisation
            energiforsk- ningen tidigare haft och även har i dag beror i hög
            grad på det behov som funnits av att snabbt få i gång forskningsprojekt
            och att dessa genomförs effektivt. Dessa behov är alltjämt starka
            och därför borde enligt vår uppfattning energiforskningsnämnden
            fått fortsätta den nu påbörjade verksamhetspe- rioden ut. I det
            läge som nu uppstått vill vi emellertid föreslå en annan lösning.
            Redan regeringens beredningsarbete inför och förslag i propositionen
            har åsamkat verksamheten vid energiforskningsnämnden sådan skada,
            att det gör det svårt att nu fortsätta i oförändrade former. Det
            förslag som regeringen lagt är dock enligt vår uppfattning det
            sämsta tänkbara och bör bestämt avvisas. Regeringen föreslår att
            EFN upphör som särskild myndighet och förs samman med energiverket.
            Man
          </p>
          <pb facs="riksdagen-motions-pdf/data/198384/mot_198384__2596/mot_198384__2596-004.pdf"/>
          <fw xml:id="i-VqNhsmwWP3YPXvnfEsstuk">
            Mot. 1983/84:2596 21
          </fw>
          <p xml:id="i-NkZLwCnmBMdq4RPtDV2vjq">
            avser att inrätta en forskningsenhet inom verkets avdelning för
            frågor om bl. a. energianvändning, analyser och prognoser. Med
            den föreslagna ordningen finns det uppenbara risker att det lång-
            siktiga perspektivet kommer i skymundan. Det som skulle varit
            forskning riskerar att bli utrednings- och utvecklingsverksamhet.
            Vi tar i stället statens energiverks eget förslag, framfört i
            verkets yttrande över bl. a. EFN:s förslag till nytt energiforskningsprogram
            (1983-09-28), som utgångspunkt för att föreslå en organisation.
            Verket anförde i denna skrivelse: ”Anslagen till grundläggande
            forskning bör i sin helhet överfö- ras till och integreras i NFR:s
            och STU:s ordinarie anslag, liksom den långsiktiga delen av anslaget
            till teknikbevakning. Den vetenskapligt mo- tiverade delen av
            programmet allmänna energisystemstudier bör föras över till samhällsvetenskapliga
            forskningsrådet.” Det bör dock kompletteras enligt följande: Delprogrammet
            geotermi inom LET bör gå till energiverket. Vi biträder regeringens
            förslag att överföra ansvaret för fusionsforskningen till HFR.
            Vi är tveksamma till om samhällsvetenskapliga forskningsrådet
            är rätt instans för AES-programmet. Det bör prövas om inte forskningsråds-
            nämnden (FRN) är lämpligare. Inom FRN har det tidigare bedrivits
            systemstudier på energiområdet. Till FRN bör i så fall också det
            AES-råd som nu är knutet till programmet föras. De projekt inom
            AES som rör kommunal energiplanering bör dock föras till statens
            energiverk. Den organisation av energiforskningen som blir följden
            av detta och tidigare beslut innebär att statens energiverk får
            ett stort ansvar för forsk- ningen, framför allt den som är inriktad
            på kort och medellång sikt. Vi anser därför att ett vetenskapligt
            råd bör knytas till energiverkets forsk- ningsverksamhet. Rådet
            bör utses av regeringen och bestå av vetenskapligt meriterade
            forskare. Rådets främsta uppgift bör vara att diskutera större
            forskningsprojekt i energiverkets regi. Men det bör även yttra
            sig i vissa övergripande energiforskningsfrågor där energiforskningsnämnden
            i dag har ett ansvar. Detta gäller t. ex. de treåriga energiforskningsprogrammen.
          </p>
          <p xml:id="i-EsrYyVS8RQgyZgHjMyFEBD">
            Energiforskningsprogrammet
          </p>
          <p xml:id="i-HfWKDfznsZ9ubwMTJzEZon">
            I reala termer innebär regeringens förslag en kraftig neddragning
            jämfört med föregående treårsperiod. Förslaget ligger ungefär
            på den nivå som energiforskningsnämnden bedömt som en miniminivå
            för kommande pe- riod. Enligt EFN skulle denna miniminivå innebära
            ”en i förhållande till nuläget medvetet kraftigt sänkt ambitionsnivå
            på många områden vad gäller stöd till teknikutveckling, större
            försök och försöksanläggningar m.m. Det innebär också att energiforskningsstödet
            till några områden praktiskt taget avvecklas.” I propositionen
            motiveras den relativt låga nivån med ”att den dels skall ses
            mot bakgrund av de stora insatser som totalt sett görs inom energisek-
          </p>
          <pb facs="riksdagen-motions-pdf/data/198384/mot_198384__2596/mot_198384__2596-005.pdf"/>
          <fw xml:id="i-FGaWd1kR1CToq1yCgRZvH8">
            Mot. 1983/84:2596 22
          </fw>
          <p xml:id="i-Gz6U3eSH1WhXjUxoYTfnzJ">
            torn, dels skall betraktas utifrån behovet av att skapa utrymme
            för mer långsiktiga satsningar inom den grundläggande forskningen
            utanför hu- vudprogram Energiforskning”. En För vår del anser
            vi i likhet med regeringen att det finns skäl att något minska
            resurserna för forskningsinsatser inom energiområdet. Detta främst
            beroende på att tidigare verksamhet nu gett oss kunskap att hårdare
            prioritera insatserna till de mest angelägna och lovande områdena.
            Det saknas dock möjligheter att utifrån ett sådant perspektiv
            bedöma regeringsförslaget. I propositionen saknas helt ett övergripande
            strategiskt resonemang om vilka områden som nu bedöms som intressanta
            och därför bör prioriteras. Det är väldigt svårt att skapa sig
            en bild av vilka insatser som planeras. Det är endast ramarna
            för huvudprogrammet som anges. Det finns inga som helst delprogrambelopp
            angivna. Det finns inga referenser till EFN:s maximimedel eller
            miniminivåer, inte heller till programorganens fyra olika nivåer.
            När det gäller huvudprogrammet teknikbevakning så finns över huvud
            taget inget belopp angivet. Föredragande statsråd anser dock programmet
            vara av stor betydelse och föreslår att ansvaret för det förs
            över på statens energiverk. Frågan är dock: skall energiverket
            klara programmet på sitt ordinarie anslag eller skall man tillföras
            nya pengar? Propositionen ger ingen vägledning. Det är orimligt
            att riksdagen skall ta ställning till energiforskningen på ett
            sådant diffust och klent underlag. Vi föreslår därför att riksdagen
            beslutar om ett forskningsprogram i huvudsak i enlighet med energiforsk-
            ningsnämndens miniminivå. På två områden anser vi dock att detta
            förslag bör justeras. Det gäller för det första programmet för
            Energiskogsodling, som bör utvidgas. För det andra så är det en
            del insatser som rör alternativa drivmedel, där vi anser att man
            bör välja en lägre nivå. Från många håll har det knutits förhoppningar
            till energiskogen som den nya energikälla som skall göra en fortsatt
            omfattande oljeersättning möjlig. Energiskogen hör enligt vår
            uppfattning till de mera lovande nya energikällorna men den är
            samtidigt en av de mest osäkra. Det är därför angeläget att vi
            snarast skaffar oss ett omfattande och säkert beslutsunder- lag
            för att rätt kunna bedöma energiskogens potential och ekonomi.
            Mot den bakgrunden anser vi att insatser bör göras i enlighet
            med NE:s (nämnden för energiproduktionsforskning) nivå 4 för energiskogsodling.
            Det innebär att storförsökens omfattning kan fördubblas. Försök
            med energiskogbruk som en integrerad del av kommunal/industriell
            energitill- försel inleds. Ytterligare maskinutveckling inryms
            också. Detta gör enligt NE, att förutsättningarna för omfattande
            introduktion av energiskog blir väsentligt bättre. Det pågår i
            Sverige i dag en relativt omfattande forskning och utveckling
            inom området alternativa drivmedel. Denna verksamhet finansieras
            en-
          </p>
          <pb facs="riksdagen-motions-pdf/data/198384/mot_198384__2596/mot_198384__2596-006.pdf"/>
          <fw xml:id="i-7TyKx3mkAqbKjHLmj3ERYT">
            Mot. 1983/84:2596 23
          </fw>
          <p xml:id="i-Xg8doxApbouqzwyfabkwQa">
            dast delvis inom energiforskningsprogrammet. Inriktningen är
            f.n. att statsmakterna omkring 1988 skall ha ett tillräckligt
            underlag för beslut om introduktion av alternativa drivmedel.
            z Under 1970-talet när de första planerna drogs upp för forskning
            och utveckling på detta område var det välmotiverade satsningar.
            Utveckling- en på oljemarknaden var dramatisk med kraftiga prishöjningar
            och en osäker försörjningssituation. Nu har emellertid läget på
            de internationella energimarknaderna ändrat karaktär. Prisutvecklingen
            är stabil och flera nya leverantörer har tillkommit. Detta innebär
            inte att vi anser att vi bör ompröva grunderna för ener- gipolitiken.
            Vårt oljeberoende är fortfarande alldeles för stort och bör genom
            kraftfulla åtgärder pressas ned. Men vi anser att dessa åtgärder
            inom överskådlig tid bör koncentreras till att ersätta eldningsolja.
            Det är knappast troligt att vi före sekelskiftet får uppleva förändringar
            på energimarknaderna som motiverar en övergång från bensin och
            diesel- olja till nya s. k. alternativa drivmedel. Tvärtom så
            kommer produktions- kapaciteten i Västeuropa för lättare petroleumprodukter
            att byggas ut de närmaste åren. Flera anläggningar för katalytisk
            krackning planeras. Detta innebär att vi har och kommer att få
            en överkapacitet på raffinaderisidan. I Sverige tas OK:s nya anläggning
            i drift 1985. Denna utbyggnad sker samtidigt som alla prognoser
            tyder på att för- brukningen av drivmedel de närmaste åren i alla
            fall inte kommer att öka. Ett ytterligare argument för att koncentrera
            de oljeersättande åtgärderna till eldningsoljan är att det internationella
            beroendet på drivmedelssidan i stort sett omöjliggör en ensidig
            svensk övergång till t. ex. metanol. Det innebär att vi anser
            att nya forskningsinsatser på området alterna- tiva drivmedel
            f. n. inte är motiverade. De som har påbörjats bör dock i huvudsak
            slutföras, om möjligt i begränsad omfattning. Det gäller bl. a.
            försöksverksamheten med M 100. Enligt vår mening är det inte försvarligt
            att under de närmaste åren satsa ekonomiska resurser på en demonstrationsanläggning
            för förgasning i Sverige. En sådan skulle uppskattningsvis kräva
            en investering på 200— 300 milj. kr. Det medför i sin tur att
            forskningsinsatserna på områdena förgasning av biobränslen resp.
            skiffer kan ges en mindre omfattning än vad regeringen föreslår.
            När det gäller skiffer anser vi, av skäl som anges nedan, att
            verksamheten bör avvecklas. Försöksverksamhet med förgasning av
            kerogen för betanolframställ- ning har bedrivits. Kerogen finns
            i de svenska alunskiffrarna. Det finns flera skäl, förutom de
            redan nämnda som hänger ihop med drivmedels- marknaden i stort,
            att den verksamheten avvecklas. Enligt de bedömningar som gjorts
            kommer framställning av metanol från kerogen att bli dyrare än
            t. ex. produktionskostnaderna i ett eventuellt Nynäskombinat eller
            om man använder naturas som råvara. Miljökonsekvenserna av brytning
            av alunskiffrarna är omfattande. Dessutom är tillgångarna begränsade,
            så att
          </p>
          <pb facs="riksdagen-motions-pdf/data/198384/mot_198384__2596/mot_198384__2596-007.pdf"/>
          <fw xml:id="i-LQURcCUTc7GGpajAm5CGoF">
            Mot. 1983/84:2596 24
          </fw>
          <p xml:id="i-MuBdDusyJ2xsqMjkvMUMg8">
            de endast till en del skulle kunna fylla behovet av metanol på
            en eventuell svensk marknad. Mot denna bakgrund bör besparingar,
            som är nödvändiga för att täcka dels vår föreslagna högre ambitionsnivå
            för programmet Energiodling, dels den yrkade ökningen av antalet
            doktorandtjänster m. m. som föreslås i vår motion angående utbildningsdepartementets
            verksamhetsområde, göras i huvudprogrammet Energianvändning i
            fordon och delprogrammet Bränsleförädling m. m. under huvudprogrammet
            Energitillförsel. Vi upp- skattar besparingsmöjligheten till netto
            ca 25 milj. kr.
          </p>
          <p xml:id="i-VPXpDhSqLykDHic2TSJDta">
            Hemställan
          </p>
          <p xml:id="i-MiyAgJ77dreuFd92Ssgnjs">
            Med hänvisning till vad ovan anförts hemställs 1. att riksdagen
            med avslag på proposition 1983/84:107 förslag som sin mening ger
            regeringen till känna vad i motionen anförts beträffande den framtida
            organisationen av energiforskningen, 2. att riksdagen beslutar
            att ett vetenskapligt råd knyts till statens energiverk i enlighet
            med vad i motionen anförts, 3. att energiforskningen för gällande
            programperiod baseras i hu- vudsak på den av energiforskningsnämnden
            förordade minimi- nivån med de ändringar däri beträffande forskning
            om energi- skog och drivmedel som föreslås i motionen.
          </p>
          <p xml:id="i-eSVtURxSrZ1KxT2VwN1oe">
            Stockholm den 20 mars 1984
          </p>
          <p xml:id="i-2Db4ogGXrGZeudnbtJR16Z">
            JAN-ERIK WIKSTRÖM (fp) JÖRGEN ULLENHAG (fp) KARL ERIK ERIKSSON
            (fp) KERSTIN EKMAN (fp)
          </p>
        </div>
      </div>
    </body>
  </text>
</TEI>
