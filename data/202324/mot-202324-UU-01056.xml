<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-01056">
  <teiHeader>
    <fileDesc>
      <titleStmt>
        <title>Frigivande av Dawit Isaak</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1056 av Lawen Redar (S)</title>
          <idno type="rdwebb">HB021056</idno>
          <rs type="number">1056</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB021056/text</ref>
          <ref type="dokument_url_html">https://data.riksdagen.se/dokument/HB021056</ref>
          <ref type="dokumentstatus_url_xml">https://data.riksdagen.se/dokumentstatus/HB021056</ref>
          <ref type="pdf">https://data.riksdagen.se/fil/68B529C8-A7AC-4C2C-89D4-37BFCC59F41F</ref>
          <ref type="docx">https://data.riksdagen.se/fil/1A46589F-9FD0-4AED-BF51-5292C9FB8F39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-F7iMmB61MBTyVETzsCUVGX" type="signed"/>
        <correspContext corresp="i-F7iMmB61MBTyVETzsCUVGX">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction xml:id="i-LzLKYE7oTSfGsPSzrNpXJM" type="submitted">
          <date when="2023-10-03"/>
          <time when="17:04:31"/>
        </correspAction>
        <correspAction xml:id="i-BX9RtTPWkuLPrQk1bVaf2p" type="reviewed">
          <date when="2023-10-03"/>
          <time when="18:22:12"/>
        </correspAction>
        <correspAction xml:id="i-5FEcfouFd8TtuaiXy46T4j" type="referred">
          <date when="2023-10-17"/>
        </correspAction>
        <correspAction xml:id="i-LxP8c77pnw9d4gomSSXD1q" type="assigned">
          <date when="2024-04-15"/>
          <time when="11:30:24"/>
        </correspAction>
        <correspContext corresp="i-LxP8c77pnw9d4gomSSXD1q">
          <ref type="assignedTo">Utrikesutskottet</ref>
        </correspContext>
        <correspAction xml:id="i-PTam4tioGsNevGmLhUHuUi" type="behandlas_i"/>
        <correspContext corresp="i-PTam4tioGsNevGmLhUHuUi">
          <ref type="uppgift">2023/24:UU7</ref>
          <ref type="ref_dok_id">HB01UU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bp91TPLpw8aMpm4tUfKEbs" type="motHeader">
        <div xml:id="i-WQjGfwJFdyaC6cJieHFRMf" type="motTitle">
          Motion till riksdagen 2023/24:1056 av Lawen Redar (S) Frigivande
          av Dawit Isaak
        </div>
      </div>
      <div xml:id="i-DLxTRQP4VtJZEKZtiCFTmt" type="motBody">
        <div xml:id="i-7sFL3KouFPA8JAMvvKK72M" type="motProposal" subtype="förslag">
          <head xml:id="i-XqRzGTJCrEMbRY9TWHCPe1">
            Förslag till riksdagsbeslut
          </head>
          <list xml:id="i-YQLS3BTKwPKK32fQMZFipV">
            <item xml:id="i-3h1qUPg2bfCMfj8Yy48WuE" sortKey="Yrkande 1">
              Riksdagen ställer sig bakom det som anförs i motionen om att
              få Dawit Isaak frigiven och tillkännager detta för regeringen.
            </item>
          </list>
        </div>
        <div xml:id="i-51CSXRDQLaEaCyCi65D2zR" type="motContent">
          <head xml:id="i-M8UQEJ47hnbDEA1drGjvy3" type="h1">
            Motivering
          </head>
          <p xml:id="i-Rif9Kg4UvLvVUDDsvKRWL8">
            I år har det gått 22 år sedan den svensk-eritreanske journalisten
            Dawit Isaak frihets­berövades i Eritrea. Inga offentliga anklagelser
            har ännu framförts mot honom, inte heller har någon rättegång
            hitintills hållits. Eritrea har konsekvent genom alla år vägrat
            svenska konsulära företrädare tillträde till Isaak. Det åligger
            den svenska regeringen och Sveriges riksdag att fortsatt uppmärksamma
            hans fall och vidta nödvändiga åtgärder för hans frisläppande.
          </p>
          <head xml:id="i-FwrsdqZsuy8LAgyStwckbB" type="h2">
            Bakgrund
          </head>
          <p xml:id="i-6fcFgF6ePHVPRQXwmXwLf8">
            Dawit Isaak är journalist, författare och dramatiker. Han föddes
            den 27 oktober år 1964 i Asmara, Eritrea, och kom till Sverige
            som asylsökande flykting från kriget år 1986. Eritrea var fram
            till år 1993 en del av Etiopien, vilket är orsaken till att Isaak
            i början hade ett etiopiskt medborgarskap (SOU 2022:55 Granskning
            av arbetet med att försöka uppnå frigivning av Dawit Isaak och
            Gui Minhai, kap. 4, s. 44).
          </p>
          <p xml:id="i-VXYpjc9HCKYcs8mNEV9VvU">
            Isaak hamnade i Lerums kommun i Västra Götaland och fick svenskt
            medborgar­skap år 1992. När Eritrea blev självständigt återvände
            Isaak till sitt forna hemland. Han startade en barnteatergrupp
            och blev så småningom delägare i landets första oberoende tidning
            Setit. De första åren arbetade han som oberoende reporter. När
            kriget mot Etiopien bröt ut återvände Isaak till Sverige av säkerhetsskäl.
            Familjen bosatte sig i Göteborg. År 2001 reste Isaak på nytt till
            Eritrea för att rapportera om händelserna.
          </p>
          <p xml:id="i-S6v6bTeu6bxrTvMHiGsLwe">
            I april år 2001 startades ett politiskt initiativ för att få
            Eritreas president Isais Afwerki att verka för rättvisa val, yttrandefrihet,
            fria mediers möjlighet att granska makten samt frigivning av fängslade
            meningsmotståndare. Initiativet, som kallas G15-gruppen, fick
            ett stort genomslag (SOU 2022:55, se not 1, kap. 4, s. 56–73).
            Den 18 september 2001 arresterades elva av medlemmarna i G15-gruppen
            efter publicering av krav på objektiv utvärdering av de händelser
            som föranlett gränskriget med Etiopien. Än idag är det okänt var
            medlemmarna i G15-gruppen befinner sig eller om de är vid liv
            (FN:s särskilda undersökningskommission för de mänskliga rättigheterna
            i Eritrea [Commission of Inquiry, CoI], rapport den 5 juni 2015,
            A/HRC/29/CRP.1). I samband med arresteringarna genomfördes militär
            husrannsakan hos journalister och företrädare för organisationer
            som verkat i demokratifrämjande syfte. Den 23 september 2001 frihetsberövades
            Isaak i sitt hem i Asmara (Reportrar utan gränser, Dawit Isaak
            https://www.reportrarutangranser.se/dawit/).
          </p>
          <p xml:id="i-FUoJX6eFoasdYK4YpuDeUA">
            Den 19 november 2005 frisläpptes Isaak. Glädjebudskapet spreds
            snabbt i Sverige och omvärlden. Isaak hann korrespondera med sin
            familj i Göteborg och berättade då att han lider av högt blodtryck
            men att han efter omständigheterna mår bra. Dessvärre visade det
            sig att uppgifterna om frisläppande hade baserats på ett missförstånd
            då Isaak varit sjuk och förts till sjukhus för kontroll. Avsikten
            från eritreanska myndigheter var att återföra honom till fängelset,
            vilket skedde efter två dagar. Enligt Eritreas informa­tionsminister
            Ali Abdu hade Isaak enbart fått permission ur fängelset för en
            hälso­kontroll.
          </p>
          <p xml:id="i-BiKFhMpW61FooF7yFAyaTc">
            Ännu har Isaak inte åtalats inför domstol. Rätten att omedelbart
            inför domare få sin sak prövad, särskilt mot bakgrund av att Isaak
            varit frihetsberövad i snart två decennier, har föranlett skarp
            internationell kritik. Under lång tid har det varit okänt för
            omvärlden huruvida Isaak är vid liv i brist på möjlighet till
            besök eller korrespondens. I augusti 2021 uttalade två FN-experter
            inom mänskliga rättigheter, däribland Mary Lawlor, FN:s särskilda
            rapportör för människorättsförsvarare, att de är mycket oroade
            över Isaaks situation. Ett krav som ställdes i uttalandet var
            att Eritrea omedelbart skulle uppvisa att han levde i Eiraeirofängelset.
            Eritrea avser dock att fortsättningsvis hålla Isaak frihetsberövad.
          </p>
          <head xml:id="i-PEKKSxoSm22diWp5P9zdq4" type="h2">
            Arbetet med att uppnå frigivning av Dawit Isaak
          </head>
          <p xml:id="i-PBfCRbc524rgt7tjg8Akaa">
            Regeringen beslutade den 10 juni 2021 (dir. 2021:40), efter ett
            tillkännagivande från riksdagen (rskr. 2020/21:160), att tillsätta
            en kommission med uppdrag att granska regeringens, Utrikesdepartementets
            och utlandsmyndigheternas arbete med att uppnå frigivning av Dawit
            Isaak och Gui Minhai. Granskningskommissionens betänkande ”Granskning
            av arbetet med att försöka uppnå frigivning av Dawit Isaak och
            Gui Minhai” redovisades i oktober 2022 och avser tiden från frihetsberövandet
            till riks­dagens beslut om tillkännagivande till regeringen. Granskningskommissionens
            sammanställning visar ett gediget engagemang från regeringen,
            Utrikesdepartementet och utlandsmyndigheterna. Granskningskommissionen
            har även lämnat synpunkter på ärendets hantering, dokumentation
            och rättsliga prövning.
          </p>
          <p xml:id="i-zZKWDAkvMz4gymnWX1W6c">
            De eritreanska reaktionerna på de svenska insatserna i Isaaks
            fall har främst handlat om hans eritreanska medborgarskap. Eritreanska
            myndigheter hävdar att Isaak tagit sig in i landet med hjälp av
            ett eritreanskt identitetskort som också använts för att få en
            nationell journalistlicens. Med anledning av det hävdar Eritrea
            att Wienkonventionens regler inte är tillämpliga och att Sverige
            inte kan hävda hans svenska medborgarskap. När det gäller behandlingen
            i fängelse menar eritreanska myndigheter att han behandlas väl
            och att han ges nödvändig vård (SOU 2022:55, se not 1, kap. 4,
            s. 74).
          </p>
          <p xml:id="i-AhWcdKuQfXeAYG9ed4XYG7">
            Granskningskommissionens utvärdering visar att regeringen, Utrikesdepartementet
            och utlandsmyndigheterna lagt ner stora resurser på att uppnå
            frigivning av Isaak. Sedan 2003 har en Stockholmsbaserad ambassad
            till Eritrea inrättats som drivit fallet och tagit fram strategier
            och åtgärder. Sverige har under åren försökt att bredda och fördjupa
            relationerna med Eritrea i syfte att nå landets politiska ledning
            och föra samtal om Isaaks fall. I och med att Isaak är svensk
            medborgare har Wienkonventionen om konsulära förbindelser hävdats
            från svensk sida, om rätt till tillträde (SOU 2022:55, se not
            1, kap. 6, s. 106).
          </p>
          <head xml:id="i-HSdm2Yivd3PLhvZhhLVYvZ" type="h2">
            Slutsats
          </head>
          <p xml:id="i-KLZPN8r8unjFPYCdPraLng">
            Ännu har svenska företrädare och myndighetspersonal inte fått
            besöka Isaak i fängelset. De eritreanska myndigheterna hänvisar
            till att Isaak är eritreansk medborgare och anser att hans fall
            utgör en intern angelägenhet, medan det rättsligt står klart att
            Isaak är en svensk medborgare som är utsatt för kränkningar av
            sina mänskliga rättigheter.
          </p>
          <p xml:id="i-9mHT6dG9yvAnNDXKZ15acc">
            I takt med Eritreas fortsatta auktoritära utveckling tycks arbetet
            med frisläppandet av Isaak försvåras. Den senaste gången korrespondens
            skedde i Isaaks fall på utrikesminister­nivå var i december 2020
            mellan dåvarande utrikesminister Ann Linde och Eritreas utrikesminister.
            Trots detta måste den svenska regeringen i alla sina ansträngningar
            fortsatt verka för ett frisläppande av Dawit Isaak.
          </p>
        </div>
        <div xml:id="i-BTRDTznJDUtSxRosQT1oUH" type="signatureBlock">
          <list xml:id="i-VwrXFqZ9BLojryqbC5v17a">
            <item xml:id="i-MKpitNHG3eXwHuwavEpwXc" who="i-5NG8haprnyzzwKpK9HjwGZ" type="signature">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
