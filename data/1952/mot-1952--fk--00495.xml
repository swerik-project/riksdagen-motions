<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__495/mot_1952__fk__495-001.pdf"/>
      <fw xml:id="i-C3jCim5Drc63hs6nMhGjkQ">
        4 Motioner i Första kammaren, nr 495.
      </fw>
      <div type="motHeader" xml:id="i-3xXj4Rxq8XUjmsHaYVfMLE">
        <div type="motTitle" xml:id="i-Ci4UDxEaCsNae9tJQZjjZT"/>
        <div type="motSubmissionInfo" xml:id="i-JpqB9EPdPMQD8kPDd58cd4"/>
      </div>
      <div type="motBody" xml:id="i-6WzFHdFfMFSd7F5uuogzyR">
        <div xml:id="i-GMMnqEfkLmsoV7rbsoDkin">
          <p xml:id="i-N8xXY8wBXEKKLCX3xd1iYb">
            Nr 495.
          </p>
          <p xml:id="i-NMBxYygxT5KUredFaYRBzV">
            Av herr Lodenius, i anledning av Kungl. Maj:ts propositior med
            förslag till strandlag.
          </p>
          <p xml:id="i-LZKvu16yrimTBNkKJDbvGX">
            I propositionen nr 187 har Kungl. Maj:t framlagt förslag till
            strandlag, avsedd att ersätta den provisoriska lag, som nu gäller.
            Även enligt det nya förslaget skall länsstyrelse äga rätt att
            utfärda förbud mot bebyggelse vid visst strandområde. Paragraf
            3 i det nya lagförslaget stadgar rätt till ersätt- ning av allmänna
            medel i vissa fall till strandägare, som lider inskränkning i
            bebyggelserätten genom utfärdat byggnadsförbud. Enligt strandutredningens
            betänkande, på vilket propositionen bygger, skall rätt till ersättning
            icke uppstå i och med att ett förbud enligt strand- lagen utfärdas,
            utan först när strandägaren söker dispens från ett meddelat förbud
            och denna ansökan genom lagakraftägande beslut helt eller delvis
            avslås. Utredningens majoritet har föreslagit, att ersättning
            skall utgå, därest marken, sedan dispensansökan avslagits, kan
            utnyttjas allenast på sätt, som står i uppenbart missförhållande
            till markens s. k. »tidigare» värde vid tiden för förbudets utfärdande,
            alltså vid en tidigare tidpunkt än den då rätten till ersättning
            inträdde. Utredningen har motiverat sitt förslag med hänvisning
            till den i byggnadslagstiftningen knäsatta principen om det »tidigare
            värdet&gt;, d. v. s., att denna lagstiftning vid jämförelse mellan
            ut- nyttjandemöjlighet och värde utgår från markområdets värde
            före den tid- punkt, då planläggning skett. Värdestegring, som
            uppkommer efter denna tidpunkt, tas inte i betraktande, emedan
            man anser att värdestegringen är beroende på det allmännas åtgärder
            och följaktligen icke bör komma mark- ägaren till godo. Samma
            princip följes för övrigt även i lagen om allmänna vägar. Mot
            det andra alternativet, d. v. s. att låta dagen för avslagsbeslutet
            i fråga om dispensansökan vara avgörande i fråga om beräkningen
            av ersätt- ningen, anför utredningen särskilt den omständigheten
            att markägaren i så fall skulle ha möjlighet att spekulera i markvärdestegring.
            Han skulle då kunna avvakta den för honom lämpligaste tidpunkten
            och vänta med sin dispensansökan och därmed sitt ersättningskrav
            tills en markvärdestegring av andra orsaker än penningvärdets
            fall faktiskt inträtt. Departementschefen ansluter sig i sitt
            yttrande i propositionen till denna uppfattning och anser det
            icke rimligt att av allmänna medel utge ersättning för en sådan
            spekulationsvinst. Intresset av att så sker måste väga tyngre
            än jordägarens intresse av att i fall, då dröjsmålet med hans
            dispensansökan
          </p>
          <pb facs="riksdagen-motions-pdf/data/1952/mot_1952__fk__495/mot_1952__fk__495-002.pdf"/>
          <fw xml:id="i-BqriuHTp5Q92otiHQf5i2g">
            Motioner i Första kammaren, nr 495. 5
          </fw>
          <p xml:id="i-HuM8pXrRCmA8dh3vTweaLD">
            har en fullt naturlig förklaring och alltså icke bottnar i någon
            spekulation att få tillgodoräkna sig ett värde, som bygger på
            förhållandena vid tiden för avslagsbeslutet, säger departementschefen.
            En reservant inom utredningen, herr Cassel, har ansett det naturligare,
            att som »tidigare värde» räkna markens värde vid den tidpunkt,
            då ansökan om tillstånd till bebyggelse blivit slutgiltigt avslaget.
            Den av utredningens majo- ritet föreslagna regeln finner reservanten
            kunna leda till förfång för mark- ägaren och anför följande exempel
            för att belysa detta. Man kan tänka sig att tre jordbrukare ha
            tomtmark av ungefär samma storlek och samma kva- litet utefter
            en och samma sjöstrand och att år 1960 alla tre söka tillstånd
            att bebygga sina fastigheter. Om då två av dem erhålla sådant
            tillstånd men den tredje vägras att bygga, borde man väl vid beräkning
            av ersättning till honom utgå från det belopp som motsvarar värdet
            på de andras tomter sedan dispensen lämnats. I stället skall han,
            om utredningsmajoritetens regel föl- jes, få sin ersättning beräknad
            med hänsyn till markens värde, sådant detta var vid tidpunkten,
            då förbudet utfärdades, d. v. s. i regel den 1 januari 1953, då
            strandlagen föreslås träda i kraft. Har i det tänkta fallet markvärdesteg-
            ring under mellantiden inträtt, få de två strandägarna ersättning
            härför men den tredje inte. Detta finner reservanten med skäl
            stötande. Flertalet remissinstanser, som yttrat sig på denna punkt,
            ansluta sig till den av reservanten intagna ståndpunkten, alltså
            att med »tidigare värde» skall förstås markens värde vid den tidpunkt,
            då ansökan om byggnadstill- stånd blivit slutligt avslaget. Länsstyrelsen
            i Stockholm anser, att den av utredningen företagna jämförelsen
            med bestämmelserna i byggnadslagstift- ningen och lagen om allmänna
            vägar icke är hållbar. Bestämmelserna i dessa lagar syfta till,
            som utredningen också själv framhållit, att förhindra att en markägare
            får tillgodogöra sig sådan värdestegring, som inträder på grund
            av samhällets åtgöranden och alltså icke beror på hans egna insatser.
            Länsstyrelsen hävdar att någon motsvarande värdestegring på grund
            av samhällets åtgärder icke torde vara att räkna med beträffande
            ett med bygg- nadsförbud enligt strandlagen belagt område. Länsstyrelsen
            anser vidare, att den av utredningen föreslagna bestämmelsen blir
            svår att i praktiken till- lämpa och att den som reservanten framhållit
            kan leda till obilliga resultat. Hovrätten för Västra Sverige
            anser också att tillämpningen blir mycket svår och anser att värderingen
            i vissa fall kan bli praktiskt omöjlig att verk- ställa, när det
            rör sig om långa tidrymder mellan utfärdandet av byggnads- förbud
            och avslag på ansökan om byggnadstillstånd. För min del ansluter
            jag mig till den principiella ståndpunkt, som reser- vanten inom
            utredningen och de nämnda remissinstanserna intagit, nämligen
            att, då ersättning av allmänna medel enligt strandlagen skall
            utgå, hänsyn skall tagas till det ifrågavarande markområdets värde
            vid den tidpunkt, då ansökan om dispens från byggnadsförbud slutligt
            avslagits. Någon oförtjänt värdestegring kan markägaren därigenom
            med all sannolikhet icke komma
          </p>
          <pb facs="riksdagen-motions-pdf/data/1952/mot_1952__fk__495/mot_1952__fk__495-003.pdf"/>
          <fw xml:id="i-QGqqP3paX8vA8kvz5f9jr9">
            6 Motioner i Första kammaren, nr 495.
          </fw>
          <p xml:id="i-QxMLcCmZdV9wAivpgmwCKm">
            att tillgodogöra sig. Det är nämligen högst osannolikt att ett
            markområde kommer att undergå någon värdestegring därigenom att
            förbud mot bebyg- gelse i enlighet med strandlagen utfärdas. Snarare
            borde motsatsen bli fallet. Däremot kan värdestegring inträda
            av andra orsaker, exempelvis genom ägarens eget förbättringsarbete
            på området eller genom den allmänna ekono- miska utvecklingen,
            vilket bör komma alla samhällsklasser till godo. Det skulle vara
            orättvist, om han utestängdes från möjligheten att tillgodogöra
            sig sådana värdestegringar. Den nominella värdestegring, som kan
            inträda på grund av penningvärdets fall, skall markägaren enligt
            departementsche- fens uttalande i propositionen alltid erhålla
            ersättning för.
          </p>
          <p xml:id="i-UTL2FdsreyrN71dJqqKBs1">
            På grund av vad som sålunda anförts hemställes, att riksdagen
            vid behandlingen av Kungl. Maj:ts proposi- tion nr 187 måtte besluta,
            att, då ersättning av allmänna medel jämlikt 8 3 i förslaget till
            strandlag skall utgå, hänsyn skall tagas till markområdets värde
            vid den tidpunkt, då ansökan om dispens från byggnadsförbudet
            slutgiltigt av- slagits.
          </p>
          <p xml:id="i-G7jCkftdbD6muuJbWxKmKe" type="date">
            Stockholm den 29 april 1952.
          </p>
          <p xml:id="i-Js5u8R5qyu28dMwpw5w6s4">
            Gunnar Lodenius.
          </p>
        </div>
      </div>
    </body>
  </text>
</TEI>
