<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00239">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-AyN7HRP1y38PeQoLunJifb">av Jörgen Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen</title>
          <idno type="rdwebb">GU02Ju239</idno>
          <rs type="number">Ju239</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju239/text</ref>
          <ref type="dokument_url_html">http://data.riksdagen.se/dokument/GU02Ju239</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju239</ref>
          <ref type="doc">http://data.riksdagen.se/fil/C250F9D3-3B17-4CA2-A44B-3DB811FFF644</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ht1raq5QWarmAWnwNKGerj" type="signed"/>
        <correspContext corresp="i-Ht1raq5QWarmAWnwNKGerj">
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction xml:id="i-WWhfSLTAdcC3XgR5Q2kDrh" type="referral">
          <date when="2006-11-07"/>
        </correspAction>
        <correspAction xml:id="i-A21ggxNbNLkMu9BcZscLDN" type="dismissal">
          <date when="2006-11-07"/>
        </correspAction>
        <correspAction xml:id="i-MojhrSqxyVmFdv1stEJWjd" type="numbering">
          <date when="2006-10-31"/>
        </correspAction>
        <correspAction xml:id="i-WnMiWkdn5PMsVkLmYtA2uC" type="submission">
          <date when="2006-10-31"/>
        </correspAction>
        <correspAction xml:id="i-4D8VgkusWwks329Zxqhwcd" type="transfer">
          <date when="2006-10-27"/>
        </correspAction>
        <correspAction xml:id="i-W37n9ZVhDqNQqFRxLb1ESB" type="assigned"/>
        <correspContext corresp="i-W37n9ZVhDqNQqFRxLb1ESB">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EVsgXrgH1ySesijKhfQZ6b" type="motBody">
        <div xml:id="i-JNRS6VhxyjGsjZMJzRqg1k" type="motProposal" subtype="förslag">
          <head xml:id="i-KbyAhnyKo6gxqDM48AAbVn">
            Förslag till riksdagsbeslut
          </head>
          <list xml:id="i-ScgkBnffwmHsTgcwPeQCJR" style="ol">
            <item xml:id="i-Vj8wGjLip77HQou29zpEx4">
              Riksdagen tillkännager för regeringen som sin mening vad i motionen
              anförs om behovet av forskning kring begreppet trygghet kopplat
              till företeelser i samhället.
            </item>
            <item xml:id="i-MgLQ4ZUX4bjSPzqRadSznT">
              Riksdagen tillkännager för regeringen som sin mening vad i motionen
              anförs om behovet av att utarbeta arbetsformer som främjar förhållandet
              mellan polis och allmänhet.
            </item>
            <item xml:id="i-RPjAm1sSZttnCZ1qtQGvEc">
              Riksdagen tillkännager för regeringen som sin mening vad i motionen
              anförs om behovet av en analys av svensk polis i jämförelse med
              polisen i andra länder i fråga om våldstendenser.
            </item>
            <item xml:id="i-8fwpcJJ9GExrWw5oE4y9hM">
              Riksdagen tillkännager för regeringen som sin mening vad i motionen
              anförs om behovet av en översyn av regelverket för polisens våldsanvändning.
            </item>
            <item xml:id="i-6eSyV7sThifmSem5sEN2Wb">
              Riksdagen tillkännager för regeringen som sin mening vad i motionen
              anförs om behovet av en organisationsöversyn inom svensk polis
              i syfte att skapa engagemang och delaktighet för att effektivisera
              svensk polis.
            </item>
          </list>
        </div>
        <div xml:id="i-XfxEieTDQSX44CpypVNNUh" type="motContent">
          <head xml:id="i-AZte8fBcNEBoECvNk9kC3m" type="h1">
            Polisen
          </head>
          <head xml:id="i-9dtPUP69SWEhUXd1bbkjWm" type="h1">
            Motivering
          </head>
          <p xml:id="i-Wt6LhorJGqRRmnua5ymVoY">
            Oro och otrygghet präglar stora delar av vårt samhälle i dag.
            Få är de som analyserar orsaken till otryggheten. Många är de
            som ger de schablonmässiga beskrivningarna över vad som är orsaken.
            Förmodligen är orsakerna många, lätta att åtgärda om man har insikt
            om dem. Troligt är det också att orsaken till otryggheten har
            sitt ursprung i attitydförändringar i samhället. Oavsett orsak
            finns det ett behov av forskning på området där människors känslomässiga
            behov av trygghet är utgångsperspektivet. En sådan genomlysning
            av trygghetsproblematiken bör genomföras skyndsamt. Detta bör
            ges regeringen till känna.
          </p>
          <p xml:id="i-CGXHSsVzvvpPNtqTfjLZyN">
            Samhällets signaler inom rättstryggheten är viktiga. Polisen
            har i det arbetet en nyckelroll. Svaret är inte så enkelt att
            det kan utformas i ett behov av fler poliser. Det är också en
            fråga om organisation och framtoning av svensk polis. För att
            en polisiär verksamhet ska lyckas måste polisen vara väl förankrad
            i samhället. Det ursprungliga begreppet/innehållet i närpolisen
            hade antydningar i sådan riktning. I dag förefaller endast namnet
            finnas kvar men innehållet är ett helt annat. Svensk polis i dag
            har en framtoning av en polis ständigt beredd till strid och därmed
            en konfliktlösare som brukar aktivt våld. Den framtoning som polisens
            kravalluniformering har fått bidrar till detta. Allt tyder på
            brist på helhetssyn i samhället och därmed bristande styrning
            av svensk polis. Grundläggande för polisen är att det finns en
            grundmurad värdegrund. Med en sådan grund är det vägledande att
            konflikter ska lösas utan våld. Medborgarperspektivet och det
            demokratiska samhällets grundsyn bör styra våldsanvändningen och
            inställningen till nya våldstekniker. Parametrar i det arbetet
            är etiska principer, demokrati, insyn, tolerans, humanitet och
            förmåga till dialog. Mycket av detta saknas i dag inom svensk
            polis. Polisen bör därför ges ett konkret uppdrag att i större
            utsträckning än i dag utarbeta arbetsformer som bidrar till ett
            nära förhållande mellan polis och allmänhet. Detta bör ges regeringen
            till känna.
          </p>
          <p xml:id="i-AfuqpcqVfoPNbVUzzYjrB3">
            Under senare år har tonvikten lagts på tillgången på hjälpmedel
            vid våldsanvändningen, medan analys av polisens roll i våldsbekämpningen
            kommit i bakgrunden. Signalen har därmed blivit att polisen ska
            bli alltmer militariserad. Bildandet av lokala insatsstyrkor och
            alltmer av insatser av offensiv karaktär än vad som tidigare betecknat
            polisen stärker den framtoningen. Vapenarsenalen i form av prickskyttevapen
            med syfte att direkt döda, förstärkningsvapen (MP-5) av automatkaraktär
            som bruksvapen, distraktionsgranater, distansbatonger, elpistoler
            och pepparsprej är några exempel som brukats under senare tid.
            Att vissa av dessa vapen använts på sådant sätt att människor
            fått agera försökskaniner gör att såväl legala som etiska frågeställningar
            väcks. Som kontrast till svensk polis vapenförstärkning ska ses
            polisen i Norge som i princip är obeväpnad eller polisen i England
            där endast armed forces som utgör 10 % av den engelska polisen
            är beväpnad. Frågan är hur stor skillnaden i våldstendenser är
            i de olika länderna. Rikspolisstyrelsens etiska råd har på ett
            bestämt sätt tagit avstånd från den utveckling som präglat svensk
            polis under senare år. Detta visar att åtgärder bör vidtas för
            att humanisera polisen. En analys av svensk polis ledningsfilosofi
            på området bör göras i relation till övriga länder. Detta bör
            ges regeringen till känna.
          </p>
          <p xml:id="i-51dq3nWe4a5u8rBpcTNcti">
            Prioriteringen i regelverket inom polisen, vid användandet av
            vapen, framstår som otydlig. Exempelvis regleras i polislagen
            (10 a §) hur fängsel ska användas medan regler för bruk av tjänstevapen
            är intagna i kungörelsen (1969:84). Exemplet visar att en viktning
            av normer för användandet av vapen bör genomföras. Detta bör ges
            regeringen till känna.
          </p>
          <p xml:id="i-6zyKyNuxMMf6uWjMinFWbJ">
            Under 90-talets första hälft fördes en diskussion kring polisens
            organisation. Effektiviteten inom polisen diskuterades och Riksdagens
            revisorer påvisade i en genomlysning att effektiviteten var besvärande
            låg. Noteras bör att många av de mindre och medelstora myndigheterna
            fungerade bra medan de stora myndigheterna inte fungerade tillfredsställande.
            Följden av debatten blev att länsmyndigheter skapades, alltså
            stordriftstanken skulle lösa problemen. Följden har blivit att
            koncentrationen av poliser till länscentren har blivit markant
            och övriga bygder utarmats på poliser. Den större numerären av
            poliser i de större orterna har inte medfört att problemen försvunnit
            utan resultatet förefaller ha blivit att alla bygder har problem
            inom polissektorn i landet. Osökt framkommer frågan om problemen
            löses med fler poliser eller om det är en genomgripande organisatorisk
            förändring som erfordras. I det historiska perspektivet bör en
            bedömning kunna göras av vad som gått bra respektive gått snett.
            Förmodligen bör myndighetsnivån vara oförändrad samtidigt som
            fördelarna i de mindre och medelstora f.d. myndigheterna tas till
            vara. Det talar för inrättandet av ett antal självstyrande områden,
            inom varje myndighet, där decentralisering av beslut och ansvar
            gör att motivation och initiativ i det dagliga polisarbetet stimuleras.
            En sådan organisation ställer krav på såväl polismannen, polisledningen
            som kamraterna inom organisationen. Det är alltså en fråga om
            att alla måste bry sig om den arbetsuppgift man har att lösa,
            en inriktning som många i dag saknar inom svensk polis. I exempelvis
            Stockholm lades ett antal myndigheter samman. Om det lyckats eller
            ej talar för sig själv. En uppdelning av Stockholms polismyndighet
            skulle exempelvis innebära att fem självstyrande områden skapas.
            Tanken är att genom engagemang, delaktighet och tydligt ansvar
            öka polisens effektivitet. Det är alltså en fråga om att skapa
            en organisation med ett tydligt ledarskap samtidigt som den enskilde
            polismannen blir synlig i massan. En översyn av organisationen
            inom svensk polis är nödvändig för att skapa den framtoningen.
            Detta bör ges regeringen till känna.
          </p>
        </div>
        <div xml:id="i-HKfB2VW7cxdChRoKSvAMqD" type="motSignatures">
          <list xml:id="i-PLvRmeyFvXv1MTD6BCKmar">
            <item xml:id="i-C3ezRHH9VFUYczTJ1WJaUj" who="i-AyN7HRP1y38PeQoLunJifb">
              Jörgen Johansson (c)
            </item>
          </list>
        </div>
      </div>
    </body>
  </text>
</TEI>
