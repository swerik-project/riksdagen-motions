<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__33/mot_1967__ak__33-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 33 år 1967
          </p>
          <p>
            Nr 33
          </p>
          <p>
            Av herr Hermansson m. fl., om viss utredning angående säker-
            hetspolisens register.
          </p>
          <p>
            (Lika lydande med motion nr 25 i Första kammaren)
          </p>
          <p>
            I en av universitetslektor Sven Rydenfeldt och redaktör Janerik
            Lars- son år 1966 utgiven bok ”Säkerhetspolisens hemliga register”
            anföres un- der rubriken Åsiktsfrihet och åsiktsbrott i Sverige:
          </p>
          <p>
            För att kunna komma i fråga för anställning inom de flesta yrken
            måste man ha vissa kunskaps- och yrkesmässiga meriter. Det finns
            emellertid ett antal yrken där den sökande därutöver måste kunna
            styrka att han har ”en sådan inställning till vår demokratiska
            samhällsordning att han kan förväntas att under alla förhållanden
            komma att tillförlitligen fullgöra sin tjänsteplikt”. I första
            hand gäller detta tjänster inom försvaret, inom fö- retag med
            försvarsviktig produktion, inom polisen och inom vaktbola- gen.
          </p>
          <p>
            Den grupp som i vårt land anses diskvalificerad för dessa tjänster
            do- mineras numera helt av ”kommunisterna”. En i sammanhanget
            viktig fråga blir då frågan vilka egenskaper en person skall uppvisa
            för att räk- nas som ”kommunist”. Måste han vara partimedlem,
            eller är kraven mindre stränga? «Svaret blir att säkerhetspolisen
            här är mycket blygsam i sina anspråk. Enligt vissa uppgifter skulle
            det räcka om en person ”köpt enstaka exemp- lar av kommunistisk
            litteratur” eller uttalat sig kritiskt om det bestående samhället.
            Det är dock ingalunda något krav att personen i fråga själv skall
            vara kommunist. Det räcker om make, föräldrar, syskon eller vissa
            släktingar är det. En väsentlig fråga i detta sammanhang är om
            ”släktgränsen” går vid svågrar eller kusiner. Ibland behöver man
            tydligen inte ens vara släkt med en kommunist för att bli diskvalificerad.
            Det kan räcka om man vän- skapligen umgås med en sådan. Bland
            de praktiska konsekvenser en registrering kan medföra må näm-
            nas att den registrerade förvägras tillträde till vissa yrken,
            förvägras be- fordran i sin tjänst eller direkt avskedas. I den
            nämnda boken redovisas ett trettiotal fall avseende personer som
            hindrats att få vissa anställningar eller avskedats från anställningar
            etc. uppenbarligen därför att de ansetts i viss mening ”belastade”.
            Det handlar här icke om brottsliga handlingar, vilka i så fall
            givetvis skulle ha beiv-
          </p>
          <pb facs="riksdagen-motions-pdf/data/1967/mot_1967__ak__33/mot_1967__ak__33-002.pdf"/>
          <p>
            Motioner i Andra kammaren, nr 33 år 1967 T
          </p>
          <p>
            rats, utan om värderingar grundade på antagande att vederbörande
            av vissa skäl skulle utgöra en s. k. säkerhetsrisk. Det gäller
            i dessa enskilda fall anställningar som poliser, vaktmän av olika
            slag, militärmusiker, stä- derskor vid militära inrättningar,
            byggnadsarbetare vid försvarsbyggen, andra statliga anställningar
            o.s.v. Det är omöjligt för en utomstående att kontrollera eller
            fullständigt vär- dera de av universitetslektor Sven Rydenfeldt
            och redaktör Janerik Lars- gon redovisade fallen. Som de relateras
            är de mycket upprörande. De pekar på att i vårt land skulle förekomma
            ett system, där människor vägras an- ställning, vägras befordran
            eller avskedas på grund av sina politiska åsik- ter eller på grund
            av släktskap eller vänskap med personer som hyser vissa politiska
            åsikter. Människor straffas, inte därför att de begått vissa hand-
            lingar, utan därför att de förutsättes under vissa speciella premisser
            kunna tänkas begå dessa handlingar. Möjligheten att överklaga
            de av okända myndigheter fällda domarna är praktiskt taget obefintlig,
            därför att be- sked vanligen inte ges om verkliga orsaken till
            avsked eller vägrad anställ- ning. Någon gottgörelse för psykiskt
            lidande och ekonomiska förluster lämnas inte. De uppgifter som
            blivit kända om detta system har väckt indignation bland många
            människor. Man betraktar dem som stridande mot principer- na i
            våra grundlagar och som oförenliga med en demokratisk ordning.
            En- ligt vår mening bör alla dessa upprörande fall som redovisats
            i den offent- liga debatten eller som på annat sätt kan bli kända
            och som handlar om människor vilka hindrats få anställningar eller
            avskedats från sina arbe- ten etc., tydligen på grund av uppgifter
            från säkerhetspolisens hemliga register, göras till föremål för
            undersökning av en parlamentarisk kom- mission. Resultatet av
            en sådan undersökning borde i sin helhet publiceras i en vitbok.
            Med hänvisning till det ovan anförda föreslås, att riksdagen i
            skrivelse till Kungl. Maj:t hemställer om tillsättande av en utredning,
            vari riksdagens samtliga par- tier är representerade, för att
            undersöka de fall som påta- lats i den offentliga debatten eller
            som på annat sätt kan bli kända där personer hindrats få vissa
            anställningar eller av- skedats från sina arbeten tydligen på
            grund av uppgifter från säkerhetspolisens hemliga register.
          </p>
          <p>
            Stockholm den 12 januari 1967 C. H. Hermansson (k) Axel Jansson
            (k) Gunvor Ryding (k) Gösta Andersson (k) Henning Nilsson (k)
            Gustav Lorentzon (k) Sven Hector (k) Erik Karlsson (k)
          </p>
        </div>
      </div>
    </body>
  </text>
</TEI>
