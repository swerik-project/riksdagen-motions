<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0037/mot_200304_MJ_0037-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ37 pnr: mp019
          </p>
          <p>
            Motion till riksdagen 2003/04:MJ37
          </p>
          <p>
            av Gunnar Goude (mp) med anledning av framst. 2003/04:RRS1
          </p>
          <p>
            Riksrevisionens styrelses framställning angående djurskyddstillsynen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att förprövningsinstrumentet bör breddas till
            att hantera samtliga aspekter inom gården som är av betydelse
            för djurskydd eller djurhälsa, t.ex., så att djurskyddslagstiftningens
            krav gällande bete och utevistelse för djur kan uppfyllas. 2.
            Riksdagen tillkännager för regeringen som sin mening vad i motionen
            anförs om att krav införs på att länsveterinär deltar i beslut
            rörande förprövning. 3. Riksdagen tillkännager för regeringen
            som sin mening vad i motionen anförs om att regeringen vidtar
            de åtgärder som krävs för att förbättra verkställigheten hos polismyndigheten
            då det gäller omedelbart omhändertagande av djur. 4. Riksdagen
            begär att regeringen verkar för att motsvarande utveckling inom
            åklagarämbetet som skett inom miljörättens område också initieras
            då det gäller djurskyddsrätt. 5. Riksdagen tillkännager för regeringen
            som sin mening vad i motionen anförs om att en särskild kurs i
            förvaltningsrätt med fokus på veterinärens roll i det lagstadgade
            djurskyddet införs i veterinärutbildningen. 6. Riksdagen begär
            att regeringen, via Djurskyddsmyndigheten, garanterar tillgången
            på fortbildningskurser med liknande innehåll = till utexaminerade
            veterinärer.
          </p>
          <p>
            Motivering
          </p>
          <p>
            Den svenska djurskyddslagen tillhör en av de mest utvecklade
            i världen, och dess särskilda fokus på god djurmiljö, hälsa och
            naturligt beteende (4 8 DL)
          </p>
          <pb facs="riksdagen-motions-pdf/data/200304/mot_200304_MJ_0037/mot_200304_MJ_0037-0002.pdf"/>
          <p>
            2003/04:MJ37
          </p>
          <p>
            gör den i många avseenden unik. Djurens rätt till naturligt beteende
            finns vidare reglerat i 1 och 3 $$ djurskyddsförordningen. Dessutom
            skall både djurstallar (5 och 6 88) och ny teknik (7 och 8 88)
            förprövas utifrån djurskydds- och djurhälsosynpunkt innan de tas
            i bruk. Djurskydds- förordningen reglerar även vissa specifika
            aspekter som har betydelse för vissa djurslags förmåga att bete
            sig naturligt (9 och 16 88). I de föreskrifter som Jordbruksverket
            utfärdat för djurhållning inom lantbruket (SJVFS 2003:6) finns
            ytterligare regleringar av skötsel och djurmiljö. Tillsynsverksamheten
            vilar på tre organisatoriska ben. Den centrala myndigheten utfärdar
            föreskrifter utifrån det ramverk som djurskyddslagen och djurskyddsförordningen
            satt upp. Den centrala nivån har också ansvar för tillsynsvägledning,
            rådgivning och utbildning. De kommunala nämnderna inom miljö-
            och hälsoskyddsområdet ansvarar för den operativa tillsynen gentemot
            verksamhetsutövare/djurägare. Då = tillsynsmyndigheten har anledning
            att misstänka brott mot djurskyddslagen förs ärendet vidare till
            polisväsendet och åklagarämbetet, som har att tillse att en juridisk
            prövning sker. För att tillsynen ska fungera effektivt krävs att
            samtliga ben fungerar väl, då inget system är starkare än sin
            svagaste länk.
          </p>
          <p>
            En tydlig central myndighet med tydligt uppdrag
          </p>
          <p>
            Miljöpartiet har länge drivit kravet på att djurskyddsfrågorna
            skall sortera under en egen myndighet. Så beslutades också genom
            proposition 2001/02:189, och Djurskyddsmyndigheten trädde i funktion
            den 1 januari i år. Det är ännu för tidigt att utvärdera den nya
            myndigheten, men en hel del av de problem som påpekas i Riksrevisionens
            rapport angående Jordbruksverkets dubbla roller har härigenom
            hanterats. Riksrevisionens rapport = belyser även = förprövningsinstrumentet.
            Förprövningen är en mycket viktig åtgärd i det förebyggande djurskyddsarbetet,
            och det borde utnyttjas mer än vad som fallet är i dagsläget.
            Förprövningen bör omfatta samtliga aspekter inom gården som har
            menlig inverkan på djurskydd eller djurhälsa. Som exempel kan
            nämnas det örslag som Jordbruksverket gjorde i en skrivelse till
            regeringen 2001-09-26 (Dnr 34-4814/01). Förslaget gällde en förändring
            i djurskyddsförordningen 58 så att prövningen också ska omfatta
            huruvida djurskyddslagstiftningens rav gällande bete och utevistelse
            för djur kan uppfyllas. Detsamma gäller åtgärder som ligger utanför
            själva byggnationen, som t.ex. hur djur och materialflöden ser
            ut samt ventilationslösningar. Detta är exempel som har hög bärighet
            på gårdens djurhälsoläge. Riksrevisionens rapport tar även upp
            problematiken med slutbesiktningar som inte genomförs. Jordbruksverket
            öreslog i samma skrivelse en förändring av förprövningen till
            två steg, örhandsgodkännande respektive slutligt godkännande.
            Vi anser att detta örslag skall beaktas. Då det är mycket viktigt
            med veterinär kompetens i örprövningen bör riksomfattande krav
            införas på att länsveterinär tillsammans med länsstyrelsens byggnadstekniska
            kompetens fattar beslut i dessa ärenden. Idag skiftar granskningsrutinerna
            mycket mellan olika län.
          </p>
          <pb facs="riksdagen-motions-pdf/data/200304/mot_200304_MJ_0037/mot_200304_MJ_0037-0003.pdf"/>
          <p>
            En operativ tillsyn med centralt stöd och med möjlighet till
            samverkan
          </p>
          <p>
            Ett flertal utredningar har visat på bristande = tillsynsverksamhet.
            Riksrevisionens rapport 2003:1, Hur effektiv är djurskyddstillsynen,
            är inget undantag. De rekommendationer som föreslås är välgrundade
            och bör beaktas av regeringen. Enligt proposition 2003/04:1 avser
            regeringen att återkomma då det gäller t.ex. kommunal samverkan,
            ett av de förslag som lyfts i Riksrevisionens rapport. I samband
            med det bör fler av de förslag som läggs i rapporten hanteras.
          </p>
          <p>
            Ett rättssystem som prioriterar djurskyddet
          </p>
          <p>
            Riksrevisionens rapport pekar också på verkställighetsproblematik
            då det gäller omedelbart omhändertagande av djur. Detta är mycket
            allvarligt, då beslut om omedelbart omhändertagande endast fattas
            vid grav djurskyddsproblematik. Varje fördröjning i verkställandeledet
            innebär ett otillbörligt förlängande av djurens lidande. Regeringen
            bör vidta de åtgärder som krävs för att förbättra verkställigheten
            hos polismyndigheten då det gäller omhändertagande av djur, bland
            annat genom krav på att varje lokal polismyndighet upprättar en
            förberedd plan och uppstallningskontakter för att snabbt kunna
            genomföra ett omhändertagande. I vissa regioner tar det idag oskäligt
            lång tid innan omhändertagande sker. Som exempel kan nämnas att
            det i Uppsala län i dagsläget föreligger ett antal månadsgamla
            fall av omhändertagandeärenden som ännu inte är verkställda. På
            miljöområdet ledde införandet av miljöbalken till betydliga förbättringar
            inom polis- och åklagarämbetet. Det finns idag särskilda miljöpoliser,
            och riksåklagaren har en särskild organisation för ljöbrottsbekämpning.
            Miljöbrott handläggs av särskilda miljöåklagare, vilket ger möjlighet
            för specialisering inom åklagarämbetet. En sådan organisation
            vore lämplig även för djurskyddsrättsfall, och skulle kanske minska
            den skillnad i bedömning som idag föreligger mellan olika åklagarmyndigheter.
            Det finns exempel på mycket grava djurskyddsfall där förundersökningen
            har lagts ner, medan djurägare i andra regioner bötfälls redan
            vid mindre förseelser. Givetvis måste rättstillämpningen vara
            lika, oberoende av var brott mot djurskyddslagen begås, och en
            utveckling i analogi med miljöbrott är eftertraktansvärd. Riksåklagarens
            miljöbrottsenhet har också ansvar för ett frivilligt samarbetsorgan
            där samtliga myndigheter, även tillsynsmyndigheter, med anknytning
            till miljöbrottsbekämpning är representerade. Inom Naturvårdsverket
            finns också ett särskilt tillsyns- och föreskriftsråd, vilket
            är reglerat i Naturvårdsverkets instruktion (SFS 2001:1096). Även
            detta kan tjänstgöra som modell för djurskyddet.
          </p>
          <p>
            mi
          </p>
          <p>
            2003/04:MJ37
          </p>
          <pb facs="riksdagen-motions-pdf/data/200304/mot_200304_MJ_0037/mot_200304_MJ_0037-0004.pdf"/>
          <p>
            2003/04:MJ37
          </p>
          <p>
            Ökad kunskap hos yrkesgrupper med ansvar för djurskydd
          </p>
          <p>
            Samtliga i Sverige verksamma veterinärer har idag en lagstadgad
            anmälningsplikt då det gäller djurskydd. Att kunna hantera ett
            djurskyddsfall på ett ur förvaltningssynpunkt korrekt sätt är
            därför en fråga som berör hela veterinärkåren, och inte bara distrikts-
            och besiktningsveterinärorganisationen. Detta gör att erhållandet
            av denna kompetens inte bara är en vidareutbildningsfråga utan
            också en fråga för grundutbildningen, veterinärutbildningen vid
            SLU. En särskild kurs i förvaltningsrätt med fokus på veterinärens
            roll i det lagstadgade djurskyddet bör därför införas i veterinärutbildningen.
            Likaså bör regeringen, via Djurskyddsmyndigheten, garantera tillgången
            på fortbildningskurser med liknande innehåll till utexaminerade
            veterinärer.
          </p>
          <p>
            Stockholm den 4 februari 2004
          </p>
          <p>
            Gunnar Goude (mp)
          </p>
        </div>
      </div>
    </body>
  </text>
</TEI>
