<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02214">
  <teiHeader>
    <fileDesc>
      <titleStmt>
        <title>Hållbar och rättvis förvaltning av gemensamma resurser</title>
        <author corresp="i-DLt3BwBDVwBxqxVEki5m5B i-FeVXF7pVocmUfQoPXGuJKR">av Annika Lillemets och Valter Mutt (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2214 av Annika Lillemets och Valter Mutt (båda MP)</title>
          <idno type="rdwebb">H3022214</idno>
          <rs type="number">2214</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022214/text</ref>
          <ref type="dokument_url_html">http://data.riksdagen.se/dokument/H3022214</ref>
          <ref type="dokumentstatus_url_xml">http://data.riksdagen.se/dokumentstatus/H3022214</ref>
          <ref type="docx">http://data.riksdagen.se/fil/33A1378E-6E94-4ED9-A811-69D84AD3193F</ref>
          <ref type="pdf">http://data.riksdagen.se/fil/208C5404-132D-4D95-8392-BEA0B2F19B68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GZrseDkkEjAg1Hwpjs4yMg" type="signed"/>
        <correspContext corresp="i-GZrseDkkEjAg1Hwpjs4yMg">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-CxjYocN7nbsGrPTdhGpDPc" type="submitted">
          <date when="2015-10-06"/>
          <time when="12:27:08"/>
        </correspAction>
        <correspAction xml:id="i-8JVsYft2FzKY3dFi6bGKuy" type="reviewed">
          <date when="2015-10-06"/>
          <time when="18:59:37"/>
        </correspAction>
        <correspAction xml:id="i-23JWEbJfTFnGMjEGWk747G" type="referred">
          <date when="2015-10-13"/>
        </correspAction>
        <correspAction xml:id="i-BjVQPkxSr1cktYqtBEbfRF" type="assigned">
          <date when="2018-06-05"/>
          <time when="10:30:25"/>
        </correspAction>
        <correspContext corresp="i-BjVQPkxSr1cktYqtBEbfRF">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-76R3k47oAmU7Uv61Z8DeAQ" type="behandlas_i"/>
        <correspContext corresp="i-76R3k47oAmU7Uv61Z8DeAQ">
          <ref type="uppgift">2015/16:MJU24</ref>
          <ref type="ref_dok_id">H301MJU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU24</ref>
          <ref type="ref_dok_titel">Klimat- och energimålen - Kontrollstation 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2ngZZsEttpP73tDsLa36AL" type="behandlas_i"/>
        <correspContext corresp="i-2ngZZsEttpP73tDsLa36AL">
          <ref type="uppgift">2015/16:MJU8</ref>
          <ref type="ref_dok_id">H301MJU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU8</ref>
          <ref type="ref_dok_titel">Utvidgad miljöbrottsbestämmelse m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HvPyeGNRWna21bWSD77aVN" type="behandlas_i"/>
        <correspContext corresp="i-HvPyeGNRWna21bWSD77aVN">
          <ref type="uppgift">2015/16:MJU20</ref>
          <ref type="ref_dok_id">H301MJU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU20</ref>
          <ref type="ref_dok_titel">Klimat- och energimålen - Kontrollstation 2015 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SrGkGMd4dgpdF8PLNPM15R" type="motHeader">
        <div xml:id="i-6PvV5aXdkGYSmzDUvY8BXK" type="motTitle">
          Motion till riksdagen 2015/16:2214 av Annika Lillemets och Valter
          Mutt (båda MP) Hållbar och rättvis förvaltning av gemensamma resurser
        </div>
      </div>
      <div xml:id="i-EhGVEervu4Jps8Ai2R5MoS" type="motBody">
        <div xml:id="i-Qq5coXE8LdGnsdkSLDZ8cW" type="motProposal" subtype="förslag">
          <head xml:id="i-XH9cVynsd7fhhBsMz4Z9ef">
            Förslag till riksdagsbeslut
          </head>
          <list xml:id="i-5LroXnEUuoG8HJhaig9Urm" style="ol">
            <item xml:id="i-2JVtwbScoS7ZhRUg33gjF6">
              Riksdagen ställer sig bakom det som anförs i motionen om att
              se på hur ett system med utsläppstak för koldioxid och medborgarutdelning
              skulle kunna utformas i Sverige och tillkännager detta för regeringen.
            </item>
            <item xml:id="i-VeLXHkyMP736fUQhg7v5b6">
              Riksdagen ställer sig bakom det som anförs i motionen om att
              låta inventera och se över hur gemensamma resurser (allmänningar)
              i Sverige skulle kunna förvaltas på ett långsiktigt hållbart och
              rättvist sätt och hur eventuell avkastning av dessa bör fördelas
              på ett rättvist sätt och tillkännager detta för regeringen.
            </item>
          </list>
        </div>
        <div xml:id="i-Mw98rhZLm4wGg2MGd1CpDk" type="motContent">
          <head xml:id="i-FYBhfRYrGVvVp6XBaYdaVU" type="h1">
            Bakgrund
          </head>
          <p xml:id="i-JUHsKw1oPsuoF3J6tgZNNP">
            Den globala uppvärmningen, utarmningen av naturresurser och förlusten
            av biologisk mångfald är ödesfrågor för mänskligheten. Det är
            också de ökande ekonomiska och sociala klyftorna, globalt och
            nationellt. Det är en svår utmaning att finna verksamma åtgärder
            för att hantera den djupa trefaldiga ekologiska, sociala och ekonomiska
            kris världen befinner sig i, på ett i alla väsentliga avseenden
            hållbart sätt. Det är nödvändigt att tänka i nya banor.
          </p>
          <head xml:id="i-89gjavgSSvjYQg3ZFApjm1" type="h1">
            Utsläppstak för koldioxid och medborgarutdelning
          </head>
          <p xml:id="i-TMyWoWm84DGnjxKEe3buZL">
            De amerikanska senatorerna Maria Cantwell (demokrat) och Susan
            Collins (republikan) är några av dem som har tagit sig an utmaningen.
            De formulerade redan 2009 ett konkret förslag på ett system för
            att minska koldioxidutsläppen på ett sätt som bidrar till ökad
            social och ekonomisk rättvisa. Deras gemensamma Carbon Limits
            and Energy for America's Renewal (CLEAR) Act från 2009, fick visserligen
            inte stöd av en majoritet i den amerikanska senaten, men dess
            grundidéer förtjänar fortsatt stor uppmärksamhet.
          </p>
          <p xml:id="i-UTNjfH5bePSPLiBaEuPefK">
            Cantwells och Collins förslag går i stora drag ut på att ett
            tak (cap) för utsläpp av koldioxid från fossilbränslen sätts på
            nationell nivå. Nivån på taket sänks gradvis över åren, med hänsyn
            till ekonomin, så att målen för utsläppsminskningar nås successivt.
            Utsläppsrätter auktioneras ut till producenter och importörer
            av fossilbränsle. Endast ”certifierade” aktörer får delta i auktionerna.
            På så vis undviks spekulation. 75 procent av intäkterna från utsläppsrätterna
            går direkt tillbaka till konsumenterna. De delas lika mellan alla
            som bor i USA. En utdelning (dividend) betalas ut varje månad.
            Enligt det siffersatta förslag som lades fram i senaten, skulle
            det innebära att 80 procent av de amerikanska hushållen inte skulle
            få ökade kostnader. Endast den femtedel som har allra högst inkomster
            skulle få något ökade kostnader. En studie gjord av forskare vid
            University of Massachusetts, kommer fram till att majoriteten
            av hushållen skulle få en ökad realinkomst, med hänsyn taget till
            effekterna av både högre bränslepriser och utdelning. Systemet
            är progressivt. Energisparande uppmuntras genom att bränslepriserna
            stiger, medan kostnaderna fördelas efter ekonomisk bärkraft. 25
            procent av intäkterna från auktionerna föreslås gå in i en fond,
            Clean Energy Reinvestment Trust Fund, och användas för klimatomställningsåtgärder
            som investeringar i förnybar energi.
          </p>
          <p xml:id="i-Ec15c8NxVv1wUevVhFMACP">
            Idén har lyfts flera gånger i den amerikanska kongressen sedan
            dess. Det senaste lagförslaget är ännu inte behandlat. Det har
            lagts av demokraten Chris van Hollen och har hittills stöd av
            ytterligare 27 kongressledamöter. Van Hollens förslag, The Healthy
            Climate and Family Security Act of 2015, bygger på samma grundtankar
            som CLEAR Act. Van Hollen föreslår emellertid att alla intäkter
            från utsläppsauktionerna förs tillbaka till invånarna i USA, lika
            mycket till var och en, vilket ger en kraftfull omfördelning till
            förmån för låginkomsttagare. I och med att systemet kommer att
            driva på omställningen till förnybar energi och energieffektivisering
            kan också många nya jobb komma att skapas i dessa branscher.
          </p>
          <head xml:id="i-399KQzB7rPmzYhgziSoGd5" type="h1">
            Cap-and-dividend-systemets fördelar
          </head>
          <p xml:id="i-5kZ7qKo197qYGk2QEFuGT5">
            System för utsläppshandel är ofta komplicerade och ineffektiva.
            Cap-and-dividend-system, däremot, är enkelt och transparent uppbyggda.
            Det är lätt att förstå hur det fungerar.
          </p>
          <p xml:id="i-NDpGT5vswsq7CC7ySB3S5W">
            Det är ofrånkomligt att priserna för fossilbränsle stiger, både
            av klimatskäl och därför att tillgångarna är ändliga. Det är viktigt
            att kostnaden fördelas rättvist. Ett system som cap-and-dividend
            är en vinna-vinna-lösning med potential att minska såväl koldioxidutsläpp
            som ekonomisk ojämlikhet. Det bygger på tanken att alla har födslorätt
            till våra gemensamma tillgångar, eller allmänningar. Det handlar
            om naturresurser men också om sådant som kulturarv. Det vi fått
            i arv ska vi vårda och lämna efter oss i minst lika gott skick
            som vi fick det. Den som utnyttjar våra gemensamma resurser ska
            betala för sig. Alla har lika rätt till den avkastning allmänningarna
            ger. Fördelning (predistribution) istället för omfördelning (redistribution),
            som cap-and-dividend-system innebär, bygger på en positiv och
            tillitsfull syn på människor som jämlikar. När alla får del av
            frukterna av det gemensamma, ger det ökad värdighet för människor
            som får större makt över sina liv.
          </p>
          <p xml:id="i-RBZAUjSeELf8aFaMaPG8A7">
            Liknande förslag förs fram av bland andra den världsledande klimatforskaren
            James Hansen, som föreslår en hög och stigande koldioxidskatt
            som fördelas lika bland invånarna. Även ideella organisationer
            och rörelser som amerikanska Citizen´s Climate Lobby (Klimatsvaret
            i Sverige) är inne på samma spår.
          </p>
          <p xml:id="i-Xv5cz5mwoWMkKhm2gBg8d7">
            Att sätta ett tak på hur mycket koldioxid som får släppas ut
            i vår gemensamma atmosfär, och ta betalt för rätten att släppa
            ut, är ett ansvarsfullt sätt att förvalta en av våra viktigaste
            gemensamma livsviktiga allmänningar. Såväl Sveriges klimatpåverkan
            som de ekonomiska och sociala klyftorna behöver minskas. Vi föreslår
            därför att regeringen skyndsamt låter utreda hur ett system med
            utsläppstak för koldioxid och medborgarutdelning, i linje med
            ovan nämnda amerikanska förslag, skulle kunna utformas i Sverige.
            I detta ingår att finna en för Sverige lämplig avvägning mellan
            utdelning till medborgare och offentligt finansierade åtgärder
            för klimatomställning. Detta bör riksdagen ge regeringen tillkänna
            som sin mening.
          </p>
          <head xml:id="i-9ntYBPjEXNo4HWmg5uJRTp" type="h1">
            Förvaltning av ytterligare gemensamma resurser
          </head>
          <p xml:id="i-JnvZ6aWkLGjFDXFctAFAir">
            Det är angeläget att se över vilka allmänningar i Sverige, utöver
            atmosfären, som skulle behöva förvaltas långsiktigt och hållbart
            utifrån samma principer om allmänintresse. Mineraler och hav är
            exempel på viktiga gemensamma naturresurser. Det behövs en kartläggning
            av dessa tillgångar, hur var och en av dem bäst förvaltas på ett
            långsiktigt hållbart sätt, vilka uttag och vilken användning som
            kan tillåtas inom ramen för bevarande, och hur eventuell avkastning
            fördelas på ett rättvist sätt. Detta bör riksdagen ge regeringen
            tillkänna som sin mening.
          </p>
          <p xml:id="i-VbCdTLECm9V4xUbxfsxw6y">
            Det handlar om såväl att begränsa utsläpp av skadliga ämnen som
            att inte överutnyttja resurser eller avstå från att exploatera
            dem. När hänsyn tas till alla inblandades intressen, framstår
            inte skövling av urskog för kortsiktig vinst åt aktieägare i ett
            skogsbolag, eller mineralbrytning som ödelägger en bygd så att
            lokalbefolkningen inte längre kan försörja sig på jordbruk, turism
            och liknande, som ett ansvarsfullt alternativ varken ekonomiskt,
            socialt eller ekologiskt.
          </p>
          <p xml:id="i-9gNJbqEViB9AvL6uLgnJJL">
            Elinor Ostrom, den hittills enda kvinnliga ekonomipristagaren
            till Nobels minne, dokumenterade hur lokalbefolkningar över hela
            världen genom sinnrika sociala innovationer uthålligt lyckas förvalta
            skogar, fiskrika vattendrag och andra allmänningar. Den som lever
            i och av naturen har ett egenintresse av att motverka miljöförstöring.
          </p>
          <p xml:id="i-ULpgFNzjc6KZBkmm7EaQqc">
            Ett framgångsrikt exempel väl värt att inspireras av är hummerfisket
            i den amerikanska delstaten Maine. De lokala fiskarna är demokratiskt
            organiserade i råd som i praktiken avgör hur mycket som får fiskas
            och hur. De som fiskar i kustzonen måste själva äga sina båtar.
            Storbolagens fartyg, med sina frånvarande ägare, får hålla sig
            längre ut till havs på behörigt avstånd från hummerns föryngringsområden.
            Hummer och lokalsamhällen frodas i Maine tack vare att lokalt
            näringsliv och delstatspolitiker samarbetar, medan utfiskning
            och avfolkning är en bister realitet kring många andra kuster.
          </p>
          <p xml:id="i-YG4mSUmH6eU5eoVBJYW4RR">
            Det är nödvändigt och fullt möjligt att även i Sverige ställa
            om till förvaltning istället för förbrukning av våra gemensamma
            tillgångar.
          </p>
        </div>
        <div xml:id="i-RGn2FGzu1P8zSBDpot1W4h" type="signatureBlock">
          <list xml:id="i-5F9VUKqg4PKXEZjwd6PMqq">
            <item xml:id="i-AeeoREfjVjsjsWphcNDkhG" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-DMM4Q4H4NSmTW5vFiBWQgT" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
