<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03596">
  <teiHeader>
    <fileDesc>
      <titleStmt>
        <title>med anledning av skr. 2016/17:62 Mänskliga rättigheter, demokrati och rättsstatens principer i svensk utrikespolitik</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3596 av Kerstin Lundgren (C)</title>
          <idno type="rdwebb">H4023596</idno>
          <rs type="number">3596</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023596/text</ref>
          <ref type="dokument_url_html">http://data.riksdagen.se/dokument/H4023596</ref>
          <ref type="dokumentstatus_url_xml">http://data.riksdagen.se/dokumentstatus/H4023596</ref>
          <ref type="docx">http://data.riksdagen.se/fil/65882C59-9E1F-419E-9E82-70EFAD917DB6</ref>
          <ref type="pdf">http://data.riksdagen.se/fil/CD2B5933-2C7B-4EF2-A78F-93E7DC32654A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4bmoFDGgVG63eyL1QaL7X6" type="basedOn"/>
        <correspContext corresp="i-4bmoFDGgVG63eyL1QaL7X6">
          <ref>Skrivelse 2016/17:62</ref>
        </correspContext>
        <correspAction xml:id="i-Cj5SuzYWEcUq2KSVABowCK" type="signed"/>
        <correspContext corresp="i-Cj5SuzYWEcUq2KSVABowCK">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-7gibZjv9z3My85FEQ3fjsr" type="submitted">
          <date when="2017-01-13"/>
          <time when="17:39:03"/>
        </correspAction>
        <correspAction xml:id="i-R6ovgSyW3nvgzjD5frrVJ8" type="dismissed">
          <date when="2017-01-19"/>
        </correspAction>
        <correspAction xml:id="i-RrkgzZVUNXFz6jTjHYjfNG" type="reviewed">
          <date when="2017-01-19"/>
          <time when="10:14:44"/>
        </correspAction>
        <correspAction xml:id="i-V65sp3msNZQPFKFJLWuxX5" type="referred">
          <date when="2017-01-20"/>
        </correspAction>
        <correspAction xml:id="i-MGrk6TE1JKtzCg2wqwT2Uj" type="assigned">
          <date when="2017-05-17"/>
          <time when="17:04:38"/>
        </correspAction>
        <correspContext corresp="i-MGrk6TE1JKtzCg2wqwT2Uj">
          <ref type="assignedTo">Utrikesutskottet</ref>
        </correspContext>
        <correspAction xml:id="i-EsK31Kq78QtaL1yczd9e2s" type="behandlas_i"/>
        <correspContext corresp="i-EsK31Kq78QtaL1yczd9e2s">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R96iWoRbWqJgoixM14hJW3" type="motHeader">
        <div xml:id="i-9J4ts92cj4kTXCFyHCB3wJ" type="motTitle">
          Motion till riksdagen 2016/17:3596 av Kerstin Lundgren (C) med
          anledning av skr. 2016/17:62 Mänskliga rättigheter, demokrati
          och rättsstatens principer i svensk utrikespolitik
        </div>
      </div>
      <div xml:id="i-VqosQKzCJWVvnRsGoJKNM2" type="motBody">
        <div xml:id="i-4vkryuiruDmm85cZTXyugc" type="motProposal" subtype="förslag">
          <head xml:id="i-L393hTbYfmxuXHsX6UqamG">
            Förslag till riksdagsbeslut
          </head>
          <list xml:id="i-TbtoueQyLgx8GgjyyRJa74">
            <item xml:id="i-CwiyhyGb7py6HHXJP4qhmJ" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma i en skrivelse med klara prioriteringar
              och mål som är möjliga för riksdagen att följa upp och tillkännager
              detta för regeringen.
            </item>
          </list>
        </div>
        <div xml:id="i-Hr1KKtmXfWK4Ya6L5smJ9H" type="motContent">
          <head xml:id="i-R585SyUcFqDn4f9awzzShu" type="h1">
            Motivering
          </head>
          <p xml:id="i-MuU2LGBR4qcGmLKyP6d3QW">
            Regeringen anger att man vill ta ett helhetsgrepp om mänskliga
            rättigheter i hela utrikespolitiken. En vällovlig ambition i sig.
            Det borde leda till att det av skrivelsen ska framgå vilka mål
            som finns för utrikes- och säkerhetspolitiken men även för det
            internationella utvecklingssamarbetet och handels- och främjandepolitiken.
            Detta är inte fallet.
          </p>
          <p xml:id="i-6B28y6o4j1XbCRGzsxVm7L">
            Mänskliga rättigheter utmanas i dag i stora delar av världen
            och vi ser en global tillbakagång. Internationella åtaganden ifrågasätts
            och omtolkas. Deras universella status erkänns inte. Allt fler
            auktoritära stater och politiska krafter hotar på nytt de landvinningar
            som uppnåtts. Inte minst gäller det demokratiska fri- och rättigheter
            samt olika minoriteters mänskliga rättigheter. Samtidigt är mänskliga
            rättigheter globala, odelbara och ömsesidigt förstärkande.
          </p>
          <p xml:id="i-RVrq2K8vPQdu4P5AS6Dp5Y">
            Regeringen har sedan sitt tillträde inte redovisat några rapporter
            om läget för mänskliga rättigheter i länder och regioner. Den
            årliga rapporteringen har upphört. Nu redovisar regeringen översiktligt
            sin syn på en omvärld i förändring. Denna ger liten vägledning
            för de utmaningar som regeringen ser och den blir väldigt översiktlig
            och ”luftig”. Av skrivelsen framgår att regeringen ska vidga rapporterna
            och lägga större vikt vid demokrati och rättsstatens principer
            men det framgår inte om regeringen avser att göra en årlig rapportering.
          </p>
          <p xml:id="i-421qMShFzVCiccxazXy38S">
            Om de breddade rapporterna kommer att likna den genomgång som
            görs av läget i omvärlden i denna skrivelse blir de så oskarpa
            i konturerna att de inte retar någon. Det kan möjligen vara avsikten
            från regeringen. Men om så blir fallet kommer deras användbarhet
            att minska. Skrivelsen berör översiktligt världen. För Europa
            och dess närområde omnämns länder men situationen i Ungern och
            Polen men även Ryssland behandlas väldigt begränsat. Det kan exemplifieras
            med hur mediesituationen beskrivs. Här berörs länder som Ryssland,
            Azerbajdzjan, Vitryssland och flertalet länder i Centralasien
            med kommentaren att ”statsapparaten utövar stor makt över medierna”.
            I avsnittet om Latinamerika och Karibien för att nämna ett annat
            avsnitt nämns att vad gäller medie- och yttrandefriheten kan ”på
            en del håll” skönjas en negativ trend. Venezuela omnämns inte
            över huvud taget och Kuba nämns som det ”enda undantaget” från
            att presidenter är folkvalda i en mening som anger att det demokratiska
            styrelseskicket nu är normen.
          </p>
          <p xml:id="i-AJa9zSNbXKCMeohLGzktiS">
            Utifrån den omvärldsbild regeringen anger lyfts yttrandefrihet,
            demokratiska politiska institutioner och processer, det civila
            samhällets utrymme för att skapa inkluderande och demokratiska
            samhällen. På vilket sätt regeringen avser att driva detta framgår
            inte tydligt. Det går inte heller att utläsa om det gäller utvecklingssamarbete,
            handel och främjande eller utrikes- och säkerhetspolitiken. På
            liknande sätt behandlas t.ex. avsnitten Lika rättigheter för alla
            samt Trygghet, rättvisa och ansvar.
          </p>
          <p xml:id="i-SnJZ6Z46z4Q6W71upiVTpe">
            När det gäller jämställdhet talas det om kvinnors försörjning
            men inte kvinnors möjlighet att driva företag, vilket är en rättighet
            många kvinnor i världen saknar. Kvinnors rättigheter var en stor
            och prioriterad fråga för alliansregeringen i utrikespolitiken,
            vilket bl.a. tog sig uttryck i utformandet av fokus på resolution
            1325 samt i de biståndspolitiska strategierna.
          </p>
          <p xml:id="i-X5ZA4akKX9duJd1shv6wvY">
            Även i denna skrivelse talas om ett integrerat arbetssätt och
            PGU. Men när det gäller hur regeringen avser att hantera olika
            målkonflikter när det gäller mänskliga rättigheter inom utrikes-
            och säkerhetspolitik, utvecklingssamarbete eller handel och främjande
            ges ingen vägledning. Skrivelsen anger dock att regeringen avser
            att ”även fortsättningsvis fästa särskild vikt vid respekten för
            mänskliga rättigheter i mottagarlandet i tillståndsgivningen när
            det gäller krigsmaterielexport”. Detta skulle kunna läsas som
            en avsiktsförklaring från regeringen när det gäller hanteringen
            av den s.k KEX-utredningen. Den utredningen kommenteras dock enbart
            som att den lagt sitt slutbetänkande.
          </p>
          <p xml:id="i-DvpmpidwKeW65ThbwfZbbY">
            Vår politik utgår från alla människors frihet och lika värde.
            De mänskliga rättigheterna omfattar varje person och begränsar
            staters makt över individen. Vi tar vår utgångspunkt i den enskilda
            människan, snarare än i systemen, när vi utarbetar vår politik.
            Därför är främjande och försvar av de mänskliga rättigheterna
            en kärnuppgift för oss och något som ska genomsyra all vår politik.
            De mänskliga rättigheterna omfattar dels de medborgerliga och
            politiska rättigheterna, dels de ekonomiska, sociala och kulturella
            rättigheterna. Tillsammans utgör de en helhet som måste respekteras
            för att människor ska kunna utveckla sin fulla potential. Mänskliga
            rättigheter är globala, odelbara och ömsesidigt förstärkande.
          </p>
          <p xml:id="i-DuKbuqovyemAmNwZNSjY9Y">
            Centerpartiet anser att det är av yttersta vikt att fokusera
            på centrala utmaningar inom mänskliga rättigheter – politiska,
            religiösa och opinionsfriheter, den demokratiska kulturen, minoriteters
            rättigheter och oberoende rättssystem. Det är viktigt att arbeta
            inom EU och med likasinnade för att utveckla och värna dessa fri-
            och rättigheter. Regeringen måste tydligt prioritera, visa mål
            och medel för hur hela utrikespolitiken ska samverka för att nå
            målen. Det framgår inte tydligt av skrivelsen och av den anledningen
            bör således regeringen återkomma till riksdagen med preciseringar
            möjliga att följa upp.
          </p>
        </div>
        <div xml:id="i-E5n5BmdeRJyBN1t7hMKhHf" type="signatureBlock">
          <list xml:id="i-BoQSGppi3wEt2mFoo8zzxZ">
            <item xml:id="i-WEaafhUABNd6JURNBMNhxi" type="signature">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
