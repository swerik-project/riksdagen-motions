<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00273">
  <teiHeader>
    <fileDesc>
      <titleStmt>
        <title>Konflikten i Mellanöstern</title>
        <author corresp="i-HMf3KYjw3nvgVVjUa7gnGs">av Magdalena Streijffert (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konflikten i Mellanöstern</title>
          <idno type="rdwebb">GW02U273</idno>
          <rs type="number">U273</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U273/text</ref>
          <ref type="dokument_url_html">http://data.riksdagen.se/dokument/GW02U273</ref>
          <ref type="dokumentstatus_url_xml">http://data.riksdagen.se/dokumentstatus/GW02U273</ref>
          <ref type="doc">http://data.riksdagen.se/fil/A5787692-9D72-4C0F-AF22-A0312D5DC02C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2qYaQqzD9tov1fHP6i6vVF" type="signed"/>
        <correspContext corresp="i-2qYaQqzD9tov1fHP6i6vVF">
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-EvQHZjqRNKyWxd1WDhcxBk" type="numbering">
          <date when="2008-10-07"/>
        </correspAction>
        <correspAction xml:id="i-7WsYumFmYdwML2F1EHr93V" type="submission">
          <date when="2008-10-03"/>
        </correspAction>
        <correspAction xml:id="i-92bpzCpJ5AJpNHMGu12jTS" type="transfer">
          <date when="2008-10-01"/>
        </correspAction>
        <correspAction xml:id="i-Skfe3uhQugJE1hCrzDLR3R" type="assigned"/>
        <correspContext corresp="i-Skfe3uhQugJE1hCrzDLR3R">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EeQBbCU2T2zFuHSABoxREe" type="motBody">
        <div xml:id="i-RTjHvAJCTkx6MkP5MMMbMt" type="motProposal" subtype="förslag">
          <head xml:id="i-UiWRpkMXKFt89GyDPrzG1S">
            Förslag till riksdagsbeslut
          </head>
          <list xml:id="i-9yP9RXPKeZnp55AjbygKJx" style="ol">
            <item xml:id="i-4sQw7iZdKGeCBJgdb12jPC">
              Riksdagen tillkännager för regeringen som sin mening vad som
              anförs i motionen om den israeliska ockupationen, bosättningspolitiken,
              byggandet av muren och övergreppen på ockuperat område.
            </item>
            <item xml:id="i-EgcJy5gSE8n1LYhp9u5EHJ">
              Riksdagen tillkännager för regeringen som sin mening vad som
              anförs i motionen om att humanitär hjälp ska nå Gazaremsan.
            </item>
            <item xml:id="i-PsBkbi2hmexoXnVPU3JPSa">
              Riksdagen tillkännager för regeringen som sin mening vad som
              anförs i motionen om att driva på för att en dialog ska föras
              mellan både Fatah och Hamas och Palestina och Israel.
            </item>
          </list>
        </div>
        <div xml:id="i-DBezNU1TRvsodm6zgyhUjd" type="motContent">
          <head xml:id="i-TGWdvLDNfonjtu5L3zYXye" type="h1">
            Motivering
          </head>
          <p xml:id="i-D6YLuSSSQwY6SMBQKpPDx6">
            Utvecklingen i Mellanöstern är av stor betydelse för omvärlden.
            Sverige har varit ett av de länder som länge engagerat sig i konflikten,
            och som lyckats föra samman de två sidorna till dialog. Efter
            år av bakslag behöver nu parterna världens stöd och påtryckningar
            för att den bräckliga fredsprocessen ska ge resultat. För trots
            att en fredsprocess är igång är det mycket fakta på marken som
            går i en negativ riktning. Det är därför viktigt att ge båda parterna
            stöd och påtryckningar för att en fredsprocess, också på marken,
            ska bli verklighet.
          </p>
          <p xml:id="i-RFu6jhptPehpA6Cyo49qbw">
            Målet måste vara ett oberoende demokratiskt och livskraftigt
            Palestina, sida vid sida med Israel, med säkra och erkända gränser
            för båda parter. Gränserna före 1967 års krig måste vara utgångspunkten.
            Israel har som den starkare parten ett särskilt ansvar att föra
            fredsprocessen framåt. Ockupationen av de palestinska områdena
            måste upphöra. Den israeliska bosättnings­politiken, byggandet
            av muren och stängslet på ockuperad mark och övervåldet måste
            få ett slut. Sverige måste kritisera Israel med utgångspunkt från
            folkrätten och internationell humanitär för de övergrepp som sker
            på ockuperad mark. Palestinierna måste å sin sida ta tydligt avstånd
            från självmordsbombningarna. Terrorism kan aldrig rättfärdigas.
          </p>
          <p xml:id="i-EyCzPpxq7imNGbpd9jBXBg">
            I början av 2006 genomfördes demokratiska val i Palestina. Den
            terrorstämplade organisationen Hamas som strax före valet bildat
            politiskt parti segrade. Valen var unika inte bara därför att
            de ägde rum under ockupation utan också därför att de av en stor
            numerär observatörer, däribland utrikesministern Carl Bildt, försäkrades
            vara fria och rättvisa, därtill genomförda i god ordning. Tyvärr
            valde omvärlden att inte acceptera folkets vilja utan drog in
            det livsnödvändiga biståndet till palestinierna samt påbörjade
            en bojkott och isolering av det nya palestinska ledarskapet. Israel
            vägrade dessutom betala ut tull­intäkter som tillhör palestinierna
            och som utgjort den viktigaste inkomstkällan.
          </p>
          <p xml:id="i-YPs52q63ywk3BT7Kin1L6Y">
            Resultatet ledde till en humanitär nöd. Befolkningen i Palestina
            fick det väldigt svårt, ekonomin var i spillror och de offentliga
            institutionerna havererade. Dessutom försvåras eller hindras det
            palestinska folket att ta sig till de skolor, sjukhus som fungerar,
            eller till sitt jobb, sin jord eller till sina släktingar på grund
            av den mur och de checkpoints som israelerna byggt upp. Denna
            bojkott som drabbade den civila befolkningen, och som födde frustration
            och hat, visade sig bli kontraproduktiv. Erfarenhet visar att
            förtryck, arbetslöshet, ekonomisk och social misär stärker militanta
            krafter, extremism och fundamentalism. Detta ledde till en palestinsk
            splittring mellan Hamas och Fatah, med ökat våld och ett isolerat
            Gaza, som idag styrs helt och hållet av Hamas. Den humanitära
            situationen på Gazaremsan är fortfarande väldigt svår, och det
            är viktigt att Sverige är drivande för att öppna upp gränserna
            så att humanitär hjälp når människorna och så att palestinierna
            på Gazaremsan kan återuppta sin vardag. Det är också viktigt att
            Sverige driver på för att nå en palestinsk försoning och genom
            bland annat Sida och EU stödja de projekt som gör att människor
            från Hamas och Fatah möts för dialog istället för våld. Dessutom
            måste världssamfundet bistå palestinierna med återuppbyggnaden.
          </p>
          <p xml:id="i-GgnMt861JiNff86ZWNiM36">
            På samma sätt som människor från Hamas och Fatah måste mötas
            för dialog, så behöver också möten ske mellan israeler och palestinier.
            Ett av få exempel på en organisation där båda parter är med är
            IPCRI, Israel/Palestine Center for Research and Information. Sverige
            bör vara drivande för att stödja verksamhet som leder till att
            människor från båda länderna träffas.
          </p>
        </div>
        <div xml:id="i-WoC8cAyCNaq8HW89bc6mdA" type="motSignatures">
          <list xml:id="i-6vkqysdiPjpr2jYQ6cxTgL">
            <item xml:id="i-W5ZvtQ6TNvvUk95FcZepCr" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
