<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SkU-00318">
  <teiHeader>
    <fileDesc>
      <titleStmt>
        <title>Reformerat punktskattesystem för cigaretter</title>
        <author corresp="i-LBN95MD8hn6zkXhRBcbJbB">av Lennart Hedquist m.fl. (m, fp, kd, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformerat punktskattesystem för cigaretter</title>
          <idno type="rdwebb">GS02Sk318</idno>
          <rs type="number">Sk318</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GS02Sk318/text</ref>
          <ref type="dokument_url_html">http://data.riksdagen.se/dokument/GS02Sk318</ref>
          <ref type="dokumentstatus_url_xml">http://data.riksdagen.se/dokumentstatus/GS02Sk318</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LBN95MD8hn6zkXhRBcbJbB</idno>
            <name>Lennart Hedquist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-ErVmo7eYu7oehJQsJSwD6t</idno>
            <name>Per Landgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PBaF1L63JQQ4u8ZQdf9p7X" type="signed"/>
        <correspContext corresp="i-PBaF1L63JQQ4u8ZQdf9p7X">
          <note type="signatory" corresp="i-LBN95MD8hn6zkXhRBcbJbB"/>
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-ErVmo7eYu7oehJQsJSwD6t"/>
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction type="referral" xml:id="i-XM7KQDVM1odqWFJR28Ukr2">
          <date when="2004-10-14"/>
        </correspAction>
        <correspAction type="dismissal" xml:id="i-YHv3x4Eeb8U5WPBmtFiamk">
          <date when="2004-10-14"/>
        </correspAction>
        <correspAction type="submission" xml:id="i-ECM6z1pwGD3PHnHkEYJzuQ">
          <date when="2004-10-05"/>
        </correspAction>
        <correspAction type="assigned" xml:id="i-Lxhqe8UKmgFWuAaxYbGQ6j"/>
        <correspContext corresp="i-Lxhqe8UKmgFWuAaxYbGQ6j">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Sk_318/mot_200405_Sk_318-0001.pdf"/>
      <div type="motHeader" xml:id="i-4Fan24xsSAqExp8CUPd8kj">
        <div type="motTitle" xml:id="i-3ptkU8g58woenKBACCxAGv"/>
        <div type="motSubmissionInfo" xml:id="i-CCZvXbujcVJDyVhkSNbSHF"/>
      </div>
      <div type="motBody" xml:id="i-Foa8bwCPMPJHjXF79rYpcv">
        <div xml:id="i-QqrmEPrEoDSfh33JHJjHun">
          <p xml:id="i-Ky1qCTekX3jjWviryLDV2p">
            2004/05 mnr: Sk318 pnr: -m926
          </p>
          <p xml:id="i-Q72NJ8xBY8Apen5f7ogq3P">
            Motion till riksdagen 2004/05:Sk318
          </p>
          <p xml:id="i-KQpgtzQEGiozgjgho75XY9">
            av Lennart Hedquist m.fl. (m, fp, kd, c)
          </p>
          <p xml:id="i-SRcQujS3wk6L5MfTo94Dew">
            Reformerat punktskattesystem för cigaretter
          </p>
          <p xml:id="i-PC2VPRQNFgx7RHMfCAzzAq">
            Förslag till riksdagsbeslut
          </p>
          <p xml:id="i-Rv7aBfsq8fwU3Ea1w6wqxi">
            1. Riksdagen beslutar höja minimiskatten på cigarretter från
            90 till 100 96 i enlighet med vad som anförs i motionen. 2. Riksdagen
            tillkännager för regeringen som sin mening vad som i motionen
            anförs om ett reformerat punktskattesystem med bibehållen skattenivå
            och maximerad styckskatt i enlighet med EU:s regelverk för cigarrettbeskattning.
            3. Riksdagen tillkännager för regeringen som sin mening vad som
            i motionen anförs om ett nytt beräkningssystem utan eftersläpandeeffekter
            för den mest efterfrågade priskategorin.
          </p>
          <p xml:id="i-Kzw6SPxcgKxE8ykE2avBo5">
            Motivering
          </p>
          <p xml:id="i-HVtc6EPsx8sUPtKsy5ye89">
            En anledning till att vissa varugrupper beläggs med punktskatt
            är att detta i någon mån kompenserar samhällsekonomin för de externa
            effekter som bruk av produkten medför. Punktskatt är dessutom
            ett verktyg för att med ekonomiska styrmedel reducera konsumtionen
            av produkterna i fråga. Cigarretter är en av de varugrupper som
            tveklöst bör beläggas med punktskatt, inte minst med hänsyn till
            dess hälsovådliga effekter. Sverige har av tradition haft hög
            punktskatt på cigarretter jämfört med andra europeiska länder.
            Ett tungt vägande skäl har då just varit att man också skattevägen
            försöker motverka rökningen. Det råder politisk enighet om att
            Sverige även fortsättningsvis bör hålla fast vid denna linje.
            Det har emellertid framkommit att det nuvarande punktskattesystemet
            för cigarretter har brister som gör det angeläget att se över
            exakt hur punktskatten på cigarretter tas ut. De senaste åren
            har det vuxit fram en marknad för så kallade lågpriscigarretter,
            vilka säljs till ett väsentligt lägre pris än vad som traditionellt
            varit fallet. Förklaringen till dagens situation går att finna
            i det
          </p>
          <pb facs="riksdagen-motions-pdf/data/200405/mot_200405_Sk_318/mot_200405_Sk_318-0002.pdf"/>
          <p xml:id="i-SJEUNhyzLNB4fAiRRdWvEa">
            2004/05:Sk318
          </p>
          <p xml:id="i-6mRyrdhcWnELzonPh5Esz3">
            svenska sättet att anpassa sig till EU:s regelverk vad gäller
            punktskatt på cigarretter i samband med EU-inträdet år 1995. Före
            Sveriges medlemskap var den svenska punktskatten på cigarretter
            helt styckbaserad. Varje cigarrett belastades med en fast summa
            i punktskatt, något som gav en enkel och förutsägbar prissättning.
            Alla paket betalade lika mycket i punktskatt oavsett försäljningspris.
            Med tanke på att alla cigarretter har samma negativa hälsoeffekter
            är det förstås den enda rimliga utgångspunkten. I samband med
            EU-inträdet tvingades emellertid Sverige anpassa cigarrettskatten
            till det system som finns i EU. Detta system innebär att punktskatten
            måste innehålla såväl en rörlig skattesats, som är kopplad till
            högsta priset på produkten, som en fast styckskatt per cigarrett.
            Därtill ommer krav på moms om minst 15 procent. EU reglerar inte
            de exakta
          </p>
          <p xml:id="i-VobAVKpiuYSG8gpkiyXS1u">
            skattenivåerna men däremot relationen mellan de tre olika skatteslagen.
            Styckskatten får enligt EU:s regler inte utgöra mer än 55 procent
            av den totala skatten. När Sverige anpassade punktskatten på cigarretter
            till EU-reglerna sattes den värdebaserade punktskatten till 39,2
            procent av det högst tillåtna försäljningspriset, medan styckskatten
            sattes till 200 kronor per 1000 cigarretter eller motsvarande
            20 öre per cigarrett. Detta innebär att styckskattens relativa
            andel av den totala skatten bara är 15 procent — att jämföra med
            de 55 procent som EU:s regler möjliggör. Effekten av Sveriges
            valda tillämpning av EU:s regelverk blir att 85 procent av den
            totala beskattningen, det vill säga den värdebaserade punktskatten
            och momsen, på ett paket cigarretter sätts i förhållande till
            priset. Ett paket som säljs till lägre pris betalar således inte
            bara lägre moms utan även lägre punktskatt än ett paket som säljs
            till högre pris. Detta förhållande insåg förstås marknadsaktörerna,
            som under år 2001 lanserade så kallade lågpriscigarretter för
            26 kronor paketet, att jämföra med dåvarande normalpriset om 37,50
            kronor per paket. Genom att såväl den värdebaserade skatten som
            momsen är relativt höga i Sverige stod staten i
          </p>
          <p xml:id="i-UCyYvHaCBp1z9peauS3N7U">
            praktiken för 59 procent eller närmare sju kronor av prissänkningen
            på 11,50 kronor. Det lägre konsumentpriset på hela 44 procent
            betalades således till största delen av staten i form av lägre
            skatter. Med det låga priset vann lågpriscigarretterna snabba
            marknadsandelar. Enligt branschuppskattningar hade lågpriscigarretterna
            en marknadsandel på hela 16 procent bara ett och ett halvt år
            efter den första lanseringen. Utvecklingen med ökad priskonkurrens
            på cigarretter är inte unik för Sverige. I flera medlemsländer
            har tobaksindustrin utnyttjat EU:s regelverk och med dess hjälp
            sänkt cigarrettpriserna. För det EU-land som vill använda punktskatten
            till att slå vakt om folkhälsan finns emellertid möjligheten att
            införa en minimiskatt. Medlemsländerna bestämmer själva om minimiskatten
            skall införas eller inte och de sätter också självständigt nivån
            på minimiskatten. Enda begränsningen är att minimiskatten aldrig
            får vara högre än den skatt som betalas på den mest efterfrågade
            priskategorin, det vill säga
          </p>
          <p xml:id="i-2XfacH64CbCpb6Sd9RiiQJ">
            normalpriset.
          </p>
          <pb facs="riksdagen-motions-pdf/data/200405/mot_200405_Sk_318/mot_200405_Sk_318-0003.pdf"/>
          <p xml:id="i-Q9UEStirsTWizQYamUzwBC">
            I mars år 2003 infördes minimiskatten i Sverige för att komma
            till rätta med lågpriscigarretterna. I och med att normalpriset
            i Sverige var och fortfarande är den priskategori där cigarretterna
            är dyrast finns förutsättningarna för att minimiskatten skall
            ha verklig effekt och driva upp priset på lågpriscigarretterna.
            Regeringen valde emellertid att inte fullt ut använda den möjlighet
            minimiskatten innebär genom att sätta nivån till 90 procent i
            stället för möjliga 100 procent. Beslutet motiverades med att
            90 procent borde ge effekt i form av högre lägstapriser på cigarretter,
            samtidigt som skattehöjningen minskade risken för ökad smuggling.
            Även om det vid beslutet anses ha funnits goda skäl till att sätta
            minimiskatten till 90 procent visar utvecklingen därefter att
            den valda nivån är för låg. Enligt uppgifter från branschen har
            tillväxten för lågprissegment fortsatt även om takten minskats.
            I dag uppskattas lågpriscigarretterna stå för mer än 20 procent
            av den totala cigarrettförsäljningen. I debatten framhålls ofta
            att lågpriscigarretternas fortsatta tillväxt beror på att minimiskatten
            inte sattes till 100 procent. En vanlig åsikt är att staten genom
            att inte utnyttja minimiskatten fullt ut i praktiken subventionerar
            ett lägre pris genom att inte tillse att alla cigarretter betalar
            samma punktskatt i kronor och ören. Detta är inte bra, eftersom
            det också i praktiken kan komma att styra till ökad rökning. Utvecklingen
            på marknaden visar att argumentet har relevans. Ett belysande
            exempel är statens skatteintäkter från cigarrettförsäljningen.
            Under år 2002, då lågpriscigarretternas försäljning tog rejäl
            fart, ökade cigarrettförsäljningen med 5,6 procent, medan intäkterna
            från tobaksskatten samtidigt bara ökade med 3,7 procent. Mellanskillnaden
            kan förklaras med kraftigt ökad konsumtion av lågpriscigarretter.
            Till detta kommer även skattebortfall i form av lägre momsinbetalningar.
            Högre minimiskatt innebär att priserna på de billigaste cigarretterna
            höjs. Givet oförändrade marginaler till tillverkare och handlare
            skulle 100 procents minimiskatt innebära en höjning med 2,36 kronor
            för ett paket med 20 cigarretter såsom prisbilden ser ut i dag.
            De vanligaste lågpriscigarretterna skulle därmed öka från 30 kronor
            per paket till 32,36 kronor, vilket måste ses som en rejäl höjning.
            100 procents minimiskatt innebär också att alla cigarretter oavsett
            försäljningspris betalar samma punktskatt i kronor och ören.
          </p>
          <p xml:id="i-Rc78Sv75cH2VHYoBKCe37y">
            Från = folkhälsosynpunkt är det viktigt att höja minimiskatten.
            Erfarenheterna från 1990-talet, med den smugglingsvåg som följde
            av den stora skattehöjning som då genomfördes, visar dock att
            det finns en korrelation mellan skattehöjningar och ökad smuggling.
            Det finns därför skäl till att iaktta viss försiktighet just nu
            när det gäller förändringar i själva cigarrettbeskattningen. Minimiskatten
            handlar emellertid inte om någon generell skatteökning utan om
            att specifikt öka skatten på de allra billigaste cigarretterna,
            varför risken för ökad smuggling inte bör överdrivas. Situationen
            är i dag också annorlunda än den var 1997. I dag är de flesta
            omkringliggande länder medlemmar i EU, vilket medför = att cigarrettbeskattningen
            kommer att harmoniseras inom de närmaste åren och då höjas i flertalet
            länder.
          </p>
          <p xml:id="i-PJQmk8HVPGNubur3LwBPg1">
            2004/05:Sk318
          </p>
          <pb facs="riksdagen-motions-pdf/data/200405/mot_200405_Sk_318/mot_200405_Sk_318-0004.pdf"/>
          <p xml:id="i-RfpaBY63bKWEum3br4ufJQ">
            2004/05:Sk318
          </p>
          <p xml:id="i-5Yx4uT61cxKeoCUQng1FAg">
            Smugglingsfrågan är viktig, och det är angeläget att vidta åtgärder
            som förhindrar smugglingen. Dessa åtgärder bör dock inriktas på
            förbättrad gränskontroll samt ökat informationsutbyte och samarbete
            mellan tullmyndigheterna i EU:s medlemsländer snarare än genom
            lättnader i beskattning av vissa cigarretter. På ett principiellt
            plan är det också i högsta grad rimligt att produkter som medför
            samma hälsorisker betalar samma punktskatt. Hälsorisken för rökaren
            torde vara identisk oavsett om det är en låg- eller en normalpriscigarrett
            som konsumeras. Vid sidan om de rena folkhälsoargumenten finns
            det även statsfinansiella skäl till en höjning av minimiskatten.
            Beräkningar visar att tobaksskatten, givet oförändrad konsumtion,
            ökar med cirka 150 miljoner kronor om minimiskatten höjs från
            90 till 100 procent. Förutsättningen för att minimiskatten skall
            fungera är emellertid att normalpriset även framdeles fortsätter
            att ligga på en hög nivå. Normalpriset bestäms helt av försäljningsstatistiken,
            och även med 100 procents minimiskatt finns risken att normalpriset
            förändras. Inte minst den allt tydligare tendensen att normalprismärken
            i allt större utsträckning börjar säljas i nya och större paketstorlekar
            är oroande. Detta eftersom dessa nya paket i praktiken innebär
            att normalpriscigarretter, tack vare de större storlekarna, börjar
            säljas till lågpris. Det lägre konsumentpris de större förpackningarna
            medför kan ytterligare accelerera lågpriscigarretternas tillväxt.
            Om den utvecklingen tillåts fortgå är det fullt möjligt att lågpriskategorin
            blir den mest efterfrågade på marknaden och därmed utgör normalpriset.
            Med en sådan utveckling förlorar minimiskatten sin effekt och
            det blir åter möjligt att sälja cigarretter för så lite som 26
            kronor per paket. Det är därför angeläget att hitta en långsiktig
            lösning på cigarrettbeskattningen som bibehåller en hög prisnivå
            och säkerställer stabila skatteintäkter oavsett förändringar av
            normalpriset. Inte minst skattereglernas komplicerade natur accentuerar
            vikten av att ett robust system upprättas som reducerar behovet
            av återkommande justeringar av cigarrettskatten. Den bästa lösningen
            hade varit att återinföra systemet med punktskatt enbart i form
            av styckskatt vilket skulle ha medfört ett skattesystem som är
            okänsligt för prisförändringar. EU-medlemskapet och EU:s krav
            på delvis värdebaserad punktskatt gör dock detta omöjligt. Däremot
            finns det anledning att utnyttja EU:s system genom att maximera
            den fasta styckskatten och minimera den värdebaserade punktskatten.
            En återgång mot den ordning som rådde före EU-medlemskapet vore
            att höja styckskatten från dagens 200 kronor per 1 000 cigarretter
            till 737 kronor per 1000 cigarretter samtidigt som den värdebaserade
            sänks från dagens 39,2 procent av högsta priset till 11,3 procent
            av högsta priset. En sådan ändring medför inte något ökat skatteuttag
            utan innebär en omfördelning från hög värdebaserad till hög styckskatt
            med samma skatteuttag som i dag. Med den lösningen håller sig
            Sverige fortfarande inom EU:s regelverk samtidigt som det säkerställer
            en hög lägstanivå på cigarrettpriserna. I och med att normalpriset
            utgör grunden för minimiskatten är det också angeläget att se
            över hur normalpriset fastställs. I dag bestäms normalpriset —
          </p>
          <pb facs="riksdagen-motions-pdf/data/200405/mot_200405_Sk_318/mot_200405_Sk_318-0005.pdf"/>
          <p xml:id="i-YG6oNoPSFfGbmj9feT1PzJ">
            eller den mest efterfrågade priskategorin som är den formella
            benämningen — för ett visst år efter den faktiska försäljningen
            som tobaksbolagen rapporterat in till Skatteverket för det föregående
            året. Detta leder till en eftersläpningseffekt som kan leda till
            att det normalpris minimiskatten beräknas efter inte nödvändigtvis
            behöver vara det aktuellas normalpriset på marknaden. Med tanke
            på de snabba förändringar i konsumtionsmönster som präglat cigarrettmarknaden
            de senaste åren kan den typen av eftersläpningseffekt leda till
            att normalpriset sätts till en nivå som inte speglar den faktiska
            situationen på marknaden medförande att minimiskatten sätts till
            en för låg nivå. Av den anledningen är det angeläget att ett nytt
            beräkningssystem utan eftersläpandeeffekter tas fram för den mest
            efterfrågade priskategorin. Fortsatt hög punktskatt på cigarretter
            är en viktig del i det svenska folkhälsoarbetet. Det är därför
            viktigt att ha ett långsiktigt perspektiv på beskattningssystemet.
            Genom att höja minimiskatten till 100 procent, reformera skattesystemet
            till en så styckbaserad struktur som möjligt samt genom en ny
            metod för att beräkna den mest efterfrågade priskategorin etableras
            ett punktskattesystem som håller cigarrettpriserna uppe och slår
            vakt om intäkterna från tobaksskatten. Det får ankomma på skatteutskottet
            att utforma lagändringen om den höjda minimiskatten från 90 procent
            till 100 procent.
          </p>
          <p xml:id="i-7PBZTJERVfGJTLnGr8mEaH" type="date">
            Stockholm den 1 oktober 2004
          </p>
          <p xml:id="i-Dk65PQnVjmrdRxqzM91kfK">
            Lennart Hedquist (m) Gunnar Andrén (fp) Per Landgren (kd) Jörgen
            Johansson (c)
          </p>
          <p xml:id="i-EvQiGLPB7ovkv3n6qygteQ">
            2004/05:Sk318
          </p>
        </div>
      </div>
    </body>
  </text>
</TEI>
