<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-02518">
  <teiHeader>
    <fileDesc>
      <titleStmt>
        <title>Sverigedemokraternas konsumentpolitik</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2518 av Mikael Eskilandersson m.fl. (SD)</title>
          <idno type="rdwebb">H2022518</idno>
          <rs type="number">2518</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2022518/text</ref>
          <ref type="dokument_url_html">http://data.riksdagen.se/dokument/H2022518</ref>
          <ref type="dokumentstatus_url_xml">http://data.riksdagen.se/dokumentstatus/H2022518</ref>
          <ref type="docx">http://data.riksdagen.se/fil/6CF17BE2-8C3D-45F9-AF6C-DC62017BCA15</ref>
          <ref type="pdf">http://data.riksdagen.se/fil/465AF20D-9C17-4747-83C5-B7CD573624DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SY5yVeBgygNtac9cxE94T2</idno>
            <name>Jonas Millard</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mo7cddveZAXjBmoNWnxBJp" type="signed"/>
        <correspContext corresp="i-Mo7cddveZAXjBmoNWnxBJp">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-SY5yVeBgygNtac9cxE94T2"/>
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-5UJpwGfsWSLSqvskCM61aC" type="submitted">
          <date when="2014-11-10"/>
          <time when="16:10:14"/>
        </correspAction>
        <correspAction xml:id="i-MwkZwoXtf2TzXQLVBPTAv9" type="referred">
          <date when="2014-11-12"/>
        </correspAction>
        <correspAction xml:id="i-AnVXfMdcoZhxCRGjWnnizk" type="assigned">
          <date when="2016-05-04"/>
          <time when="16:12:21"/>
        </correspAction>
        <correspContext corresp="i-AnVXfMdcoZhxCRGjWnnizk">
          <ref type="assignedTo">Civilutskottet</ref>
        </correspContext>
        <correspAction xml:id="i-FpWauop5AH1NxoWHCCnkXP" type="behandlas_i"/>
        <correspContext corresp="i-FpWauop5AH1NxoWHCCnkXP">
          <ref type="uppgift">2014/15:CU11</ref>
          <ref type="ref_dok_id">H201CU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU11</ref>
          <ref type="ref_dok_titel">Konsumenträtt och överskuldsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2518 av Mikael Eskilandersson m.fl.
          (SD) Sverigedemokraternas konsumentpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JAaJpKdBhKWJWbtmJhBD4n">
            Förslag till riksdagsbeslut
          </head>
          <list style="ol">
            <item xml:id="i-QUA2TTNX5PjL1qFuiLg6q9">
              Riksdagen tillkännager för regeringen som sin mening vad som
              anförs i motionen om att kreditgivare som grovt brustit i sin
              kreditprövning inte ska kunna vända sig till Kronofogdemyndigheten
              för att driva in sin fordran.
            </item>
            <item xml:id="i-HHENUAqQV7nPJN8E2rvGh2">
              Riksdagen tillkännager för regeringen som sin mening vad som
              anförs i motionen om att förbjuda utfärdandet av snabblån för
              konsumtion.
            </item>
            <item xml:id="i-3MZzqycEtSwnF21zXZP5gH">
              Riksdagen tillkännager för regeringen som sin mening vad som
              anförs i motionen om att det i distansavtalslagen ska införas
              ett krav på att säljsamtal spelas in.
            </item>
            <item xml:id="i-UAzY2sLUZ2RGPT4ZkfYrfV">
              Riksdagen tillkännager för regeringen som sin mening vad som
              anförs i motionen om krav på att en köpare ska få möjlighet att
              svara på om han eller hon önskar ändra på något i slutet av säljsamtalet.
            </item>
            <item xml:id="i-TtojW1hK2MkD8Yd2w2u69W">
              Riksdagen tillkännager för regeringen som sin mening vad som
              anförs i motionen om att underlätta för statliga myndigheter att
              kunna göra uppgörelser med privatpersoner.
            </item>
          </list>
        </div>
        <div type="motContent">
          <head xml:id="i-YUY13Y7xnRiJTencLGCGBv" type="h1">
            Inledning
          </head>
          <p xml:id="i-HApMfmeUghL5qg6UYTQQUR">
            Sverigedemokraternas konsumentpolitik utgår mycket från den lilla
            människans perspektiv. Vi värnar om att skapa ett välfungerande
            samhälle där lagar och regler ska vara logiska och så enkla som
            möjligt att förstå. Det är viktigt att man som konsument kan känna
            en trygghet och har möjligheten att få den information man behöver
            för att fatta bra och korrekta beslut i varje situation. Samtidigt
            som det är viktigt att näringslivet har bra villkor och att det
            finns en välfungerande konkurrens, så måste det finnas regler
            som stoppar oseriösa företag på ett effektivt sätt. Konsumenten
            ska ha möjligheten att göra aktiva val, och onödiga regler eller
            avtalstider som har som syfte, eller får till följd, att konsumenten
            blir bunden och därmed förhindrad att göra aktiva val på ett eller
            annat sätt, bör om det är möjligt tas bort helt.
          </p>
          <p xml:id="i-J7ahUbYHixA9gkD2jaMkGn">
            Kronofogdens roll i samhället
          </p>
          <p xml:id="i-3vEHjiZbJER81aYBvaukQC">
            Kreditgivaren ska göra en kreditprövning innan utbetalning skall
            ske. Enligt Konsumentverket, som granskat förfarandet visar det
            sig att flera av bolagen som erbjuder snabblån brister i den mycket
            viktiga prövningen, men även andra företag som erbjuder lån bör
            ha en god möjlighet att göra en enkel kreditkontroll. Kreditgivare
            som grovt åsidosatt sin skyldighet till kreditprövning bör rimligtvis
            inte heller kunna vända sig till Kronofogdemyndigheten för att
            driva in sin fordran.
          </p>
          <p xml:id="i-8LFAFBJUepFX32YXwXsmxE">
            Största ansvaret för en god etik kring såväl marknadsföring som
            beviljande av kreditlån ligger självfallet hos kreditgivaren.
            Det är dock viktigt att det finns välfungerande konsumentvägledning
            för personer som behöver det. Detta innebär att det alltid ska
            finns goda möjligheter för en kredittagare att få stöd genom goda
            kontaktmöjligheter.
          </p>
          <p xml:id="i-PmU7QTgANBACAFjXXTHKYn">
            Förbud mot snabblån för konsumtion
          </p>
          <p xml:id="i-XgxUUZW2aSnn7nSSb5mh59">
            De konsumentpolitiska och konsumenträttsliga områdena blir allt
            viktigare i en tid då handeln och globaliseringen ökar. Till skillnad
            från förr i tiden, då man med begränsade resurser var tvungen
            att enbart införskaffa det man absolut behövde för sin överlevnad,
            har vi idag en betydligt bättre levnadsstandard.
          </p>
          <p xml:id="i-VkhWvnXAQyriZdQ62Hp6Qf">
            Det är betydligt lättare att exempelvis låna pengar och i vissa
            fall kan lånen vara högst nödvändiga. De kan ibland till och med
            vara bra, om man exempelvis söker investera i ett nystartat företag
            eller kanske i en fastighet. Sedan finns det de lån som är allt
            för enkla att skaffa, nämligen de så kallade sms-lånen. Snabblån
            handlar ofta om låga lånebelopp med korta löptider och givetvis
            går det således också snabbt från själva ansökningen till utbetalningen
            i de fall utbetalning beviljats. För den kredittagare som inte
            tänker sig för finns således också en stor risk att räntan är
            mycket hög.
          </p>
          <p xml:id="i-BPjBXVCSBbLaSciJA1G2or">
            Exempelvis är snabblån via sms så enkelt att få, så att många
            konsumenter kanske inte tänker igenom sitt lånebeslut. Personer
            som behöver pengar för en viktig investering eller för att fylla
            ett verkligt och nödvändigt behov borde det rimligtvis inte vara
            några problem att ta ett vanligt lån. Det är inte tiden som det
            tar att få lånet som är problemet, utan att lånen ofta tas för
            konsumtion av varor som inte är livsnödvändiga. Begränsningen
            av snabblån ska alltså vara utformad på ett sådant sätt att det
            fortfarande går att vid enstaka tillfällen i livet få lån snabbt
            för att lösa en hastigt uppkommen situation, samtidigt som vi
            vill begränsa risken att ta på sig mer lån än man klarar av att
            lösa. Konsekvensen av obetalda snabblån är inte sällan betalningsanmärkningar,
            vilket försvårar tillvaron för en enskild person på flera sätt.
            Snabblån för konsumtion fyller kort och gott inte tillräckligt
            nödvändiga behov, som kan vara viktigare än skadan de kan orsaka.
            Därför bör denna typ av lån förbjudas för konsumtion.
          </p>
          <head xml:id="i-AxJw9BsXFB8BuQ7MTqvUMp" type="h1">
            Inspelade säljsamtal
          </head>
          <p xml:id="i-VDFihxHu7YoZDJ3oKzqKcz">
            Redan idag finns en god teknik för telemarketingföretag att använda
            som spelar in säljsamtal. Många av de samtal som äger rum spelas
            dessutom in i utbildningssyfte, vilket snarare borde vara regel
            än undantag för att också i efterhand kunna säkerställa vad som
            egentligen har sagts under samtalet. Då tekniken redan finns,
            behöver detta tillägg inte innebära någon extra kostnad för företag
            som sysslar med telemarketing utan enbart finnas som skydd för
            konsumenter. Det skulle på ett effektivt sätt begränsa säljarens
            möjlighet att vilseleda kunden, då det går att ta reda på exakt
            vad som sagts under hela samtalet. Krav bör införas på att samtliga
            köpare får en möjlighet att svara på frågan om de önskar lägga
            till något, i slutet av samtliga säljsamtal. Med anledning av
            detta bör det i distansavtalslagen införas krav på att samtliga
            säljsamtal spelas in, sparas för framtida behov och skickas som
            ljudfil till kunden. Dessutom bör det införas krav på den nämnda
            följdfrågan, i slutet av samtliga säljsamtal.
          </p>
          <p xml:id="i-Esj6KprZs4ttjvivxecr6p">
            Öka möjligheten till frivilliga uppgörelser med statliga myndigheter
          </p>
          <p xml:id="i-MgwqDBFTL1MJxDB5Z5JUr2">
            Många skuldsatta har idag svårt att betala sina skulder. Inom
            näringslivet förekommer ofta att företag och den skuldsatta gör
            frivilliga överenskommelser, som att göra upp betalningsplaner,
            göra avdrag på ränta och att ta bort straffavgifter för att på
            så sätt göra det möjligt för den skuldsatta att göra sig skuldfri.
            Om man däremot vänder sig till en statlig myndighet så är det
            näst intill omöjligt att göra någon form av uppgörelse. Detta
            försvårar för den enskilda personen att komma ut ur skuldfällan
            och kan i praktiken ha motsatt effekt och minska möjligheten för
            staten att få in några pengar. Därför tycker vi Sverigedemokrater
            att det bör vara lättare för statliga myndigheter att göra uppgörelser
            med skuldsatta i de fall där det kan anses vara lämpligt. Ibland
            uppstår det skulder för till exempel bostadsbidrag, på grund av
            att inkomsten under året ändrat sig och man har glömt att anmäla
            denna förändring, vilket gör att man blir återbetalningsskyldig.
            Då kan det vara rimligt att återbetalningen delas upp på flera
            tillfällen, speciellt om det är en större summa som ska återbetalas.
          </p>
        </div>
        <div type="motSignatures">
          <list>
            <item xml:id="i-5RPKXFoMHPpXGcMwAWUn4b" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-MoApkwrW1YnLUXtrfX1KvJ" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-3uU3aqQjsGiXXDc6onoHQr" who="i-SY5yVeBgygNtac9cxE94T2">
              Jonas Millard (SD)
            </item>
            <item xml:id="i-G88waJ1SuCo3DreBxvTT39" who="i-TJXJRG7PGZM8NUN9QQ1EdE">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
