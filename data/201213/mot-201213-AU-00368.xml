<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00368">
  <teiHeader>
    <fileDesc>
      <titleStmt>
        <title>Utgiftsområde 14 Arbetsmarknad och arbetsliv</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 14 Arbetsmarknad och arbetsliv</title>
          <idno type="rdwebb">H002A368</idno>
          <rs type="number">A368</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A368/text</ref>
          <ref type="dokument_url_html">http://data.riksdagen.se/dokument/H002A368</ref>
          <ref type="dokumentstatus_url_xml">http://data.riksdagen.se/dokumentstatus/H002A368</ref>
          <ref type="doc">http://data.riksdagen.se/fil/A6A51AC0-A68E-4635-8203-92227DA71FF7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RtotRMp5mBojqJPGwuoraQ" type="signed"/>
        <correspContext corresp="i-RtotRMp5mBojqJPGwuoraQ">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-S4Ns2ZeCogySNHr61XtkqU" type="numbering">
          <date when="2012-10-09"/>
        </correspAction>
        <correspAction xml:id="i-W8nKfLoHq3GXL3pPCvQ4gK" type="submission">
          <date when="2012-10-05"/>
        </correspAction>
        <correspAction xml:id="i-BLVaVjZvKQj7odCP3Li3vw" type="transfer">
          <date when="2012-10-05"/>
        </correspAction>
        <correspAction xml:id="i-GUEsPjKfkLLMDSARxJAdJ2" type="assigned"/>
        <correspContext corresp="i-GUEsPjKfkLLMDSARxJAdJ2">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2ahrBG65HKmPS6MFH2bXp5" type="motHeader"/>
      <div xml:id="i-129aqJta2jR4q1u5EvWYam" type="motBody">
        <div xml:id="i-8dVq21nuoKiE1UQ44xj4ue" type="motSummary">
          <head xml:id="i-E6jkpuoMJFr779eh1nXcLL">
            Sammanfattning
          </head>
          <p xml:id="i-EnH4VKjZiv55FUummJu2vK">
            Vänsterpartiets arbetsmarknadspolitik syftar till att underlätta
            att nå målet arbete åt alla och att skapa ett arbetsliv präglat
            av goda arbetsvillkor, bra arbetsmiljö, ökat inflytande och utvecklingsmöjligheter
            för löntagarna. En arbetslöshetsförsäkring som ger trygghet och
            håller lönenivåerna uppe, en Arbetsförmedling som har ett brett
            utbud av effektiva insatser för att rusta arbetssökande för ett
            föränderligt arbetsliv och ett ambitiöst arbetsmiljöarbete är
            viktiga beståndsdelar i denna politik. Vi ökar sammantaget anslagen
            med 13 miljarder kronor.
          </p>
          <p xml:id="i-VoxmGBiY7xSMwqyYjRySTh">
            Vi avvisar regeringens neddragning av nivån på anslagen till
            Arbetsförmedlingens förvaltningskostnader.
          </p>
          <p xml:id="i-ASAKPgnBpKDG4pB6CT3k76">
            Vi satsar 10,8 miljarder kronor på arbetslöshetsersättning och
            aktivitetsstöd. Vi höjer den högsta dagpenningen till 960 kronor
            och grundbeloppet till 410 kronor från den 1 januari 2013. För
            att undvika en framtida urholkning av försäkringen indexerar vi
            beloppen till löneutvecklingen. Vi höjer även ersättningsnivån
            till 80 procent för hela ersättningsperioden samt för tid med
            aktivitetsstöd. Vi minskar också antalet karensdagar med två och
            tar bort 75-dagarsbegränsningen vid deltidsarbetslöshet. Dessutom
            förstärker vi grundförsäkringen.
          </p>
          <p xml:id="i-R4f57GEY5GDYF85Rr2Hnr3">
            Vi avskaffar fas 3 och höjer kvaliteten i arbetsmarknadspolitiken.
            Vi prioriterar yrkesinriktad arbetsmarknadsutbildning och riktade
            anställningsstöd. Vi anslår medel till 39 500 fler årsanställningsstöd
            än regeringen i övergångsjobb, trainee-anställningar, utbildningsvikariat
            och lärlingsanställningar. Vi avsätter medel för 10 000 fler årsplatser
            än regeringen i arbetsmarknadsutbildning och vi gör 1 000 årsplatser
            i företagsvikariat möjliga.
          </p>
          <p xml:id="i-YEKizTnqm6PuPaeA63vE87">
            Vi stärker insatserna för personer med funktionsnedsättning som
            medför nedsatt arbetsförmåga genom att höja taket för lönebidragsersättning
            med 2 000 kronor per månad och öka anslagen till arbetshjälpmedel.
          </p>
          <p xml:id="i-2wgZFKz8NwzmHTjoAmqsjV">
            Vi förstärker arbetsmiljöarbetet genom ökade anslag till Arbetsmiljöverkets
            tillsynsarbete, utbildning av skyddsombud och de regionala skyddsombudens
            verksamhet samt extra tillfälliga resurser för att kunna anställa
            tillgänglighetskonsulter.
          </p>
        </div>
        <div xml:id="i-TvehcFuCjVZi7RSNtuk331" type="motProposal" subtype="förslag">
          <head xml:id="i-LJ5LcPGzNfsLxwTy5zmVQ7">
            Förslag till riksdagsbeslut
          </head>
          <p xml:id="i-AbsYVTuV8pbJdtiyqyYn2R">
            Riksdagen anvisar anslagen för 2013 inom utgiftsområde 14 Arbetsmarknad
            och arbetsliv enligt förslaget i tabell 1 i motionen.
          </p>
        </div>
        <div xml:id="i-PuZjhJBcSWtbk9ULMoqTtv" type="motContent">
          <head xml:id="i-996YrJFiwv2EJ8Q7v4mdU9" type="h1">
            Anslagsfördelning
          </head>
          <table xml:id="i-Voy94TQ7Q3BwoyEK3EjKMs">
            <row xml:id="i-DYMBHrTbCyDYCWwdKkCWRj">
              <cell>
                Tabell 1 Anslagsförslag 2013 för utgiftsområde 14 Arbetsmarknad
                och arbetsliv
              </cell>
            </row>
            <row xml:id="i-3SzsCVdi2VQFyYAecwstLv">
              <cell>
                Tusental kronor
              </cell>
            </row>
            <row xml:id="i-DfxAKN6138ziWQnr3QpF1X">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (V)
              </cell>
            </row>
            <row xml:id="i-RQxHj3wikN3G7wm87MHn77">
              <cell>
                1:1
              </cell>
              <cell>
                Arbetsförmedlingens förvaltningskostnader
              </cell>
              <cell>
                6 993 684
              </cell>
              <cell>
                +192 000
              </cell>
            </row>
            <row xml:id="i-GCZk2WSGLesmRgKg1DVA9m">
              <cell>
                1:2
              </cell>
              <cell>
                Bidrag till arbetslöshetsersättning och aktivitetsstöd
              </cell>
              <cell>
                31 175 947
              </cell>
              <cell>
                +10 802 000
              </cell>
            </row>
            <row xml:id="i-TEjR3g3sRw2uPkM9zhYtzE">
              <cell>
                1:3
              </cell>
              <cell>
                Kostnader för arbetsmarknadspolitiska program och insatser
              </cell>
              <cell>
                7 892 779
              </cell>
              <cell>
                +974 000
              </cell>
            </row>
            <row xml:id="i-HPAZP95HYjUu363ruqsjfL">
              <cell>
                1:4
              </cell>
              <cell>
                Lönebidrag och Samhall m.m.
              </cell>
              <cell>
                17 356 578
              </cell>
              <cell>
                +908 000
              </cell>
            </row>
            <row xml:id="i-UWsugMkmevBtuGyNepXAcU">
              <cell>
                2:1
              </cell>
              <cell>
                Arbetsmiljöverket
              </cell>
              <cell>
                606 153
              </cell>
              <cell>
                +115 000
              </cell>
            </row>
            <row xml:id="i-XEeEudvw9cfS97M5btuvBX">
              <cell>
                Summa
              </cell>
              <cell>
                +12 991 000
              </cell>
            </row>
          </table>
          <head xml:id="i-RskxggSAoALTGL4wqyKKnk" type="h1">
            Anslag 1:1 Arbetsförmedlingens förvaltningskostnader
          </head>
          <p xml:id="i-6DAvTwh6WJJfGfJNaB3vDf">
            En sammanhållen statlig Arbetsförmedling med nationell överblick
            är en förutsättning för en väl fungerande arbetsmarknad. Arbetsförmedlingen
            ska utgöra en integrerad del i den svenska arbetsmarknadsmodellen,
            där samverkan sker med parterna och lokala och regionala aktörer
            spelar en viktig roll.
          </p>
          <p xml:id="i-5xg49Kh3L8F8BJ3p6XZ7GV">
            Arbetsförmedling ska inte ske i vinstsyfte. Vi avvecklar därför
            systemet med de s.k. kompletterande aktörerna. Vi avslutar också
            alla kontrakt med de privata s.k. jobbcoacherna. Dessa coacher
            kostar mångmiljardbelopp varje år och ett flertal av de företag
            som anlitats har visat sig vara oseriösa. Vi för i stället över
            medlen till Arbetsförmedlingens egen verksamhet som går att kontrollera
            och utvärdera.
          </p>
          <p xml:id="i-3UHnYbs78sGtrrkSBfoy14">
            Vi avvisar regeringens neddragning på anslagen till Arbetsförmedlingens
            förvaltningskostnader. Resurserna måste dock användas där de gör
            mest nytta. Regeringen satsar, i en tid med massarbetslöshet,
            mer resurser på ökad kontroll och aktivitetsrapporter. Arbetsförmedlingens
            viktigaste uppgift är inte att lägga skulden för arbetslösheten
            hos den enskilde arbetssökande. Vad som behövs är en förbättrad
            förmedlingsverksamhet och mer kraftfulla och riktade insatser
            för personer med kort utbildning, för utomeuropeiskt födda, för
            personer med funktionsnedsättningar och för arbetssökande som
            är fyllda 55 år. Arbetsförmedlingen måste också arbeta mer med
            arbetsgivarkontakter, rekryteringsmässor och att utveckla branschförmedlingar.
          </p>
          <p xml:id="i-7NUTcyRgNgB9dYY4jDwmhP">
            Sammantaget föreslår Vänsterpartiet en ökning av anslaget med
            192 miljoner kronor jämfört med regeringen 2013.
          </p>
          <head xml:id="i-874sxfgsxB2ipg4WR61FRK" type="h1">
            Anslag 1:2 Bidrag till arbetslöshetsersättning och aktivitetsstöd
          </head>
          <p xml:id="i-8uScyvefSqHwdLQwMhyMa">
            En frivillig arbetslöshetsförsäkring som ger inkomsttrygghet
            vid arbetslöshet är en viktig del i den svenska arbetsmarknadsmodellen.
            Med en urholkad arbetslöshetsförsäkring förskjuts maktförhållandena
            på arbetsmarknaden och alla löntagare riskerar press nedåt på
            löner och arbetsvillkor. Efter regeringsskiftet 2006 raserade
            regeringen snabbt och strategiskt viktiga grundstenar i arbetslöshetsförsäkringen.
            Bara en tredjedel av de arbetslösa har i dag rätt till ersättning
            och endast några få procent av dem som förlorat ett heltidsarbete
            får ut 80 procent av tidigare inkomst. Sammantaget har arbetslöshetsförsäkringen
            blivit mycket sämre, dyrare att vara ansluten till och mer orättvis.
          </p>
          <p xml:id="i-SHcG3bQHqiBSgQTmY9K6h3">
            Vi ökar anslagen för att kunna genomföra ett antal förändringar
            som är nödvändiga för att återupprätta arbetslöshetsförsäkringen
            som en inkomstförsäkring.
          </p>
          <p xml:id="i-YWGsw5Y6PARafTC9Vt8ULe">
            Vi höjer den högsta dagpenningen till 960 kronor och grundbeloppet
            till 410 kronor från den 1 januari 2013. För att undvika en fortsatt
            urholkning av försäkringen indexerar vi beloppen till löneutvecklingen.
            Vi höjer också ersättningsnivån till 80 procent för hela ersättningsperioden
            samt för tid med aktivitetsstöd. Vi minskar också antalet karensdagar
            med två. Bruttokostnaden för dessa förbättringar är 9,8 miljarder
            kronor år 2012.
          </p>
          <p xml:id="i-2tGnv62naUAyCQS2fVJ5Ry">
            Vi tar också bort 75-dagarsbegränsningen vid deltidsarbetslöshet.
            Bruttokostnaden för detta är 3,8 miljarder kronor 2012.
          </p>
          <p xml:id="i-TFicBdLWYktxZmK9eWWpue">
            Regeringen har gjort det betydligt svårare att kvalificera sig
            till ersättning från arbetslöshetsförsäkringen. Den som jobbar
            deltid eller har tillfälliga jobb ställs i dag ofta helt utanför
            arbetslöshetsförsäkringen. Det är inte heller längre möjligt att
            kvalificera sig till ersättning från grundförsäkringen genom studier.
            Det har lett till att framför allt unga och nyanlända invandrare
            är hänvisade till att leva på släktingar eller söka bidrag hos
            kommunen om de blir arbetslösa. Det är inte rimligt. Vi föreslår
            därför en kraftig förstärkning av den allmänna grundförsäkringen.
            Vi föreslår att alla som uppfyller grundvillkoren i 9 § lagen
            om arbetslöshetsförsäkring och har varit inskrivna vid Arbetsförmedlingen
            i tre månader ska få rätt till ersättning med grundbeloppet. Bland
            andra ungdomar som tidigare skulle ha omfattats av studerandevillkoret,
            deltidsarbetande och utlandsfödda som inte har hunnit etablera
            sig på arbetsmarknaden kommer att kunna ta del av grundförsäkringen
            med vårt förslag. Bruttokostnaden för denna förstärkning är 6,7
            miljarder kronor år 2012.
          </p>
          <p xml:id="i-WhYvNAU4FEFM4qEKLwJvMk">
            Nettokostnaderna för våra förbättringar av arbetslöshetsförsäkringen
            blir väsentligt lägre. Våra investeringar i jobb och utbildning
            minskar kostnaden för arbetslöshetsersättning och aktivitetsstöd
            med 9,5 miljarder kronor.
          </p>
          <p xml:id="i-S81916ZmUMrEoo66deKmjz">
            Vi slopar också den s.k. arbetslöshetsavgiften som i dag gör
            avgifterna för a-kassornas medlemmar orättvisa och oförutsägbara.
            Med vårt förslag kommer ingen att behöva betala mer än max 100
            kronor i månaden i medlemsavgift till a-kassan. Vi inför också
            en avdragsrätt för medlemskap i a-kassan. Dessa reformer belastar
            budgetens inkomstsida.
          </p>
          <p xml:id="i-3urwWeiBVUB5F5MRkHXFPo">
            Sammantaget föreslår Vänsterpartiet en ökning av anslaget med
            10 802 miljoner kronor jämfört med regeringen 2013.
          </p>
          <head xml:id="i-41Fypcu7Hy9vPk1wJHPEyN" type="h1">
            Anslag 1:3 Kostnader för arbetsmarknadspolitiska program och
            insatser
          </head>
          <p xml:id="i-E99hAyN2K1Qb7eowSH7jx4">
            Jobbsökaraktiviteter och coachning, i och utanför massåtgärderna
            jobbgarantin för unga och jobb- och utvecklingsgarantin, slukar
            i dag det mesta av de resurser som regeringen avsätter för arbetsmarknadspolitiken.
            Bara drygt var tionde deltagare i jobbgarantin för unga och jobb-
            och utvecklingsgarantins första och andra fas får ta del av aktiva
            åtgärder utöver det som Arbetsförmedlingen ska erbjuda alla arbetssökande.
            Den politiken har lett till en explosionsartad ökning av långtidsarbetslösheten,
            samtidigt som det är brist på arbetskraft inom vissa yrken.
          </p>
          <p xml:id="i-M2bAo3ZmbNLuAfejnPZcaA">
            Vänsterpartiet slopar de rigida garantiprogrammen och satsar
            i stället på aktiva åtgärder med högre kvalitet som stärker de
            arbetssökandes möjligheter till anställning. Arbetsförmedlingen
            ska ha större frihet att erbjuda arbetslösa aktiva insatser som
            utbildning, riktat anställningsstöd eller praktik vid den tidpunkt
            som efter en individuell bedömning anses lämpligt, utan att invänta
            en fast tidsgräns.
          </p>
          <p xml:id="i-AyMVW5nPfVfL5fD4uspib3">
            I september 2012 var mer än 32 000 personer placerade i fas 3.
            Deltagarna i fas 3 anvisas vad som kallas varaktig samhällsnyttig
            sysselsättning på en arbetsplats. Deltagarna har vare sig lön
            eller anställning. Anordnarna får däremot bidrag med 225 kronor
            per dag. Regeringen har efter omfattande kritik öppnat för kortare
            arbetsmarknadsutbildningar och särskilt anställningsstöd för deltagare
            i fas 3.
          </p>
          <p xml:id="i-ADDiTtVCeTNaxCidS5njNG">
            Det förändrar inte det grundläggande problemet att exploatering
            är inbyggd i själva åtgärden. Det har inte heller kunnat visas
            att åtgärden har några positiva arbetsmarknadseffekter.
          </p>
          <p xml:id="i-R5mGq22YWaK9tYBPGvsTjR">
            Vi avskaffar därför fas 3 och erbjuder i stället aktiva insatser
            utformade utifrån den enskildes behov. De som nu är placerade
            i fas 3 kommer bl.a. att erbjudas meningsfullt arbete till kollektivavtalsenliga
            villkor i 14 000 nyinrättade övergångsjobb i offentligt finansierad
            verksamhet och ideella organisationer. Vänsterpartiet satsar också
            på ett program för generationsväxling i arbetslivet. Satsningen
            möjliggör 25 500 årsanställningar som trainee, utbildningsvikarie
            eller lärling år 2013. Anställningsstöden för övergångsjobben,
            trainee- och lärlingsanställningar och utbildningsvikariat, totalt
            39 500, belastar budgetens inkomstsida. Under anslag 1:3 minskas
            kringkostnaderna för deltagande i garantiprogrammen med 1 215
            miljoner kronor p.g.a. nämnda satsningar. Samtidigt ökar anslagen
            för merkostnadsersättning respektive bidrag till handledartillägg
            med 739 miljoner kronor.
          </p>
          <p xml:id="i-6WRqsd7MsMB5TxLkzz7kVk">
            Det behövs också fler platser i arbetsmarknadsutbildningar. De
            ska riktas in på områden där det riskerar uppstå flaskhalsar eller
            brister och underlättar därmed strukturomvandling och leder ofta
            till varaktig anställning. Vi vill att det ska gå att få en fullständig
            yrkesutbildning genom att delta i arbetsmarknadsutbildning. Därför
            tar vi bort sexmånadersgränsen för utbildningens längd. Särskild
            vikt ska läggas vid att erbjuda utbildningar till kvinnor, som
            länge varit underrepresenterade i arbetsmarknadsutbildningarna.
            Vi anslår medel till 10 000 fler årsplatser inom arbetsmarknadsutbildningen
            än regeringen år 2013, varav 6 250 är reserverade för unga. Bruttokostnaden
            för detta är 1 728 miljoner kronor. För de deltagare som annars
            skulle ha varit anvisade till fas 3 minskar kringkostnaderna samtidigt
            med 280 miljoner kronor.
          </p>
          <p xml:id="i-U1Mtr5UQnh1X6DV5dLJFgS">
            Det är ofta lättare för den som har ett arbete att starta eget
            än för den som är arbetslös. Vi vill därför att den som får tjänstledigt
            för att starta eget ska kunna få stöd för start av näringsverksamhet
            under förutsättning att arbetsgivaren anställer en arbetslös som
            vikarie. Vi anslår 2 miljoner kronor till 1 000 företagsvikariat
            år 2013.
          </p>
          <p xml:id="i-URzqPgKs6yT2X6LyDPpA8b">
            Sammantaget föreslår Vänsterpartiet en ökning av anslaget med
            974 miljoner kronor jämfört med regeringen 2013.
          </p>
          <head xml:id="i-F8dmb8eLL5YAcxZ1V6beeW" type="h1">
            Anslag 1:4 Lönebidrag och Samhall m.m.
          </head>
          <p xml:id="i-JUbLPce2tZBbQksBLKsVjz">
            Det hårdnade klimatet, högre tempot och allt högre kraven på
            produktivitet har gjort det svårare för människor med funktionsnedsättningar
            som medför nedsatt arbetsförmåga att göra sig gällande i arbetslivet.
            Sysselsättningsgraden bland personer med funktionsnedsättningar
            har minskat drastiskt. Insatser i syfte att underlätta arbetsmarknadsinträdet
            är därför högt prioriterat.
          </p>
          <p xml:id="i-EzCkcU7Au9HEwmkCtsd5Fp">
            Lönebidrag är avgörande för att skapa fler arbeten för personer
            som behöver särskilt stöd för att kvarstå på eller få ett fotfäste
            på arbetsmarknaden. Särskilt i nuvarande läge är det viktigt att
            investera i människors möjligheter att stanna kvar i arbete och
            säkerställa att de inte hamnar i utanförskap genom arbetslöshet.
          </p>
          <p xml:id="i-TNYv5RY9s5W84ytyQwWbgw">
            Taket för lönebidragsersättningen behöver höjas, då dagens låga
            nivå enligt såväl Arbetsförmedlingen som arbetsgivare utgör ett
            hinder för att anställa personer med lönebidrag. Vi anslår medel
            för att höja taket med 2 000 kronor per månad. Det innebär att
            lön upp till 18 700 kronor får ligga till grund för bidraget.
            Vi anslår 893 miljoner kronor mer än regeringen för lönebidrag
            år 2013.
          </p>
          <p xml:id="i-DKiUUTLrMRj1XzKZNLFYte">
            Vi vill att de hjälpmedel man kan behöva för att kunna arbeta
            ska vara personliga och att det ska räcka att vända sig till en
            myndighet för att få dem. Vi anslår 15 miljoner mer än regeringen
            till arbetshjälpmedel år 2013.
          </p>
          <p xml:id="i-BN5Djwn8PuDpso5arx3yF9">
            Genom Kulturarvslyftet vill regeringen ge möjlighet för personer
            som utförsäkrats från sjukförsäkringen och som har en funktionsnedsättning
            som medför nedsatt arbetsförmåga att i en lönebidragsanställning
            delta i arbetet med kunskapsuppbyggnad, vård och tillgängliggörande
            av vårt kulturarv. Ännu så länge har endast ett fåtal personer
            fått lönebidrag för arbete inom Kulturarvslyftet. Det är positivt
            om detta viktiga arbete blir gjort och om det även bereder kulturarbetare
            anställning som handledare. Vi menar dock att målgruppen för lönebidragsanställningarna
            har avgränsats för snävt. Alla arbetslösa som har en funktionsnedsättning
            som medför nedsatt arbetsförmåga bör kunna få ta del i satsningen.
          </p>
          <p xml:id="i-KkdRKvYZeH5fPzpRfPbPyH">
            Sammantaget föreslår Vänsterpartiet en ökning av anslaget med
            908 miljoner kronor jämfört med regeringen 2013.
          </p>
          <head xml:id="i-U4nsfptA12kzA3PU7x85yy" type="h1">
            Anslag 2:1 Arbetsmiljöverket
          </head>
          <p xml:id="i-MXwEdBe5pK13aMPNxUsuB8">
            Sedan 2006 har regeringen genomfört omfattande besparingar på
            Arbetsmiljöverket. Det innebär att den centrala och regionala
            tillsynen samt möjligheterna till förebyggande arbete genom regelutveckling
            minskat. Studier visar att det finns ett samband mellan antalet
            inspektörer och arbetsmiljöns positiva utveckling. Regeringens
            nedskärningar riskerar därför att leda till ökad sjukfrånvaro
            och fler olyckor på sikt.
          </p>
          <p xml:id="i-7sv4YjbnJGrJWEj8v2Gb8M">
            Sverige lever inte upp till Internationella arbetsorganisationens
            (ILO) rekommendation om en arbetsmiljöinspektör per 10 000 anställda.
            Vi menar att Sverige som ett minimum bör nå upp till ILO:s rekommendation.
            Vänsterpartiet ökar för detta syfte anslaget för Arbetsmiljöverkets
            tillsynsarbete i ett första steg med 60 miljoner år 2013.
          </p>
          <p xml:id="i-6HTFRMPntSn6aGCNLt9HFd">
            Det systematiska förebyggande arbetet är av avgörande betydelse
            för att på sikt minska belastningen och ohälsan i arbetslivet.
            Arbetsmiljöarbetet måste stärkas och utvecklas. Vi avsätter därför
            också 40 miljoner mer till utbildning av skyddsombud och 10 miljoner
            mer till de regionala skyddsombudens verksamhet år 2012.
          </p>
          <p xml:id="i-RAerJDnRZF9d3vqvox5kca">
            Därutöver föreslår vi att anslaget ökas med 5 miljoner kronor
            för att göra det möjligt med en tillfällig satsning på tillgänglighetskonsulter.
          </p>
          <p xml:id="i-622WWwf6noCriB76XwV8FF">
            Sammantaget föreslår Vänsterpartiet en ökning av anslaget med
            115 miljoner kronor jämfört med regeringen 2013.
          </p>
        </div>
        <div xml:id="i-PYgquTGvhz1s8TJRqzZ73T" type="signatureBlock">
          <list xml:id="i-6yJ1RiSLzEBwLamAWx19PY">
            <item xml:id="i-3QLRwMoMfMXDSaSkrw8j9A" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-KdLTxH2A9Ck1KBw1WUUWAJ" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-Kgx9V3K5t3iM8yBmiArbzu" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-7PApeKyDn4Ap4yUc9c1n1r" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-HprayNj53MFBmMAAMhGiEE" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-CjiYjPSqwriqjErvhaAjMK" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-QeFoFQichhbGoEircmonZL" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
          </list>
        </div>
      </div>
    </body>
  </text>
</TEI>
