<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00022">
  <teiHeader>
    <fileDesc>
      <titleStmt>
        <title>med anledning av skr. 2007/08:111 Barnpolitiken – en politik för barnets rättigheter</title>
        <author corresp="i-du5LHNwBWrCH1am94GCk1">av Eva Olofsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:111 Barnpolitiken – en politik för barnets rättigheter</title>
          <idno type="rdwebb">GV02So22</idno>
          <rs type="number">So22</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So22/text</ref>
          <ref type="dokument_url_html">http://data.riksdagen.se/dokument/GV02So22</ref>
          <ref type="dokumentstatus_url_xml">http://data.riksdagen.se/dokumentstatus/GV02So22</ref>
          <ref type="doc">http://data.riksdagen.se/fil/7D634C9F-98F5-4087-B709-B62EBCF5D97C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-MXtJnoiRbesEEFSYPYcXDn"/>
        <correspContext corresp="i-MXtJnoiRbesEEFSYPYcXDn">
          <ref>Regeringsskrivelse 2007/08:111</ref>
        </correspContext>
        <correspAction xml:id="i-M8dddRt4HCPc2f6PVe91Xu" type="signed"/>
        <correspContext corresp="i-M8dddRt4HCPc2f6PVe91Xu">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction type="referral" xml:id="i-4cfAhaiZn8Pt3DDvUgoS3o">
          <date when="2008-04-04"/>
        </correspAction>
        <correspAction type="dismissal" xml:id="i-C4FvKLHDuQobR6AhDNzeog">
          <date when="2008-04-03"/>
        </correspAction>
        <correspAction type="dismissal" xml:id="i-JThCsSWQqufNkFxU8Jas9R">
          <date when="2008-04-03"/>
        </correspAction>
        <correspAction type="transfer" xml:id="i-CoMaCT5LyhA7mGKmtGdQBo">
          <date when="2008-04-02"/>
        </correspAction>
        <correspAction type="submission" xml:id="i-PUmiD7axyFd8n1TFQKeqHb">
          <date when="2008-04-02"/>
        </correspAction>
        <correspAction type="assigned" xml:id="i-W7QJ6cghnvFfgwehNv6PF1"/>
        <correspContext corresp="i-W7QJ6cghnvFfgwehNv6PF1">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LJYheaUxQCnq7MnzogEN4d">
            1 Förslag till riksdagsbeslut
          </head>
          <list style="ol">
            <item xml:id="i-VEpiep1Rpu34iosJSGoHm3">
              Riksdagen tillkännager för regeringen som sin mening vad som
              anförs i motionen om att statsbudgeten ska kompletteras med en
              barnbilaga.
            </item>
            <item xml:id="i-Sk7tk4wNZ9FJPjBQv5neAU">
              Riksdagen tillkännager för regeringen som sin mening vad som
              anförs i motionen om att barnkonventionen ska inkorporeras i svensk
              rätt.
            </item>
            <item xml:id="i-25LbfFwpnopbH6a6CXytb7">
              Riksdagen tillkännager för regeringen som sin mening vad som
              anförs i motionen om att en utredning ska tillsättas för att analysera
              barnfattigdomens orsaker och lämna förslag till en handlingsplan
              med målet att ingen flicka eller pojke ska växa upp i ekonomisk
              utsatthet.
            </item>
          </list>
        </div>
        <div type="motContent">
          <head type="h1" xml:id="i-87HeUveoFo3f6aXEie2d6g">
            2 Inledning
          </head>
          <p xml:id="i-SBy5Zt7y8WFwXNegnWJCSo">
            Hur barns livsvillkor ser ut visar tydligt om ett välfärdssamhälle
            fungerar eller inte. Barn är beroende av omständigheter och livsmiljö
            på ett sätt som vuxna inte är. Vuxnas beslut och levnadsförhållanden
            får en direkt återverkan på flickors och pojkars och präglar barnets
            fortsatta utveckling och förutsättningar. Enligt Vänsterpartiet
            är det viktigt att alltid ha barnet i fokus när vi stiftar lagar
            och fördelar resurser. Det handlar om att stifta lagar som skyddar
            barnen mot övergrepp av olika slag, om att säkra barnens rättigheter
            och möjligheter att göra sina synpunkter hörda och om att utveckla
            den generella välfärden så att alla barn får en rimlig chans att
            växa upp under trygga förhållanden. Vi vet att generell välfärd
            är det bästa medlet för en trygg och säker uppväxt. Att stärka
            den generella välfärden och minska klyftorna är de viktigaste
            åtgärderna man kan vidta för att stärka barnens ställning. Mot
            denna bakgrund är regeringens skrivning tunn, och vi vill från
            Vänsterpartiets sida lyfta fram prioriteringar som saknas i barnskrivelsen
            som är särskilt viktiga för oss. Det gäller främst barnfattigdom
            och situationen för asylsökande, gömda och papperslösa barn.
          </p>
          <head type="h1" xml:id="i-3PAoyPUnFhJd1CgV4h22kq">
            3 Barnperspektivet ska genomsyra politiken
          </head>
          <p xml:id="i-UAM2BcAdiy9KWeKtKCkWfx">
            Vänsterpartiet har självklart inga invändningar mot att utvärderingen
            och uppföljningen av barnkonventionen tydliggörs och förbättras.
            En plan för uppföljning och utvärdering av barnkonventionens genomförande
            och ett tydligare uppföljnings- och utvärderingsansvar för Barnombudsmannen
            ställer vi oss bakom. Vi konstaterar dock att BO inte tillförs
            några nya resurser för detta arbete.
          </p>
          <p xml:id="i-LyiAdNaRybKUJrGjTT15av">
            Det borde vara lika angeläget att lyfta fram vilka konsekvenser
            fördelning av resurser och beslut på den nationella nivån får
            för barn. Många förslag och beslut i stadsbudgeten påverkar barns
            villkor. Vi efterlyser ett utvecklat arbete med statsbudgeten
            utifrån ett barnperspektiv. Statsbudgeten bör kompletteras med
            en barnbilaga där konsekvenser av åtgärder och beslut för barnens
            del kan utläsas.
          </p>
          <p xml:id="i-G3fWDHU2xyyRFEkckqYz2k">
            Vänsterpartiet anser således att regeringen inför budgeten för
            2009 bör förbereda en redovisning av vilka konsekvenser åtgärder
            och beslut som föreslås i budgeten får för barn. Detta ska gälla
            alla beslut som i bred bemärkelse påverkar flickors och pojkars
            livsvillkor och inte enbart de beslut och satsningar som direkt
            berör barn. Detta bör redovisas i en bilaga till budgetpropositionen.
            Detta bör riksdagen tillkännage för regeringen som sin mening.
          </p>
          <head type="h1" xml:id="i-SkMgbUybyfuLyvY7CmvC4v">
            4 Barnkonventionen bör göras till lag
          </head>
          <p xml:id="i-XUDzNRNhMey7gbJNjofoP7">
            I Sverige finns det en stor politisk enighet om att barns villkor
            och barnens bästa ska komma i första rummet och att barn har samma
            människovärde som vuxna men samtidigt behöver särskilt stöd och
            skydd.
          </p>
          <p xml:id="i-DMaz71LkAm4UQGaJMCoNdS">
            Alla verkar också eniga om att flickor och pojkar ska kunna växa
            upp i trygghet, utvecklas och förverkliga sina drömmar. Ändå finns
            det barn som far illa i Sverige. Det räcker alltså inte med politisk
            enighet kring de stora konventionerna. Det räcker inte med lagar.
            Det handlar också om prioriteringar av de ekonomiska resurserna,
            om information och kunskapsspridning, om viljan och förmågan att
            lyssna på flickor och pojkar och tillerkänna dem inflytande, om
            att frågan om barnens rättigheter finns högt på den politiska
            dagordningen och ständigt debatteras och synliggörs.
          </p>
          <p xml:id="i-3kj7aQnA7j9DSwm7VUmMtD">
            Barnombudsmannen lyfter i sin alldeles färska årsrapport Sverige
            äger! Barn och unga berättar om sitt land fram att alldeles för
            få barn och unga känner till att de har rätt att komma till tals
            i frågor som berör dem. Vi delar BO:s synpunkt om att en långsiktig
            strategi behövs för hur de kunskaperna ska spridas till barn och
            unga.
          </p>
          <p xml:id="i-SCL1Xx5rCwFjpsHgCWveHN">
            Vänsterpartiet har länge arbetat för att själva barnkonventionen
            ska inkorporeras i svensk lag. Fördelen med ett sådant förfarande
            är att barnkonventionen då automatiskt blir direkt tillämplig
            hos svenska domstolar och myndigheter. Den enskilde får på så
            sätt möjlighet att göra konventionens rättigheter gällande, och
            domstolen eller myndigheten har att besluta i enlighet med konventionens
            bestämmelser.
          </p>
          <p xml:id="i-WyBLacPHFqm55aTiKPVZLF">
            Barnkonventionen innehåller inga för svensk rätt främmande principer.
            Riksdagsmajoriteten har tidigare flera gånger avslagit motionsyrkanden
            om inkorporering av Europakonventionen. Då gjordes detta med liknande
            motiveringar som används mot att göra barnkonventionen till lag.
            Sedan 1994 är dock Europakonventionen en del av svensk rätt, vilket
            inte inneburit några särskilda problem i rättstillämpningen. Barnkonventionen
            har också inkorporerats i flera andra länder och har där haft
            stor betydelse vid avgörandet av enskilda fall. Mot den bakgrunden
            är det dags att göra barnkonventionen till lag också i Sverige.
            Detta bör riksdagen tillkännage för regeringen som sin mening.
          </p>
          <head type="h1" xml:id="i-F7CFPeHRNwuEjQawhC2Znf">
            5 Utrota barnfattigdom
          </head>
          <p xml:id="i-U7uHkNrTKjZfXmgVSh4hxV">
            Enligt Rädda Barnens barnfattigdomsindex har klyftorna mellan
            fattiga och rika barn ökat. 2005 levde 12,6 procent av Sveriges
            knappt två miljoner barn i fattigdom. Det innebär att 242 000
            barn levde i ekonomisk utsatthet. Under åren 20022005 har barnfattigdomen
            i Sverige stabiliserats på en jämn nivå. Samtidigt ökar skillnaderna
            mellan olika grupper och mellan olika delar av landet. Vartannat
            barn i familjer med en ensamstående förälder med utländsk bakgrund
            lever under fattigdomsgränsen enligt rapporten. Det kommer att
            ta några år till innan alliansregeringens politik med sänkta ersättningar
            i a-kassa och socialförsäkringssystem syns i Rädda Barnens fattigdomsindex.
            För Vänsterpartiet är det en prioriterad fråga att flickor och
            pojkar inte ska växa upp i ekonomisk utsatthet vare sig deras
            förälder eller föräldrar har arbete, tillfälliga anställningar,
            är arbetslösa eller sjukskrivna.
          </p>
          <p xml:id="i-GoqQXtMwRtnpgnu9zb2xwU">
            28,5 % av flickor och pojkar som lever i fattigdom bor med en
            ensamstående förälder. Bland barn som lever med samboende föräldrar
            är siffran 8,7 %. De flesta ensamstående föräldrar är kvinnor,
            och många har svårt att få ett fast heltidsjobb.
          </p>
          <p xml:id="i-NjBZuttGD8TTXiCtLQLD7K">
            Försäkringskassans egen rapport visar att sammanboende föräldrar
            med två barn klarar sig bäst. För ensamföräldrar har låg ekonomisk
            standard gått från 15 % i början av 2000-talet till 35 % i dag.
          </p>
          <p xml:id="i-F3Ues2xLf1jpmFBEr4SEUJ">
            Det är fyra gånger så vanligt att barn med utländsk bakgrund
            lever i fattigdom som att barn med svensk bakgrund gör det. Skillnaderna
            mellan flickor och pojkar i olika delar av Sverige och i olika
            delar av våra storstäder ökar. I stadsdelen Rosengård i Malmö
            lever 66,1 % av barnen i fattigdom, i Bergsjön i Göteborg 60,4
            % och i Rinkeby i Stockholm 56,7 %.
          </p>
          <p xml:id="i-D2kBUn4Aocdj3qZmQZ4sGA">
            För de barn som lever i ekonomiskt utsatta familjer har fritiden
            blivit en klassfråga genom att alltfler aktiviteter kostar pengar.
            Det handlar om avgifter för besök i badhus, på museer och minskat
            utbud av fria aktiviteter, som t.ex. fritidsgårdar. Ekonomisk
            knapphet leder till att man avstår från att följa med kamrater
            på utflykter eller delta i aktiviteter utanför skolans område.
            Många barn känner skuld och ansvar för familjens knappa ekonomi
            och väljer därför att inte berätta för föräldrarna om aktiviteter
            som innebär kostnader. De avstår också från att i skolan berätta
            om det verkliga skälet till att de uteblivit från skolresan eller
            studiebesöket.
          </p>
          <p xml:id="i-u4JnwS9iWgE7dPWysojK6">
            De förslag som regeringen hittills presenterat när det gäller
            familjepolitik riktar sig uteslutande till den s.k. kärnfamiljen.
            Det gäller t.ex. vårdnadsbidrag och s.k. jämställdhetsbonus och
            hushållsnära tjänster.
          </p>
          <p xml:id="i-CR2118ZUH8kT9sht1Nqyyt">
            Samtidigt görs ingenting för att underlätta för ensamstående
            föräldrar och deras barn. Några mycket viktiga förändringar som
            Vänsterparitet skulle vilja se är t.ex. en höjning och indexering
            av underhållsstödet, förbud mot avgifter i skolan, fri skolmat
            i gymnasiet, utbyggd skolbarnsomsorg och inte minst krav på kommunerna
            att tillhandahålla barnomsorg även på obekväm arbetstid. Det behövs
            självklart också satsningar på fler lärare och vuxna i de ekonomiskt
            utsatta stadsdelarnas förskolor och skolor. Rätten till en förskola
            som medvetet arbetar med språkutveckling och modersmålsundervisning
            skulle ge en bättre skolstart för många barn. Detta är reformer
            som skulle göra verklig skillnad för barn som växer upp i fattigdom.
            Sådana reformer finns beskrivna i motioner från Vänsterparitet
            som lagts fram under allmänna motionstiden. Att bekämpa barnfattigdom
            borde vara en prioriterad fråga men omnämns inte i regeringens
            skrivelse.
          </p>
          <p xml:id="i-QqdTd8zMczLsjBFQ3ASuhZ">
            Vänsterpartiet anser att en utredning ska tillsättas som får
            till uppgift att analysera barnfattigdomens orsaker och komma
            med förslag till en handlingsplan för att kraftigt minska barnfattigdomen
            med målet att ingen flicka eller pojke ska växa upp i ekonomisk
            utsatthet. Detta bör riksdagen tillkännage för regeringen som
            sin mening.
          </p>
          <head type="h1" xml:id="i-7cBigjJmu9dXDwuVu6D7Cn">
            6 Alla barns rätt till kultur
          </head>
          <p xml:id="i-3v3Xa6VM94FUE3sVkPTJHC">
            Aktionsgruppen för barnkultur visade i sitt betänkande (SOU 2006:45)
            hur ojämlikt tillgången till kultur för barn är fördelad över
            landet. Det finns kommuner där barnens rättigheter är ganska väl
            tillgodosedda och det finns sådana där det mesta fattas. I kommuner
            där många hushåll har höga inkomster sätts kulturskoleavgifterna
            ibland så högt att de utestänger barn från fattigare hushåll,
            och i fattiga kommuner läggs kulturskolan kanske ned och fritidsgården
            och filialbiblioteket försvinner. Skolan skär ned på skolbio och
            teater- och dansföreställningar och säger upp skolbibliotekarien.
          </p>
          <p xml:id="i-SucLmqLEizvirSpEfbJg6u">
            Kulturfattiga barn blir lätt kulturfattiga föräldrar. Vänsterpartiet
            vill utrota de kulturella orättvisorna. Alla barn, även de som
            inte har rika föräldrar, måste få möjlighet att bygga vidare på
            den första upptäckar- och skaparglädjen, på lusten att lära sig
            nya saker, vidga sin värld och få del i nya sammanhang.
          </p>
          <p xml:id="i-EDdkDvueJZYnYhiCyKp7VK">
            Musik- och kulturskolorna är ett tydligt exempel på ett område
            där det måste till en politik för rättvisa. Det gäller att få
            slut på nedläggningarna och vända trenden så att musikskolor byggs
            ut till kulturskolor, med fullt utbud och avgifter som gör dem
            tillgängliga för alla elever.
          </p>
          <p xml:id="i-Sb61dLUPDY4ULkx4gZsT1p">
            Vänsterpartiet har i sin skuggbudget avsatt 300 miljoner kronor
            för barnkultur. När det gäller kulturskolorna vill vi i första
            hand ha en maxtaxa. På längre sikt bör kulturskolan vara avgiftsfri
            och skrivas in i skollagen. Kulturskolan ska omfatta alla konstarter
            och även konsthantverk.
          </p>
          <head type="h1" xml:id="i-RxaVt8f7u2XLkiDrbqJrdk">
            7 Föräldrastöd
          </head>
          <p xml:id="i-RDKVgcbFWYvbnwZo3B2U4p">
            Vi har redan tidigare i motionen beskrivit hur de förslag som
            regeringen hittills presenterat när det gäller familjepolitik
            riktar sig uteslutande till den s.k. kärnfamiljen. Vänsterpartiet
            är starkt kritiskt till denna politik som dessutom gynnar dem
            med goda inkomster och ökar klyftorna mellan könen.
          </p>
          <p xml:id="i-JZZikkz2x568keBjff8UWq">
            Vi vill här framhålla att en nationell strategi för föräldrastöd
            måste ta på allvar att en familj i dag kan se mycket olika ut
            och inte ha den traditionella heterosexuella kärnfamiljen som
            norm för sitt arbete. Vi vill också lyfta fram vikten av att nå
            dem som inte själva, av många olika skäl, söker sig till föräldrastödsutbildning.
          </p>
          <head type="h1" xml:id="i-UsKv1DYjz9B8nFCJZvJm3C">
            8 Våld mot barn
          </head>
          <p xml:id="i-PMXxs2u2jXpBtJotSuFdV6">
            Det är bra att regeringen lyfter fram våld mot barn som en av
            de prioriterade frågorna.
          </p>
          <p xml:id="i-BZUazN4uVKBDs4GAQh9Zh6">
            Den kartläggning som Allmänna Barnhuset genomfört när det gäller
            våld mot barn visar en fortsatt minskning av andelen som är positiva
            till kroppslig bestraffning men att förekomsten av aga inte minskar
            utan att det i vissa fall finns en rapporterad ökning jämfört
            med år 2000. Från Vänsterpartiets sida tycker vi det är viktigt
            att uppmärksamma att svag familjeekonomi framstår som den faktor
            som har starkast samband med kroppslig bestraffning. Att barn
            med funktionsnedsättning och kronisk sjukdom löper större risk
            än andra barn att utsättas för kroppslig bestraffning är oroande
            och pekar på behovet av konkreta stödinsatser för dessa barn och
            deras föräldrar.
          </p>
          <p xml:id="i-HWK4KzCtXmFmjE2CZJSciF">
            Kartläggningen visar också att vid sidan av de strukturella bakgrundsfaktorerna
            är den särskilt största riskfaktorn våld i hemmet mellan vuxna.
            Det är därför anmärkningsvärt att regeringen inte tar upp detta
            när våld mot barn prioriteras. Barn som bevittnar våld eller som
            själva är utsatta för våld är en särskilt utsatt grupp. De är
            alltid medvetna om våldet, och vi har i dag kunskap om att risken
            för ohälsa hos barn som bevittnat våld är nästan lika stor som
            för de barn som är direkt våldsutsatta. Stödet till dessa barn
            måste utvecklas och professionaliseras, och samverkan mellan aktörerna
            måste öka. Kvinnojourerna gör stora insatser för att stödja drabbade
            barn men måste självklart även själva få tillräckligt med stöd
            och resurser. Socialtjänst, hälso- och sjukvård samt skola måste
            ha kunskap om hur våldet påverkar barn.
          </p>
          <p xml:id="i-H3eJKGMKQMKG6PS1WHxXaw">
            Myndigheterna har i dag en skyldighet att samverka, men barnahusen
            går ett steg längre. Här förs samarbetet in under samma tak, och
            barnet behöver därmed bara komma till en plats samtidigt som kvaliteten
            i utredningarna förbättras. Vänsterpartiet vill att samarbete
            kring s.k. barnahus ska inrättas i alla större kommuner i landet.
          </p>
          <head type="h1" xml:id="i-TSfSZUqRGfDPYM6ncGnvtD">
            9 Barns psykiska hälsa
          </head>
          <p xml:id="i-Kg6aL8EhtUJwQDx51S6ZHE">
            Barn och unga i Sverige har precis som regeringen tar upp i barnskrivelsen
            generellt sett ett gott hälsoläge. En generell välfärdspolitik
            och ett förhållandevis jämlikt samhälle är den bästa grunden för
            en trygg och god uppväxt för flickor och pojkar.
          </p>
          <p xml:id="i-YPrQmznitTiZ5jjYmrSfLn">
            Utredningen om ungdomars psykiska hälsa (SOU 2006:7) visar att
            psykosomatiska symtom som oro, nedstämdhet, sömnbesvär, trötthet
            och värk har ökat under de senaste decennierna bland flickor och
            pojkar i skolåldern. Störst är ökningen bland flickor. Detta måste
            tas på största allvar och flickornas situation särskilt uppmärksammas.
            Barnombudsmannen lyfter också upp i årsrapporten för 2007 att
            stressen är markant bland eleverna, särskilt bland flickorna.
            49 % känner sig stressade minst en gång i veckan, 53 % av flickorna
            och 41 % av pojkarna.
          </p>
          <p xml:id="i-Hqx4jyEEb5uoDhu5pr1bzc">
            Förskolan och skolan spelar en viktig roll för barns uppväxtvillkor.
            Det behövs mindre barngrupper i förskolan, fler välutbildade lärare
            men även andra vuxna i skolan så att det finns utrymme att ge
            de barn som behöver det särskilt stöd i ett tidigt skede.
          </p>
          <p xml:id="i-4vkPbPGdYD7s7EnRVnHSSx">
            Både skola och förskola ska arbeta med en medveten genuspedagogik.
            Då behövs utbildade genuspedagoger med utrymme att aktivt arbeta
            med handledning och utbildning av personalen.
          </p>
          <p xml:id="i-Wxg5ZkJkMGTkfXDGpUBfFG">
            Förskolan och skolan måste ha resurser att arbeta tillsammans
            med föräldrarna, inte minst i områden där många barn har föräldrar
            med utländsk bakgrund. Skolhälsovården måste byggas ut, och alla
            barn, också de som går i friskolor, måste få tillgång till en
            elevhälsa som har utrymme att också arbeta förebyggande och där
            kurator och psykolog självklart ingår. I motion 2007/08:Fi268
            om utgiftsområde 25 föreslår Vänsterpartiet ett bidrag till kommunerna
            för att anställa drygt 5 000 lärare, 1 000 genuspedagoger och
            1 000 inom elevhälsan. Vi gör också den största satsningen på
            fritidshemmen någonsin med 10 000 fler anställda för att fritidshemmen
            verkligen ska kunna fungera som ett komplement till skolan och
            stödja eleverna i deras personliga utveckling och i deras strävan
            mot skolans mål.
          </p>
          <p xml:id="i-DXjnusYXRHVGKkPHc7DGpV">
            Vi vill uppmärksamma de flickor och pojkar som har ett sviktande
            stöd hemma, de barn som får vara föräldrar till sina föräldrar
            därför att någon av föräldrarna har en psykisk funktionsnedsättning
            eller missbruksproblem. De barn som har en förälder i fängelse
            har också behov av att träffa andra barn i samma situation och
            få stöd att hantera sin situation. Vi anser att regeringen i sin
            barnskrivelse inte uppmärksammat dessa barn tillräckligt och att
            det behövs konkreta åtgärder för att stimulera verksamheter till
            stöd för dessa barn.
          </p>
          <head type="h1" xml:id="i-YCsS9FYPMv559NUNP9YZBJ">
            10 Asylsökande, gömda och papperslösa barn
          </head>
          <p xml:id="i-XuXn4HnQtduQHpoExejWeW">
            I Sverige lever tusentals barn som är asylsökande, gömda eller
            papperslösa. Dessa barn är inte bara osynliga utan också i stora
            stycken bortglömda. De omnämns inte i regeringens skrivelse, och
            vad Vänsterpartiet uppmärksammat har regeringen inte aviserat
            några åtgärder för att stärka dessa barns rättigheter.
          </p>
          <p xml:id="i-SsY2WZNBmS5r4bNS9eb9tV">
            Den fattigdom och utsatthet som ofta utmärker asylsökande barns
            livssituation redan från hemlandet grundmuras i den svenska asylprocessen.
            Den svenska asylprocessen har länge ignorerat barnens egna asylskäl
            som inte tillmätts tillräcklig betydelse, och många gånger visar
            tillämpningen av gällande lagstiftning att regleringen av invandringen
            är överordnad det bästa för barnen. Detta har allvarliga konsekvenser
            både för de asylsökande barnens situation här och nu och för deras
            framtida tillvaro i Sverige. Sveriges hantering av dessa ibland
            svårt traumatiserade barn och deras föräldrar visar, enligt Vänsterpartiets
            mening, på en allvarligt bristande förmåga att svara upp mot såväl
            barnkonventionens åtaganden som samtliga mål för den förda barnpolitiken.
          </p>
          <p xml:id="i-PFoBNSstBSUCBzZR8e1uMV">
            Det är vidare viktigt att ta hänsyn till att många asylsökande
            barn och deras föräldrar bär med sig en tung last av svåra upplevelser
            av krig och förföljelse när de kommer hit som asylsökande. För
            att ha möjlighet att komma vidare i livet och i det svenska samhället
            behöver såväl vuxna som barn ett omedelbart och långsiktigt stöd
            för att bearbeta dessa upplevelser.
          </p>
          <p xml:id="i-5amUutqHiB7fQqseNktmum">
            Barn till papperslösa har, trots förpliktelserna enligt barnkonventionen,
            fortfarande inte någon lagstadgad rätt att gå i skolan i Sverige.
            Vänsterpartiet har tidigare drivit, och fått igenom, att barn
            till asylsökande ska ha rätt till skola och förskola på samma
            villkor som övriga i Sverige bosatta barn, men mycket återstår
            att göra för att värna de asylsökande barnens rätt till skolgång
            fullt ut, och detta fungerar i dag mycket olika i olika kommuner.
            Det är därför nödvändigt att överväga att skolan tar ett mer uppsökande
            ansvar för barn till asylsökande. För att garantera dessa barns
            grundläggande rättigheter bör, enligt Vänsterpartiets mening,
            möjligheten att införa skolplikt även vad gäller asylsökande barn
            övervägas. Vänsterpartiet menar att den rätt till skola som gäller
            barn till asylsökande också ska gälla barn till papperslösa. Detta
            ska gälla från förskola till gymnasiet inklusive särskola. Regeringen
            måste nu skyndsamt vidta åtgärder för att även dessa barns rättigheter
            ska tillgodoses. Det är vidare av stor vikt att skolgången även
            för barn till papperslösa ska kunna ske under trygga former, exempelvis
            så att polisen inte ska ha möjlighet att gå in i skolan för att
            verkställa avvisning.
          </p>
          <p xml:id="i-YLvkAjomgNXpFckoDnsqNf">
            När det gäller tillgången till hälso- och sjukvård för asylsökande
            har endast barn till asylsökande rätt till full sjukvård i Sverige.
            Asylsökande vuxna har rätt till vård endast för s.k. akuta tillstånd
            och för vård som inte kan anstå. Papperslösa omfattas inte av
            avtalet utan enbart av bestämmelserna om akutvård enligt 4 § hälso-
            och sjukvårdslagen. Detta innebär att personer som ofta har särskilt
            stora behov av exempelvis primärvård och psykiatri inte får dessa
            tillgodosedda. Enligt regeringens proposition 2007/08:105 Lag
            om hälso- och sjukvård åt asylsökande m.fl. ska denna ordning
            nu befästas i lag, detta trots att Sverige har fått ta emot mycket
            allvarlig kritik från FN:s särskilda rapportör för rätten till
            hälsa, Paul Hunt, avseende de internationella konventionerna om
            mänskliga rättigheter när det gäller asylsökandes och papperslösas
            tillgång till sjukvård.
          </p>
          <p xml:id="i-CgvGDRj2oDLx5oigfTsqN5">
            För att Sverige ska leva upp till sina internationella åtaganden
            måste asylsökande och s.k. gömda personer ges rätt till full sjukvård
            på samma villkor som alla andra i Sverige, dvs. rätt till behandling
            även för icke akuta sjukdomstillstånd. Därför bör regeringen återkomma
            med förslag om att asylsökande, personer som undanhåller sig avvisningsbeslut
            samt papperslösa som befinner sig varaktigt i Sverige ska erhålla
            full hälso- och sjukvård och tandvård inom ramen för befintligt
            hälso- och sjukvårdssystem och tandvårdssystem och på samma villkor
            som övriga bosatta i Sverige. För att barn till asylsökande och
            papperslösa ska kunna få sin hälsa och trygghet garanterad i Sverige
            måste bristerna när det gäller tillgången till hälso- och sjukvård
            för deras föräldrar skyndsamt åtgärdas.
          </p>
          <p xml:id="i-4dxmjgDbp6Lf11kNcGWoJJ">
            Papperslösas tillgång till vård i Sverige är alltså mycket begränsad.
            I vissa fall försätts därmed personer i livshotande tillstånd
            eftersom regelverket inte möjliggör tidigare behandling. Enligt
            läkare med stor erfarenhet av vård av papperslösa har många patienter
            fått permanenta skador eller men på grund av att de inte haft
            tillgång till vård. Rädslan för att bli anmäld samt det faktum
            att papperslösa själva blir betalningsskyldiga för de kostnader
            som akutvården inneburit hindrar papperslösa att söka vård för
            sina och sina barns akuta och livshotande tillstånd.
          </p>
        </div>
        <div type="motSignatures">
          <list>
            <item xml:id="i-SNbTDggpqSATg1YHdzF7kA" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-LaygKMzRMey5hTE3xbYxQ5" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-SjM3RptctEVtWnrvB4kf9P" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-2dPLQQYptWcYJWBbmCEejJ" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-GR8MdoxEQL2vMMVUcjQvhg" who="i-WTCYyz27itjvuvffL1vZLi">
              Elina Linna (v)
            </item>
          </list>
        </div>
      </div>
    </body>
  </text>
</TEI>
