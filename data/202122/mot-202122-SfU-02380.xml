<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-02380">
  <teiHeader>
    <fileDesc>
      <titleStmt>
        <title>En arbetsskadeförsäkring i behov av förändring</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2380 av Julia Kronlid m.fl. (SD)</title>
          <idno type="rdwebb">H9022380</idno>
          <rs type="number">2380</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9022380/text</ref>
          <ref type="dokument_url_html">http://data.riksdagen.se/dokument/H9022380</ref>
          <ref type="dokumentstatus_url_xml">http://data.riksdagen.se/dokumentstatus/H9022380</ref>
          <ref type="docx">http://data.riksdagen.se/fil/AC95561A-E0B5-4B8D-A467-F406371C363C</ref>
          <ref type="pdf">http://data.riksdagen.se/fil/85497035-061D-49A3-82E7-76541765CAAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9yXyPUnKfRvQ1c7jvgT3YX" type="signed"/>
        <correspContext corresp="i-9yXyPUnKfRvQ1c7jvgT3YX">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-FbJ1pYb1ye6161k5HPMbsn" type="submitted">
          <date when="2021-10-01"/>
          <time when="18:25:31"/>
        </correspAction>
        <correspAction xml:id="i-TumJX29jWEWocj9wFP2Cgw" type="reviewed">
          <date when="2021-10-01"/>
          <time when="18:30:38"/>
        </correspAction>
        <correspAction xml:id="i-9jKStaqZpd7Ux7hnMfJEMH" type="referred">
          <date when="2021-10-14"/>
        </correspAction>
        <correspAction xml:id="i-4quPKzikGRp7DZkFFnr8TC" type="assigned">
          <date when="2022-10-05"/>
          <time when="11:43:28"/>
        </correspAction>
        <correspContext corresp="i-4quPKzikGRp7DZkFFnr8TC">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-6kniMG25qe9ciqoaZjusFT" type="behandlas_i"/>
        <correspContext corresp="i-6kniMG25qe9ciqoaZjusFT">
          <ref type="uppgift">2021/22:AU10</ref>
          <ref type="ref_dok_id">H901AU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UuGGpVJVc5AQGWVwtbwzet" type="behandlas_i"/>
        <correspContext corresp="i-UuGGpVJVc5AQGWVwtbwzet">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kv4uUrE8Yk5qAWgcv5JqSK" type="motHeader">
        <div xml:id="i-HrBW5DSeos2nTWF6ApXdmi" type="motTitle">
          Motion till riksdagen 2021/22:2380 av Julia Kronlid m.fl. (SD)
          En arbetsskadeförsäkring i behov av förändring
        </div>
      </div>
      <div xml:id="i-8yKsJQeh74DiJDT9CvsRrH" type="motBody">
        <div xml:id="i-38ov9BUCThQVQvrQzevw91" type="motProposal" subtype="förslag">
          <head xml:id="i-88aaijXUK8Ci5Z2ieps8nP">
            Förslag till riksdagsbeslut
          </head>
          <list xml:id="i-R6h9XgDEhqts8Eg2JEA6F7" style="ol">
            <item xml:id="i-Amn8mnCPq9AG5G5KtcqJG7">
              Riksdagen ställer sig bakom det som anförs i motionen om att
              tillsätta en utredning gällande arbetsskadeförsäkringen och tillkännager
              detta för regeringen.
            </item>
            <item xml:id="i-9rwKXdQQLTGNZc9pzmFtC7">
              Riksdagen ställer sig bakom det som anförs i motionen om att
              se över regelverket gällande arbetsskadeförsäkring och sjukdom
              på grund av smitta och tillkännager detta för regeringen.
            </item>
            <item xml:id="i-XaPg9N6w6soi3b9bZrGnAk">
              Riksdagen ställer sig bakom det som anförs i motionen om förebyggande
              arbetsmiljöarbete och tillkännager detta för regeringen.
            </item>
          </list>
        </div>
        <div xml:id="i-DCLCHQz9nNoYuqcQFHWRHP" type="motContent">
          <head xml:id="i-LKtTLsnt39eKGvZ3DhSrHe" type="h1">
            Motivering
          </head>
          <p xml:id="i-QgzydSnGSKW5LuwoiHwdbd">
            Arbetsskadeförsäkringen är en av våra äldsta socialförsäkringar
            och har likt sjukför­säkringen sakta urholkats de senaste decennierna.
            Det som vanligtvis kännetecknar en fungerande socialförsäkring
            är en stabil utveckling över tid, men för Sveriges del har socialförsäkringens
            utveckling följt konjunkturen. Svångremmen dras åt vid tuffa ekonomiska
            tider och öppnar sedan upp när ekonomin stabiliserat sig.
          </p>
          <p xml:id="i-MCnQQjhDjuhvdYzuzKJ71B">
            En ytterligare svaghet är osäkerheten gällande besluten, där
            det finns stor variation i tillämpning över hela landet. Coronakrisen
            resulterade i ett ökat fokus på socialför­säkringen och dess nuvarande
            brister. Tyvärr har det kostat ett flertal livet och lämnat många
            familjer i sorg. Inspektionen för socialförsäkringen publicerade
            en första rapport gällande arbetsskadeförsäkringen och covid-19,
            vilket visade att i princip ingen av de som ställde upp och arbetade
            i pandemins inledande skede har fått sin ansökan godkänd. De som
            fått den godkänd i efterhand är omvårdnadspersonal som avlidit
            i sviterna av sjukdomen. Rapporten pekar på ett snårigt regelverk
            med äldre lagstiftning som behöver moderniseras. Inte endast för
            att möjliggöra att de som blivit sjuka och fått bestående men,
            eller blivit helt arbetsoförmögna, ska få hjälp, utan även för
            eventuella framtida pandemier.
          </p>
          <p xml:id="i-CQXVWqLek2Ucryy4Yywtno">
            När det gäller statistiken för arbetsskador har trenden under
            2000-talets början varit nedåtgående för att sedan öka successivt.
            Enligt AFA Försäkring godkändes 59 069 arbetsskador under 2018
            jämfört med 2009 då endast 25 524 godkändes. För arbets­skadelivräntorna
            ser det däremot tvärtom ut. Arbetsskadeförsäkringen har sedan
            1950-talet genomgått flera moderniseringar och den senaste 2003
            skulle resultera i en mer jämställd, förutseende och stabil försäkring.
            Tyvärr har dock inte tillräckligt hänt sen dess. Det är fortfarande
            mycket svårt att få sin skada eller sjukdom orsakad av arbetet
            godkänd.
          </p>
          <head xml:id="i-TsL69ygEH78PL4uV5LChWF" type="h1">
            Utredning för en reformerad bedömningsprocess
          </head>
          <p xml:id="i-VsPjxsdRbCa6xiHtixB494">
            Bedömningsprocessen för att få en arbetsskada eller arbetssjukdom
            är idag lång och komplicerad och det har blivit allt svårare under
            den senaste 20-årsperioden.
          </p>
          <p xml:id="i-K51DhGa1B8LDXiqAMmfH7q">
            För att få arbetsskadeersättning ska du få en arbetsskada eller
            arbetssjukdom god­känd av Försäkringskassan. Socialförsäkringsbalkens
            39 kap. 3 § beskriver vad som är en skada som uppstått till följd
            av en olycka eller annan skadlig inverkan på arbetet. Skadan kan
            inträffa under arbetstid, på väg till arbetet eller på väg från
            arbetet. En arbetssjukdom är en sjukdom som beror på att man har
            utsatts för skadlig inverkan i arbetet. Med skadlig inverkan i
            arbetet menas att det finns något i arbetsmiljön som påverkar
            den fysiska eller psykiska hälsan ogynnsamt.
          </p>
          <p xml:id="i-Qn1w6fR4U69hczoKPEjKb8">
            Att få en arbetsskada eller arbetssjukdom godkänd är svårt och
            det innebär att gå igenom en komplicerad bedömningsprocess där
            hänsyn ska tas till en rad faktorer. Regelverket och lagstiftningen
            är komplexa och har ändrats flera gånger och också påverkats av
            regelverk kring sjukpenning och sjuk- och aktivitetsersättning.
            Enligt en rapport från ISF (Arbetsskadeförsäkringen och covid-19)
            har regelverket för godkän­nande av arbetsskador en hög tröskel.
            För att en skada ska kunna godkännas som arbets­skada ska övervägande
            skäl tala för att den har orsakats, försämrats eller påskyndats
            av arbetet. Är det lika sannolikt att skadan beror på något utanför
            arbetet kan inte skadan godkännas som arbetsskada. Vid annan exponering
            än olycksfall krävs det också att det finns vetenskapligt baserad
            kunskap, eller en utbredd uppfattning bland läkare med rele­vanta
            specialistkunskaper, om att exponeringen kan vara skadlig. Saknas
            sådan kunskap kan inte skadan godkännas som arbetsskada även om
            det inte finns något utanför arbetet som kan förklara skadan.
            Enligt en rapport om arbetssjukdomar från AFA kan det ta i snitt
            5 år att få en skada eller sjukdom godkänd. De största grupperna
            diagnoser som får avslag i proportion till antalet anmälningar
            är psykiska sjukdomar och sjukdomar i skelettet och rörelseorganen.
            Antalet godkända arbetssjukdomar kopplat till skelett och rörelseorgan
            har också minskat kraftigt sen 90-talet. Även godkända arbetssjukdomar
            med psykisk ohälsa har minskat över tid sen början av 2000-talet.
          </p>
          <p xml:id="i-52XVMr6sEqKasEhV8NPnB6">
            En ny rapport från AFA Försäkring från 2020 om arbetssjukdomar
            visar dock att det skett en viss ökning av godkända arbetssjukdomar
            med psykiska diagnoser från 2012 och framåt. 68 procent av de
            som fått arbetssjukdom godkänt är kvinnor framför allt inom kommun-
            och regionsektorn. Den största yrkesgruppen med godkända arbetssjuk­domar
            med psykiska orsaker inom kommun- och regionsektorn är lärare
            och skolledare. Därefter kommer undersköterskor, vårdbiträden,
            personliga assistenter, sjuksköterskor och barnmorskor. Även om
            det skett en viss ökning av godkända arbetssjukdomar är det fortfarande
            svårt och komplicerat, och en hög andel får avslag.
          </p>
          <p xml:id="i-PJZCujjggGAW9qgf7giPSR">
            Vi anser att det naturligtvis är nödvändigt att utreda om skadan
            eller sjukdomen beror på arbetet och att det finns vetenskaplig
            kunskap på området. Vi kan dock se en risk att denna del kan nyttjas
            alltför nitiskt för att avslå ansökan för personer med långvariga
            förslitningsskador eller psykisk ohälsa på grund av ohälsosam
            arbetsmiljö som inte går att hänvisa till en enskild specifik
            händelse. Samtidigt har det också varit svårt för handläggare
            att hänvisa till en samlad forskning kring området psykiatriska
            diagnoser orsakade av arbetsmiljön. Även om det finns rapporter
            skulle det behövas en mer samlad kunskap på området. Dessutom
            finns inte en enhetlig uppfattning om vilken lista som ska användas
            när det gäller ILO:s lista över arbetssjukdomar. I listan från
            1980 finns inte arbetssjukdomar med psykiatriska diagnoser med.
            Det finns dock en uppdate­rad lista där även stressrelaterade
            besvär exempelvis finns med och som flera av parter­na nu anser
            bör kunna hänvisas till. Detta samlat gör att det som kallas bevisregeln
            kring orsakssambandet och helhetsbedömningen blir komplicerad
            och svår och slår i förlängningen hårt mot kvinnor som är överrepresenterade
            i ovan nämnda yrkesgrupper och arbetssjukdomar kopplade till stress,
            psykisk ohälsa och förslitningsskador i skelett och rörelseorganen
            där det blivit allt svårare över tid att få arbetsskadan eller
            sjukdomen godkänd.
          </p>
          <p xml:id="i-4wM8XaTStSNikfLftdv2XW">
            Sverigedemokraterna ser allvarligt på de stora brister som finns
            inom dagens arbets­skadeförsäkring. Det tar för lång tid och är
            en alltför komplicerad process att få en skada godkänd och det
            är inte anpassat efter dagens verklighet. Det är orimligt att
            såväl män som kvinnor som sliter i olika arbeten som kan innebära
            stora risker vad gäller både olyckor, förslitningsskador och att
            drabbas av psykisk ohälsa sedan ska mötas av kalla handen när
            det gäller att få kompensation. Risken i förlängningen är att
            dessa samhälls­viktiga yrken får svårare att rekrytera.
          </p>
          <p xml:id="i-Ha5Jogx5UwqspRoaQgAZp5">
            Sverigedemokraterna vill därför uppdra till regeringen att tillsätta
            en utredning gällande arbetsskadeförsäkringen som i dialog med
            berörda parter inom såväl närings­livet som offentlig sektor ser
            över hela bedömningskedjan och det tillhörande regel­verket med
            diagnoskoder och riktlinjer. Utredningen behöver även se över
            en mer samlad kunskapsöversikt och forskning gällande arbetssjukdomar
            inom offentlig sektor samt hur regelverket bättre kan anpassas
            inom detta område för att uppnå en mer jäm­ställd arbetsskadeförsäkring.
          </p>
          <head xml:id="i-DHTFFAeNz2YHNRrn2mLXqL" type="h1">
            Arbetsskadeförsäkringen och sjukdomar på grund av smitta
          </head>
          <p xml:id="i-BkSDRQNhCD2F6vKMwAeqUt">
            I dagens arbetsskadeförsäkring finns idag undantag för sjukdomar
            som orsakats genom smitta för att lagstiftaren från början ville
            begränsa försäkringen att inte omfatta vanliga förkylningsvirus
            exempelvis. Undantaget för smitta innebär att regeringen, eller
            den myndighet som regeringen bestämmer, får meddela föreskrifter
            om i vilken utsträckning en skada som inte beror på ett olycksfall
            men som har framkallats av smitta ska anses som arbetsskada.
          </p>
          <p xml:id="i-8zvR2oUBZVrQ7SuTdzoes9">
            Dessa svåra gränsdragningar har aktualiserats under pandemin
            då personer inte bara i vårdyrken riskerat att smittas av en sjukdom
            som klassats som samhällsfarlig och som kan ge långvariga konsekvenser
            på ett annat sätt än vanliga förkylnings- och influensa­virus.
            Samtidigt är det många som inte haft samma möjligheter som andra
            att arbeta hemifrån och skydda sig från smitta under pandemin.
            För att upprätthålla samhälls­viktiga funktioner har det varit
            avgörande att dessa personer befunnit sig på arbetet i yrken där
            det sker kontakt med många människor. En del av dessa har på grund
            av den stora exponeringen smittats och drabbats av covid-19 och
            en del av dessa drabbas sedan av långtidscovid.
          </p>
          <p xml:id="i-XXkwpGrQJSsjbLKSVSPdHf">
            Sedan april 2020 har regeringen tagit fram riktlinjer som säger
            att arbetsskadeför­säkringen i vissa fall ska omfatta covid-19
            som arbetsskada enligt socialförsäkrings­balken. Det innebär att
            en person som har smittats vid arbete i en sjukvårdsinrättning
            eller i annat arbete där hon eller han har behandlat, vårdat eller
            tagit hand om personer, djur eller material som är smittförande
            kan få rätt till förmåner inom arbetsskadeförsäk­ringen. Det finns
            dock fler yrken med stor exponering och regeringen har gett Inspek­tionen
            för socialförsäkringen (ISF) i uppdrag att analysera om covid-19
            bör anses som arbetsskada i fler situationer än idag. Av rapporten
            framgår att arbetsskadeförsäkringen skulle kunna vara en möjlighet
            för samhället att återbetala eller ta ansvar för de som trots
            smittorisker i arbetsmiljön utfört sitt arbete. Men begräsningen
            i FASP har resul­terat i att arbetsskadeförsäkringen inte fungerat
            som det är tänkt. Här pekar man på den grundläggande principen
            att arbetstagaren har liten eller obefintlig möjlighet att påverka
            sin arbetsmiljö och styra över riskerna. ISF lyfter upp tre olika
            alternativ för att avskaffa undantaget för smitta i lagen för
            att anpassa regelverket bättre efter verkligheten som uppstår
            under en pandemi.
          </p>
          <p xml:id="i-G7apoXZ4JV4UuzPoRbnRZk">
            Sverigedemokraterna menar att regeringen ska gå vidare med frågan
            och utifrån ISF:s utredning återkomma med ett förslag på hur man
            kan göra lättnader i undantaget gällande smitta för att få arbetsskadeersättningen
            mer ändamålsenlig under en pandemi utan att för den skull riskera
            alltför svåra gränsdragningsproblem.
          </p>
          <head xml:id="i-Aym4GwW1rKHjFsb1uwx7zH" type="h1">
            Arbetsgivarens roll – förebyggande och rehabilitering
          </head>
          <p xml:id="i-QR6qJmnsB34RZ6ShHobBk6">
            En stor del i arbetet med att förebygga arbetsskador och arbetssjukdomar
            består av flera faktorer där ett systematiskt arbetsmiljöarbete
            och en fungerande företagshälsovård är nyckeln. Både kommunala,
            regionala och statliga samt privata arbetsgivare ska säker­ställa
            en god fysisk och psykisk arbetsmiljö för sina anställda. Som
            det ser ut idag har användandet av företagshälsovården minskat
            och när den väl sätts in är det redan i många fall för sent. Sverigedemokraterna
            menar att det måste ske en total omställning inom det förebyggande
            arbetet och rehabiliterande insatser. En nära och fungerande företagshälsovård
            menar vi är en viktig komponent i detta arbete, speciellt inom
            de traditionellt kvinnodominerade yrkena som dels har höga sjukskrivningstal
            och arbets­skador, dels hög personalomsättning. Det är viktigt
            att syftet och inriktningen på företagshälsovården ska vara att
            stötta arbetstagaren med tidiga insatser samt tidigt upptäcka
            brister i arbetsmiljön som påverkar arbetstagarna negativt. Hälsokontroller
            och besök inom företagshälsovården får inte drabba den enskilde
            negativt.
          </p>
          <p xml:id="i-ESfcmHv3Nhu2cBSgyAn5Kc">
            På ett övergripande plan har detta varit föremål för vetenskapliga
            studier, rapporter och analyser som i varierande grad kommer med
            olika förslag på lösningar. En del i detta är den så kallade Tillitsdelegationen
            (SOU 2019:43) som skulle utreda en total reformering av arbetssättet
            och organisationsstrukturen som oftast är den största bidragande
            orsaken till varför det är hög stress, höga sjukskrivningstal
            och arbetsskador inom främst kommunal verksamhet. Delegationen
            levererade ett slutgiltigt betänkande med fokus på statlig styrning.
            Branschorganisationen Sveriges Företagshälsor följer upp där delegationen
            slutade och beskriver hur reformarbetet borde fortsätta.
          </p>
          <p xml:id="i-WCPDCzmK7hnzoRtL1LzqWD">
            Sverigedemokraterna är eniga i slutsatsen att staten behöver
            bli en betydligt större aktör i att leda arbetet för att aktivt
            motverka den negativa trenden. Vi vill därför uppdra åt regeringen
            att tillsätta en utredning som tittar på möjligheter att fortsätta
            forskningen och utöka pilotprojekten till fler kommuner inom den
            tillitsbaserade organisationsstyr­ningen, stärka det förebyggande
            arbetsmiljöarbetet samt utveckla och modernisera före­tagshälsovården
            i synnerhet inom offentlig sektor vid sidan av hälso- och sjukvården.
            För att offentlig sektor ska kunna ha kapacitet att stärka förebyggande
            arbetsmiljöarbete är det också viktigt att regeringen förstärker
            det statliga ekonomiska stödet till kommu­ner och regioner.
          </p>
        </div>
        <div xml:id="i-G6mTZ14RhbAaYeJkT52vcB" type="signatureBlock">
          <list xml:id="i-BJYiQxjQ4ioiLtnxAytGWX">
            <item xml:id="i-BaA5uZeCzeDdJy8MWvDX3M" type="signature">
              Julia Kronlid (SD)
            </item>
            <item xml:id="i-U7jNsFF1LBUbPvhJwfQg45" type="signature">
              Linda Lindberg (SD)
            </item>
            <item xml:id="i-SMgbPtvrWwfdFCyGYFBnsm" type="signature">
              Jonas Andersson i Skellefteå (SD)
            </item>
            <item xml:id="i-DriSowg65hFBTwSygnBs45" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
