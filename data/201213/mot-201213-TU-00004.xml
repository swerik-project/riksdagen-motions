<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00004">
  <teiHeader>
    <fileDesc>
      <titleStmt>
        <title>med anledning av skr. 2012/13:19 Utförande av drift och underhåll av järnväg</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:19 Utförande av drift och underhåll av järnväg</title>
          <idno type="rdwebb">H002T4</idno>
          <rs type="number">T4</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T4/text</ref>
          <ref type="dokument_url_html">http://data.riksdagen.se/dokument/H002T4</ref>
          <ref type="dokumentstatus_url_xml">http://data.riksdagen.se/dokumentstatus/H002T4</ref>
          <ref type="doc">http://data.riksdagen.se/fil/120E7A8F-1AFF-4EEA-BE55-59620AF44A55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N1afeDZftthhgVKvTnzruu" type="basedOn"/>
        <correspContext corresp="i-N1afeDZftthhgVKvTnzruu">
          <ref>Regeringsskrivelse 2012/13:19</ref>
        </correspContext>
        <correspAction xml:id="i-3L6DgBDzgt9VecMCUJs7Sd" type="signed"/>
        <correspContext corresp="i-3L6DgBDzgt9VecMCUJs7Sd">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-A5AvkDuqPm2rTuL4eQ3QgJ" type="referral">
          <date when="2012-10-24"/>
        </correspAction>
        <correspAction xml:id="i-DwQnn5T9t8kmJnJP8PBdez" type="referral">
          <date when="2012-10-24"/>
        </correspAction>
        <correspAction xml:id="i-9B9KJY4KMJNcgTjxp7i3du" type="dismissal">
          <date when="2012-10-23"/>
        </correspAction>
        <correspAction xml:id="i-9vWfpMwP6915VtdYaf8F46" type="submission">
          <date when="2012-10-19"/>
        </correspAction>
        <correspAction xml:id="i-JPBTyH1wr6tcTg5cFNNULe" type="transfer">
          <date when="2012-10-19"/>
        </correspAction>
        <correspAction xml:id="i-X2ye9v3YcTP9FgVArvUGxC" type="assigned"/>
        <correspContext corresp="i-X2ye9v3YcTP9FgVArvUGxC">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3MKs7nHN7fvLuhgDg8yNgJ" type="motHeader"/>
      <div xml:id="i-7gEhTfEg9NhXmjq8KEDWQe" type="motBody">
        <div xml:id="i-5iWZ8xYcgiuK2Fi9MWA4QS" type="motSummary">
          <head xml:id="i-QKxFmZmaRqnS1efEg7McGS">
            Sammanfattning
          </head>
          <p xml:id="i-TkiSgBXxP8GbpFnRoYQdHe">
            Situationen för tågresenärer och de företag som transporterar
            gods på spår är många gånger oacceptabel i Sverige. Förseningar
            och inställda tåg är vardagsmat, inte bara när det är köldgrader
            och mycket snö. Miljöpartiet vill skapa förutsättningar för en
            väl fungerande tågtrafik som attraherar nya trafikanter, både
            för gods- och persontrafik, så att järnvägen kan bli en kraftfull
            del av klimatomställningen. För att det ska bli möjligt krävs
            ett samordnat och effektivt underhåll, som inte bara ser till
            de akuta problemen utan som också kan jobba förebyggande.
          </p>
          <p xml:id="i-P3qC8ckedQWFVtp2w7idGd">
            Det är positivt att regeringen anslår mer pengar till järnvägsunderhåll
            de kommande tolv åren, även om ambitionsnivån behöver höjas ytterligare
            för att nå upp till Trafikverkets högsta ambitionsnivå i Kapacitetsutredningen.
            Men pengar är inte allt som behövs för att underhållet ska fungera.
            Miljöpartiet är av den uppfattningen att varje skattekrona ska
            användas så effektivt som möjligt. Tyvärr ser vi att dagens organisation
            av järnvägsunderhållet inte leder till en effektiv användning
            av skattepengar. Ett exempel är Balfour Beatty Rail, som fick
            köpas ut för 125 miljoner kronor av Trafikverket efter att ha
            misskött sitt uppdrag. Detta är bara ett exempel på brister i
            den nuvarande organisationen. Det finns fler och vi hade hoppats
            på en ordentlig, oberoende genomlysning av problemen, järnvägens
            status och ett genomtänkt förslag på en bättre organisation.
          </p>
          <p xml:id="i-Key29StxfJR8nitAPcByU6">
            Därför är regeringens skrivelse en besvikelse. Regeringen rör
            sig inte en tum, och vi är kvar på ruta noll. Den har nöjt sig
            med att hämta in synpunkter från en part i målet Trafikverket
            som säger att det inte är några större problem, vilket varken
            resenärer, de som jobbar ute på spåren eller näringslivet håller
            med om. Trafikverket konstaterar också att man egentligen inte
            känner till hur väl underhållet utförs i dag. Regeringen tycker
            det är bra som det är och struntar i riksdagens uppdrag.
          </p>
          <p xml:id="i-E4dVBBzRGA1UVJbHmdr1zi">
            Miljöpartiet anser att regeringen måste göra ett uppriktigt försök
            att hitta former för ett effektivare och bättre samordnat underhåll.
            Vi ser att en övergång till underhåll i egen regi skulle ge många
            vinster, både för resenärer och för näringsliv. Vi anser därför
            att regeringen ska genomföra en utförlig utredning om järnvägssystemets
            organisering, där varje del av järnvägssystemets nuvarande fragmentiserade
            organisation utvärderas. Därutöver behövs en granskning både av
            underhållets kvalitet och av säkerheten på spåren.
          </p>
          <p xml:id="i-u1bUt8zUohypZzqnZXCBu">
            Vi anser att det finns stora möjligheter att skapa ett effektivare
            underhåll. Genom att göra om och göra rätt kan både pengarna användas
            effektivare och järnvägen bli mer robust.
          </p>
        </div>
        <div xml:id="i-KGfGArTDtESRebDfkDgmva" type="motProposal" subtype="förslag">
          <head xml:id="i-Jjm2G3Ac7UanwEucULZpyZ">
            Förslag till riksdagsbeslut
          </head>
          <list xml:id="i-Q6WMAc1qLTkYeZdHCxmKit" style="ol">
            <item xml:id="i-W3y14fFHaZrybiSSQYHFqb">
              Riksdagen tillkännager för regeringen som sin mening vad som
              anförs i motionen om en utförlig utredning om järnvägssystemets
              organisering, där varje del av järnvägssystemets fragmentisering
              utvärderas.
            </item>
            <item xml:id="i-Hfvv6N2NGMisUszwKzuHvc">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med en genomgång av järnvägens faktiska status och underhållets
              faktiska kvalitet för att säkra underhållsbehovets omfattning
              och att resurserna prioriteras rätt.
            </item>
            <item xml:id="i-14xunrVoRKCYtkbncaT2Bu">
              Riksdagen tillkännager för regeringen som sin mening vad som
              anförs i motionen om att regeringen bör genomföra en särskild
              granskning av säkerheten på spåren, hur den påverkats i och med
              konkurrensutsättningen av underhållet och ifall en mer samlad
              organisation skulle vara bättre eller sämre för säkerheten.
            </item>
          </list>
        </div>
        <div xml:id="i-QgjXQHkrwXwdTy21WEkkiA" type="motContent">
          <head xml:id="i-VsVtCsiukSaomjQ8u13YSv" type="h1">
            Bakgrund
          </head>
          <p xml:id="i-LTfCe84AfGXytcDkZrHiL6">
            Riksdagens trafikutskott behandlade frågan om utförande av drift
            och underhåll av järnvägen i betänkande 2011/12:TU5. Utskottet
            menar att den ordning som finns i dag inte har lett till ökad
            effektivitet utan i stället har bidragit till förseningar och
            inställda tåg samt trafiksäkerhetsrisker. Det är utskottets uppfattning
            att underhållsarbetet måste organiseras på ett effektivare sätt
            och att Trafikverket i en framtida organisation bör ta ett tydligare
            helhetsansvar för underhållet. I samma linje gjordes ett tillkännagivande
            från riksdagen (rskr. 2011/12:247), där regeringen gavs i uppdrag
            att återkomma med förslag på en effektivare och mer samordnad
            organisation.
          </p>
          <p xml:id="i-MVjyvv7zX89og76wKthfz3">
            Regeringen har nu återkommit till riksdagen och i en skrivelse
            redogjort för sin ståndpunkt. Tvärtemot riksdagens uppdrag föreslår
            regeringen ingen förändring av underhållsorganisationen.
          </p>
          <head xml:id="i-RVKMwgu4s2vhgge1QE32Zc" type="h1">
            Synpunkter på regeringens skrivelse
          </head>
          <head xml:id="i-WqnTKGRRfB5MBmsfJwEL9t" type="h2">
            Avregleringen en framgångssaga?
          </head>
          <p xml:id="i-6tLkqTwqVuFTPbSxWvtf9h">
            Sverige har Europas mest avreglerade järnväg. Regeringen menar
            i sin skrivelse att denna inriktning har visat tydliga tecken
            på att vara framgångsrik. Men alla är inte lika nöjda som regeringen.
            Pendlare mellan Stockholm och Motala som måste köpa två årskort
            från olika operatörer för att ta sig till jobbet och får dyrare
            resor. Resenärer mellan Göteborg och Malmö som tvingas skumpa
            på överfulla regionaltåg när SJ lägger ned sina snabbtåg. Resenärer
            som står frysande utanför stängda sålda stationer och väntar på
            tåg som är försenade för att tågentreprenören inte har snölok.
            Eller de två lokförare som var nära att köra in i varandras tåg
            i frontalkrock i Nyhem på grund av att informationen mellan entreprenörer
            brustit och personal arbetat för länge. De flesta av dessa personer
            och företag som inte fått sitt gods levererat i tid eller blivit
            utsatta för stora risker tycker troligen inte att avregleringen
            varit framgångsrik.
          </p>
          <p xml:id="i-ESPYvVZAEjdmsMXdddtAJR">
            Avregleringen av tågtrafiken har skapat en rad problem för resenärerna.
            Den är också, vid sidan av det faktum att det under många år anslagits
            för lite pengar till underhåll, en anledning till sämre snöröjning
            och underhåll. Sedan 2001 har järnvägsunderhållet upphandlats
            i konkurrens. För närvarande har 95 procent av järnvägsunderhållet
            konkurrensutsatts 1 . Det innebär att det är alltfler aktörer
            ute på spåren, och därmed är det svårare att få till en bra samordning.
            I dagsläget står fyra större aktörer för 97 procent av underhållskontrakten
            2 .
          </p>
          <p xml:id="i-3iZ4FgXrRDashkHMVxKYEj">
            Fackliga företrädare har gett signaler om att säkerheten på spåren
            försämrats under denna period. Enligt uppgift från Seko har det
            under en följd av år före 2010 inte varit några dödsolyckor bland
            banarbetare. Men under 2010 och 2011 har det varit sju arbetsrelaterade
            (sex banarbetare och en passagerare) dödsolyckor. I ett uttalande
            i tidningen Arbetet säger Bengt Sjöö, chef vid Transportstyrelsens
            analysenhet, att ökningen inte kan vara ren slump 3 . Vi anser
            att uppgifterna om försämrad säkerhet i sig är tillräckliga för
            att ifrågasätta konkurrensutsättningen av underhållet.
          </p>
          <p xml:id="i-9z7inKkY68ddGhuX3iN5Gf">
            Ett konkret exempel är Kimstadolyckan där ett X 2000-tåg krockade
            med en traktor på spåret och en passagerare dog 4 . Vid traktorn
            fanns ingen tillsyningsman trots att en sådan ska finnas på plats.
            Hade tillsyningsmannen funnits på sin plats hade olyckan kunnat
            undvikas. Nu miste en person livet och nära tjugo personer skadades.
            Kimstadolyckan är ett exempel på en händelse där flera entreprenörer
            var inblandade. Trafikverket hade utsett Strukton Rail till entreprenör
            för spårarbetet. De hade i sin tur anlitat Svensk Järnvägsteknik
            AB som i sin tur anlitat grävfirman Gabriel Nilsson AB. Dessutom
            fanns ytterligare två entreprenörer på platsen. Traktorföraren
            var ung och hade bara jobbat någon månad.
          </p>
          <head xml:id="i-CJaSrYcNv6gjJwayEZPmKR" type="h2">
            Tid att verka
          </head>
          <p xml:id="i-24zZQ6pUGUdRd5hTN55on6">
            Regeringen menar att förändringsarbete av den omfattning som
            konkurrensutsättningen av järnvägsunderhållet har måste få tid
            att verka och att uthållighet därför är nödvändig. Men är man
            på väg åt fel håll räcker det inte med att vara uthållig. Då måste
            man också ändra riktning för att komma rätt. Det svenska experimentet
            med att handla upp drift och underhåll i konkurrens har pågått
            i tolv år, det borde vara tillräckligt för att kunna dra en slutsats
            kring hur det fungerar eller inte fungerar. Det är resenärerna
            och näringslivet (godset) som får betala priset och det är hög
            tid för politiken att agera för att förbättra situationen.
          </p>
          <head xml:id="i-MLSkbHi2CxGpQc2wxG7GdR" type="h2">
            Internationella erfarenheter bör tas till vara
          </head>
          <p xml:id="i-EqL1FtomBd58UYoLtPYfqx">
            En intressant reflexion är att regeringen i det kortfattade avsnittet
            om internationella erfarenheter väljer att utelämna uppgiften
            att det finns länder som efter att ha avreglerat järnvägsunderhållet
            bestämt sig för att åter driva det i egen regi. Vi måste våga
            lära av andra länders misstag. I slutet av 1990-talet var det
            ett flertal olyckor på spåren i England. Southhallolyckan med
            7 döda och 139 skadade, Ladbroke Grove-olyckan med 31 döda och
            520 skadade samt Hatfieldolyckan med fyra döda och 70 skadade.
            Det blev till slut för mycket. Politikerna tog tillbaka driften
            och underhållet i statlig regi. Låt oss sätta stopp för det svenska
            experimentet innan vi får allvarliga olyckor även i Sverige.
          </p>
          <head xml:id="i-7MXXQcvx5X2ymgeo1vbAuZ" type="h2">
            Behov av långsiktighet
          </head>
          <p xml:id="i-VZco3xdR52jcrXfZBcNcN2">
            Regeringen framhåller att det skulle kosta 12 miljarder kronor
            att skapa en ny underhållsorganisation som bedrivs i egen regi.
            Det är självklart så att organisationsförändringar kostar pengar
            i ett första skede. Men på längre sikt ser vi att vinsterna med
            en förändrad organisation kan bli större, bl.a. genom förbättrad
            punktlighet, effektivitet och tillförlitlighet i tågtrafiken.
            Vi skulle därför gärna se en analys av kostnader på längre sikt,
            t.ex. där samordningsvinster till följd av gemensam maskinpark
            tas till vara och att kompetensen stannar inom Trafikverket.
          </p>
          <p xml:id="i-4C4rK32yixqYxSoS7vp1Af">
            En av de största vinsterna med en omorganisation bedömer vi är
            synergieffekter mellan avhjälpande och förebyggande underhåll.
            I dagsläget är det så att en järnvägsarbetare som är ute på spåren
            och ser behov av en åtgärd som inte finns med i kontraktet, helt
            enkelt lämnar den åt sidan. Det är ju inte den personens ansvar.
            Men med en ny organisation skulle både avhjälpande och förebyggande
            underhåll kunna göras mer samordnat. Så snart en annalkande brist
            upptäcks kan det åtgärdas snabbare, eftersom det finns någon som
            har ett helhetsansvar för banan.
          </p>
          <head xml:id="i-MLotVML1wAqhEFoFH1P6b6" type="h2">
            Trafikverket tillhandahåller material, men inte maskiner
          </head>
          <p xml:id="i-2iMD8nPs94vAGXqXnsZynB">
            Trafikverket tillhandahåller järnvägsspecifikt material till
            försäljning för de entreprenörer som arbetar på spåren. De får
            köpa detta via Trafikverkets enhet Materialservice, och då till
            samma pris för alla. Materialservice försörjer på så sätt den
            svenska järnvägens infrastruktur med järnvägsspecifikt material
            och tjänster. Materialservice levererar till planerade projekt,
            underhållsarbete och till avhjälpande underhåll. Någon sådan motsvarighet
            för maskiner finns inte. Med undantag för två snöslungor äger
            och tillhandahåller Trafikverket inga maskiner för järnvägsunderhåll.
            I dag finns det sex aktörer på marknaden. Om alla dessa ska hålla
            maskinpark för allt slags underhåll måste det i slutändan bli
            större kostnader för underhållet. Det finns också en risk att
            det inte finns tillräckligt med maskiner när det är privata entreprenörer
            som ska tillhandahålla dem, eftersom det inte är tillräckligt
            lönsamt för varje enskild entreprenör att ha en så stor uppsättning
            av exempelvis snölok. Regeringen behandlar inte över huvud taget
            detta problem i sin skrivelse.
          </p>
          <head xml:id="i-FDy5CppVeryxHcwrTCxvat" type="h2">
            Trafikverket saknar underlag om underhållets egentliga kvalitet
          </head>
          <p xml:id="i-ViWgQVM2JTwinTeZU1xLE3">
            I skrivelsen framgår att Trafikverket saknar detaljerade faktum
            om hur väl underhållet utförs, liksom hur väl det fungerade förr;
            det är därför svårt för Trafikverket att bedöma om kvaliteten
            skulle bli bättre med utförande i Trafikverkets regi. Den mest
            grundläggande frågan kring en omorganisation dvs. om kvaliteten
            skulle bli bättre eller sämre har alltså inte kunnat besvaras.
          </p>
          <head xml:id="i-HW4wj8ynHP3Yc1S83Wbpzq" type="h1">
            Miljöpartiets förslag
          </head>
          <head xml:id="i-WbBCxopzjdHEhKkbJ2s2qa" type="h2">
            Utredning av järnvägssystemets organisering
          </head>
          <p xml:id="i-Sg7geLC5XJd4PJ7jWUkFva">
            För att komma vidare i frågan om organisering av järnvägsunderhållet
            anser vi att en utförlig utredning om järnvägssystemets organisering
            bör genomföras, där varje del av järnvägssystemets fragmentisering
            utvärderas. Detta bör riksdagen ge regeringen till känna som sin
            mening. Utifrån denna utredning bör nya slutsatser kunna dras
            om hur underhållet ska kunna effektiveras och samordnas på ett
            bättre sätt. Ett förslag som utredningen bör titta närmare på
            är ett system där Trafikverket tillhandahåller inte bara materiel,
            utan även maskiner. På så sätt skulle samtliga entreprenörer kunna
            hyra maskiner till järnvägsunderhåll till ett och samma pris.
            Det skulle kunna vara ett första steg i att skapa en mer samordnad
            och effektivare organisation för underhållet.
          </p>
          <p xml:id="i-UeRD2ATNSVKYNYm9opK4E1">
            Vi anser även att regeringen i en sådan utredning ska göra en
            ordentlig internationell utblick även mot de länder som återreglerat
            sitt underhåll, t.ex. England. Utredningen bör också titta på
            avregleringens effekter på andra områden än underhållet, t.ex.
            Jernhusens roll i samband med konkurrensutsättningen.
          </p>
          <p xml:id="i-F6mwPLE2bC6F5sL6zgVJx5">
            Vi anser även att denna utredning bör hämta in åsikter från fler
            parter än enbart Trafikverket. Alla järnvägens aktörer bör få
            komma med fakta och synpunkter. Det kan t.ex. vara andra berörda
            myndigheter, tågoperatörer, entreprenörer, resenärsorganisationer,
            näringslivet, fackföreningar och regionala trafikhuvudmän.
          </p>
          <head xml:id="i-M8ujE2VVcqVzZyioZrKSP3" type="h2">
            Fördelar med att driva drift och underhåll i egen regi
          </head>
          <p xml:id="i-GqoXmLAybtTG5YkWuzYSH3">
            En anledning till att det är svårt att upphandla drift och underhåll
            är att det inte är lätt att definiera uppdragen, till skillnad
            från när man bygger nytt. Det blir lätt mycket tyckande och otydliga
            bedömningar. Många av de konflikter Trafikverket har i dag med
            entreprenörer är just kontraktsfrågor. En annan fördel med att
            driva underhåll i egen regi är att det blir tydligt vem som har
            ansvar för det trafikerade spåret. I dagsläget är det ett flertal
            entreprenörer som jobbar på Stockholms central inom drift och
            underhåll och investeringsjobb. Det är Trafikverkets uppgift att
            samordna detta, men vi har fått signaler om att verket inte har
            tillräcklig kraft för detta. Har Trafikverket drift och underhåll
            i egen regi så blir det lättare att ha tillräckligt god planering
            och reservresurser för att jobben ska avslutas på avtalad tid.
          </p>
          <p xml:id="i-3iFByn3r3juxYUjhZVbd2f">
            Vid en övergång till drift i egen regi kan och bör självklart
            vissa av de effektivitetsvinster som gjorts i samband med konkurrensutsättningen
            tas till vara. Många nya och bra rutiner har införts och dessa
            kan man använda sig av även i egen regi. Men det kostar också
            en del pengar att exempelvis ha reservkapacitet för att hantera
            oförutsedda trafiksituationer. Vi anser att dessa kostnader är
            värda att ta för att få tåg som kommer i tid och en järnväg som
            är mer robust. Därför tycker vi att drift och underhåll av järnvägen
            ska utföras i egen regi av Trafikverket. Exakt vilken gränsdragning
            mellan olika typer av underhåll som bör göras är vi öppna för
            att diskutera.
          </p>
          <head xml:id="i-XGUfq2XfSACXzW2QvZS4oC" type="h2">
            Kvalitetssäkring av underhållet
          </head>
          <p xml:id="i-3Ezm44Xcwc7JrrGAYruzGt">
            Vi anser att regeringen bör ge Trafikverket i uppdrag att ta
            fram relevant information som gör det möjligt att göra en djupare
            analys av kvaliteten på järnvägsunderhållet, för att på ett bättre
            sätt kunna avgöra vilken organisation som är den mest lämpliga.
            Därför bör regeringen snarast återkomma till riksdagen med en
            genomgång av järnvägens faktiska status och underhållets faktiska
            kvalitet för att säkra underhållsbehovets omfattning och att resurserna
            prioriteras rätt. Detta bör riksdagen ge regeringen till känna
            som sin mening.
          </p>
          <head xml:id="i-HibsRLY2jm29oMRfzdv5jV" type="h2">
            Granskning av säkerheten på spåren
          </head>
          <p xml:id="i-9AakBU8wE9AE2XTYwt3E87">
            I skrivelsen beskriver regeringen att säkerheten på spåren blivit
            bättre. Samtidigt finns som redan nämnts uppgifter från Seko om
            att dödsolyckorna bland arbetare på spåren ökat de senaste åren.
            Mot bakgrund av dessa motstridiga uppgifter anser vi att det bör
            göras en särskild granskning av säkerheten på spåren, och hur
            den påverkats i och med konkurrensutsättningen av underhållet
            och ifall en mer samlad organisation skulle vara bättre eller
            sämre. Detta bör riksdagen ge regeringen till känna som sin mening.
            I granskningen bör det även ingå att titta på olyckstillbud. Ett
            exempel är ett allvarligt tillbud i Nyhem, mellan Bräcke och Långsele.
            Där hade det nyligen varit ett skifte mellan en entreprenör till
            en annan. En signalledning hade slagits ut av åskan och skulle
            repareras. Statens haverikommission slår fast att orsakerna till
            tillbudet var banarbetare som har tvingats jobba allt för många
            timmar och som inte fått tillräcklig information från den tidigare
            entreprenören. Slutresultatet blev att två godståg var nära att
            kollidera eftersom de båda två fick grönt ljus på den enkelspåriga
            sträckan.
          </p>
          <p xml:id="i-YC3VcvZT9SrSU99w3ua69G">
            Granskningen bör även titta på hur Trafikverket arbetar med säkerheten
            i dag, t.ex. i fråga om ifall de som jobbar på spåren har rätt
            utbildning och vems ansvar det är att utbilda personal. Granskningen
            bör även titta på vilket sätt Trafikverket ser till att säkerhetsföreskrifterna
            för arbetsmiljö faktiskt beaktas i genomförandet av entreprenader.
            Det är ofta underentreprenörer som arbetar på spåren och det kan
            då vara svårare att ha kontroll över vad de kan om säkerhet. Det
            bör också göras en genomgång av vilka åtgärder som har genomförts
            efter de olyckor och tillbud som varit och deras effekt hittills.
          </p>
        </div>
        <div xml:id="i-5yEn5XbD1xUCd8WKpfUUFb" type="signatureBlock">
          <list xml:id="i-LwgnVrB4D99qxwHEHmP4Rq">
            <item xml:id="i-N9ReZEbh7qhQak6i8oTZbh" type="signature">
              Stina Bergström (MP)
            </item>
            <item xml:id="i-8f1YGGXtemeufSV1kFcNSU" type="signature">
              Annika Lillemets (MP)
            </item>
            <item xml:id="i-7k7vujsnNaFHYXmZ24GqKP" type="signature">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
