<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00211">
  <teiHeader>
    <fileDesc>
      <titleStmt>
        <title>Nationella riktlinjer för rätt till lustgas i förlossningsvården</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella riktlinjer för rätt till lustgas i förlossningsvården</title>
          <idno type="rdwebb">H002So211</idno>
          <rs type="number">So211</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So211/text</ref>
          <ref type="dokument_url_html">http://data.riksdagen.se/dokument/H002So211</ref>
          <ref type="dokumentstatus_url_xml">http://data.riksdagen.se/dokumentstatus/H002So211</ref>
          <ref type="doc">http://data.riksdagen.se/fil/146327AF-342B-453E-806C-2600D2C7A23D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F4y2AJrE1LNwTsLSqz3Fwz" type="signed"/>
        <correspContext corresp="i-F4y2AJrE1LNwTsLSqz3Fwz">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-7PLWDmC9RQD7Vup1B4NKvS" type="numbering">
          <date when="2012-09-28"/>
        </correspAction>
        <correspAction xml:id="i-U4uLPTtdN4RLLbWT9DUgUt" type="submission">
          <date when="2012-09-20"/>
        </correspAction>
        <correspAction xml:id="i-CLVCQr88mK4UkZkJeWSenn" type="transfer">
          <date when="2012-09-20"/>
        </correspAction>
        <correspAction xml:id="i-3VH6m9kqYJH7haSHkmKewh" type="assigned"/>
        <correspContext corresp="i-3VH6m9kqYJH7haSHkmKewh">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Uhfsn6PVfgkVeboqXuCRG" type="motHeader"/>
      <div xml:id="i-UuAgSRp1CWUQBDeWbem5HT" type="motBody">
        <div xml:id="i-7sQGS9q3MGG5bebr1aHzwT" type="motProposal" subtype="förslag">
          <head xml:id="i-HQDhrH89HVnw7yXNzLk6EG">
            Förslag till riksdagsbeslut
          </head>
          <p xml:id="i-GXJ6DLKLRbG9w1tHNuBZqX">
            Riksdagen tillkännager för regeringen som sin mening vad som
            anförs i motionen om att införa nationella riktlinjer för kvinnors
            rätt till full smärtlindring, inklusive lustgas, i förlossningsvården.
          </p>
        </div>
        <div xml:id="i-Lutofu8eYks3mfTTT8Lw1m" type="motContent">
          <head xml:id="i-CFHDqVQ7KAL5APevzJNuNc" type="h1">
            Motivering
          </head>
          <p xml:id="i-LoJB19kgzpJvrxGjYaQJKP">
            Kvinnor som föder har på pappret rätt till all smärtlindring
            som finns att få, men i praktiken kan enskilda sjukhus och landsting
            inskränka denna rätt.
          </p>
          <p xml:id="i-ATma8MzKD7rAe8RXhrvX9k">
            När det gäller naturliga smärtlindringsmetoder såsom varma bad
            och akupunktur är möjligheterna ytterst begränsade, med platsbrist
            och stressad personal som ska hantera flera förlossningar samtidigt.
          </p>
          <p xml:id="i-Wo6U2Z1nQuWV5oEnxoBRC6">
            De vanligaste smärtlindringsmetoderna som erbjuds och som ger
            bäst effekt för de flesta är lustgas och epidural (ryggbedövning).
            När kvinnan kommer in till förlossningen och har ont brukar lustgas
            vara det som erbjuds först. Lustgas är ofarligt både för moder
            och barn och innebär effektiv smärtlindring eftersom den minskar
            smärtimpulserna. Kvinnan kan själv andas in så mycket lustgas
            hon vill när hon behöver det och kan därmed lindra sin egen smärtupplevelse.
            Lustgasen försvinner sedan snabbt ur kroppen.
          </p>
          <p xml:id="i-Qr3aMrJH8p6kpPrRM9KTbN">
            Lustgas används vid ungefär 70 procent av alla förlossningar
            och började användas inom svensk förlossningsvård redan i slutet
            av 1800-talet.
          </p>
          <p xml:id="i-TTYfVAohhHq4csHruZsGFt">
            Epidural (ryggbedövning) sätts vanligtvis in i ett senare skede
            av förlossningen, för att inte störa värkarbetet, och brukar bara
            ges när kvinnan begär det. Epidural ges inte av barnmorskor utan
            bara av narkosläkare, som även jobbar på andra avdelningar inom
            sjukhuset. Det innebär att kvinnan måste vänta in att en narkosläkare
            blir ledig, vilket kan ta tid. Många kvinnor får höra att det
            är för sent för att få epidural, det vill säga att förlossningen
            gått så långt att det enligt barnmorskan inte är motiverat. De
            får då klara sig med lustgas.
          </p>
          <p xml:id="i-XVdnepowFf1npuGF93jmge">
            Frågan om lustgas aktualiserades när Gävleborgs landsting valde
            att avskaffa lustgas helt vid förlossningar. Motiveringen var
            miljö- och arbetsmiljöskäl. Och detta trots att flera sjukhus
            med framgång har lyckats minimera utsläppen av lustgas, till gagn
            både för miljön och arbetsmiljön. Nu har Gävleborgs landsting
            dragit tillbaka beslutet och tillåter lustgas igen, efter att
            det blev folkstorm. Men målet är fortfarande att fasa ut lustgasen,
            när det finns något likvärdigt alternativ för de födande kvinnorna.
          </p>
          <p xml:id="i-NRJWWCQa9rm9T7Yi27KYfX">
            Även om faran är över för tillfället för Gävleborgs kvinnor så
            återstår principfrågan alla kvinnors rätt till lustgas när de
            föder. Enskilda landsting kan uppenbarligen när som helst inskränka
            denna rätt. Därför är det angeläget att införa nationella riktlinjer
            som garanterar alla födande kvinnor rätt till lustgas.
          </p>
          <p xml:id="i-8NeP6VHrmEHRXV7gsmABcH">
            I Stockholms läns landsting är samtliga fem förlossningssjukhus
            anslutna till lustgasdestruktionsanläggningar som omvandlar den
            miljöfarliga lustgasen till syrgas och kvävgas. Det görs också
            noggranna kontroller av gasledningsnätet och uttagen i förlossningsrummen
            så att läckage av gas inte uppstår.
          </p>
          <p xml:id="i-UbCTm6sZjFg4WQE2Uo3ae3">
            I Norrbottens landsting har också ett framgångsrikt arbete bedrivits.
            För tio år sedan läckte hälften av gasen ut i atmosfären och kom
            aldrig till nytta för patienterna. Idag har förbrukningen minskat
            med 75 procent. Arbetet mot gasläckage är huvudorsaken till resultaten.
            Men det är inte bara ledningar som tätats utan mammorna får också
            information om att de ska andas ut i masken, för att undvika att
            gasen läcker ut i rummet och skadar personalen. Gravid personal
            arbetar inte med förlossningar i landstinget, utan får andra arbetsuppgifter
            under graviditeten.
          </p>
          <p xml:id="i-3FGpsXPWAr1A8DknVgN4Tw">
            Örebro läns landsting har skapat en förbränningsanläggning dit
            lustgasen leds och bränns upp, för att förhindra gasutsläpp. Tidigare
            släpptes lustgasen ut i atmosfären, men nu går den istället direkt
            in i biogaspannan. Även läckage inne i förlossningsrummen har
            minimerats, av arbetsmiljöskäl. På universitetssjukhuset i Örebro
            har en speciell hakdel införts till lustgasmasken. Hakdelen hjälper
            till att samla in mer av lustgasen och förhindrar gasläckage.
          </p>
          <p xml:id="i-Y5nQTK1Fwt8cx6WmvQmq89">
            Trots att kvinnor som grupp står för en mindre andel av klimatutsläppen
            än män som grupp är det kvinnorna som får betala priset för miljöarbetet
            i Gävleborgs landsting, när de nu tvingas föda utan lustgas. Som
            svar på frågan vilken smärtlindring födande kvinnor ska få istället
            för lustgas blev svaret: Avslappningsövningar och epidural.
          </p>
          <p xml:id="i-B2uX87t4VXcjdRBWkX79oW">
            Förlossningssmärtan är individuell, men den är för de flesta
            kvinnor den värsta smärta de upplever under sin livstid. Att föda
            utan smärtlindring kan jämföras med att bli opererad utan bedövning,
            något de flesta skulle finna helt otänkbart. Att i detta läge
            hänvisa till avslappningsövningar som alternativ till lustgas
            känns som ett hån.
          </p>
          <p xml:id="i-P37pm4AcaWMnKx7ZYCx4s5">
            När det gäller epidural måste detta vara ett val som varje kvinna
            gör. Många vill inte ha det av rädsla för komplikationer. Epidural
            är den mest effektiva smärtlindringsmetoden men den har en baksida.
            Epidural kan öka risken för värksvaghet, vilket i sin tur ökar
            risken för sugklocka och tång, som i förlängningen kan orsaka
            allvarliga förlossningsskador. Det är mycket olyckligt om kvinnor
            mot sin vilja känner sig tvingade till epidural för att de nekas
            lustgas och inte klarar av smärtan.
          </p>
          <p xml:id="i-FTrZYf6Uf4G88U45gRZEYV">
            Lustgas behövs dessutom ofta som komplement, även när kvinnan
            får epidural. Det är först i ett relativt sent skede av förlossningen
            som epidural sätts in, de flesta kvinnor behöver lustgas innan
            dess för att lindra smärtan. I utdrivningsskedet är epidural mindre
            effektivt och även då behövs som regel lustgas för att stå ut
            med smärtan. Om modern drabbas av utmattning eller panik är det
            negativt för förlossningsförloppet, smärtlindring genom hela förlossningen
            kan hjälpa till att förebygga dessa tillstånd.
          </p>
          <p xml:id="i-9qhp6gw8eznt4n8v53WG4z">
            Den smärtfria förlossningen finns inte, men man kan göra mycket
            för att lindra smärtan och göra upplevelsen så positiv som möjligt
            för den födande kvinnan. Många kvinnor upplever lustgasen som
            den bästa vännen under förlossningen och vägrar släppa masken.
            Att i detta läge ta bort den helt är otroligt grymt.
          </p>
          <p xml:id="i-6p4LEBmbyAGxfB1wpUenbW">
            Risken är att fler kvinnor kommer att kräva kejsarsnitt eller
            vägra föda mer än ett barn, när de upplevt sin första förlossning
            som tortyr.
          </p>
          <p xml:id="i-EMrt5NveiKKZtp8cZ9iK2c">
            Det saknas idag nationella riktlinjer för förlossningsvården
            i Sverige. Det har visat sig att majoriteten av förlossningsavdelningarna
            inte har skrivna riktlinjer och att det inte finns någon samstämmighet
            i de riktlinjer som finns.
          </p>
          <p xml:id="i-JdKLZ9SyAyV2DNmujwmBP1">
            Det är orimligt att kvinnors rätt till fullgod smärtlindring
            vid förlossning kan vara beroende av var de råkar bo i landet.
            Det är hög tid att införa nationella riktlinjer gällande rätten
            till smärtlindring inom förlossningsvården, inklusive rätten till
            lustgas.
          </p>
        </div>
        <div xml:id="i-7XJ4eyWbJst2Sgykt2xxdi" type="motSignatures">
          <list xml:id="i-Vxw6XLMHfMAWAixasgiWiW">
            <item xml:id="i-NdLULCnmB32CpFCFbpU2vj">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
