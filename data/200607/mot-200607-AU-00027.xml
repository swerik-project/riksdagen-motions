<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00027">
  <teiHeader>
    <fileDesc>
      <titleStmt>
        <title>Riksrevisionens styrelses framställning angående anställningsstöd</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksrevisionens styrelses framställning angående anställningsstöd</title>
          <idno type="rdwebb">GU02A27</idno>
          <rs type="number">A27</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A27/text</ref>
          <ref type="dokument_url_html">http://data.riksdagen.se/dokument/GU02A27</ref>
          <ref type="dokumentstatus_url_xml">http://data.riksdagen.se/dokumentstatus/GU02A27</ref>
          <ref type="doc">http://data.riksdagen.se/fil/D492CFEE-6B2E-4FB8-A284-973F060FAFB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R23oFHLJ6E8kfQQNxWPvME" type="basedOn"/>
        <correspContext corresp="i-R23oFHLJ6E8kfQQNxWPvME">
          <ref>Förslag 2006/07:RRS18</ref>
        </correspContext>
        <correspAction xml:id="i-GRcz8BtKbGNXB6mMyXBKTs" type="signed"/>
        <correspContext corresp="i-GRcz8BtKbGNXB6mMyXBKTs">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-79ieP1iN32Lc3Pzsiuygae" type="referral">
          <date when="2007-03-16"/>
        </correspAction>
        <correspAction xml:id="i-QoSNAeTN1zGnnN5uZPQLfq" type="dismissal">
          <date when="2007-03-15"/>
        </correspAction>
        <correspAction xml:id="i-3KM7Ev4kvDGrEmoX9EigrJ" type="transfer">
          <date when="2007-03-14"/>
        </correspAction>
        <correspAction xml:id="i-G7j2xwbdRM455xC5oUJbQ6" type="submission">
          <date when="2007-03-14"/>
        </correspAction>
        <correspAction xml:id="i-Cn3tfXCfcGRqUHp9Cw1Y63" type="assigned"/>
        <correspContext corresp="i-Cn3tfXCfcGRqUHp9Cw1Y63">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QB6eLUkqwYrFw9Tzjy2rBC" type="motBody">
        <div xml:id="i-4Nob7RT1wbKXvxHPrA1Ftp" type="motContent">
          <head xml:id="i-Tggza85v4adS8N6zkVHpxo" type="h1">
            Riksrevisionens styrelses framställning angående anställningsstöd
          </head>
          <head xml:id="i-A8BA1tufaLe4GmyTjSwQNG" type="h1">
            Förslag till beslut
          </head>
          <p xml:id="i-LfmpYACRgoTgybTuyk4DUW">
            Riksdagen tillkännager för regeringen som sin mening vad i motionen
            anförs om att anställningsstöden är en effektiv arbetsmarknadspolitisk
            åtgärd som bör utvecklas och tillföras betydligt mer resurser
            för att kunna förbättras och utgöra ett bättre stöd till långtidsarbetslösa.
          </p>
          <head xml:id="i-B7FGFdwkwcdQsAmwshVc51" type="h1">
            Motivering
          </head>
          <p xml:id="i-6eZsNS2kryBVUuq9KiRZKT">
            Riksrevisionen har granskat anställningsstöden i rapporten Antällningsstöd
            (RiR 2006:28). Granskningen visar att endast 24 av 100 stödanställningar
            leder till reguljära anställningar, att de har en undanträngningseffekt
            samt att kontrollen av arbetsgivare som mottar anställningsstöd
            är bristfällig. Mot bakgrund av denna granskning så anser Riksrevisionens
            styrelse att anställningsstöden är behäftade med en rad effektivitetsproblem,
            vilket föranleder en framställning till riksdagen där styrelsen
            föreslår att riksdagen ska begära att regeringen prövar möjligheterna
            att effektivisera befintliga och framtida stöd i form av lönesubventioner
            till arbetsgivare.
          </p>
          <p xml:id="i-34XkrbnnAbcg1vFEuPXuFT">
            Eftersom regeringen har avskaffat de allmänna och förstärkta
            anställningsstöden samt plusjobben, är granskningen delvis inaktuell.
            Riksrevisionens styrelse menar dock att slutsatserna från rapporten
            är relevanta för befintliga och framtida arbetsmarknadspolitiska
            stöd i form av lönesubventioner till arbetsgivare.
          </p>
          <p xml:id="i-KHjeTxVvePkpiFwheNENo1">
            Vänsterpartiet välkomnar granskningen av anställningsstöden och
            delar givetvis utgångspunkten att de måste förbättras. Däremot
            menar vi att Riksrevisionens styrelses ensidiga slutsats om att
            anställningsstöden ska effektiviseras är problematisk. Ett försämrat
            stöd till långtidsarbetslösa kan möjligen innebära en effektivisering
            i den meningen att statens omedelbara utgifter minskar. Men risken
            är i stället överhängande att en sådan kortsiktig besparing på
            sikt blir en stor samhällsekonomisk förlust om alternativet är
            ökad öppen arbetslöshet med det produktivitetsbortfall det innebär.
            Dessutom innebär en ensidig besparing på anställningsstöden mänskliga
            tragedier för de människor som inte får stöd att ta sig ur långvarig
            arbetslöshet. Därför kan vi inte stödja Riksrevisionens styrelses
            förslag om att regeringen ska effektivisera befintliga och framtida
            stöd i form av lönesubventioner till arbetsgivare på det sätt
            som styrelsen föreslår. Vi menar i stället att det måste tillföras
            mer resurser för att de riktade stöden till långtidsarbetslösa
            ska förbättras och bli mer ändamålsenliga.
          </p>
          <head xml:id="i-WH48HKkbcaVTNnyrbFxp6S" type="h1">
            Regeringen försämrar stödet till långtidsarbetslösa
          </head>
          <p xml:id="i-H1d5sZrkzgTADXRbrEAjV4">
            Regeringen har i enlighet med budgetproposition 2006/07:1 genomfört
            kraftiga nedskärningar i arbetsmarknadspolitiken. Antalet platser
            i arbetsmarknadspolitiska program minskar från 138 545 i genomsnitt
            per månad 2006 till 90 000 i genomsnitt per månad 2007 och 65
            000 i genomsnitt per månad 2008. Regeringen har avskaffat det
            allmänna och förstärkta anställningsstödet samt plusjobben som
            riktar sig till långtidsarbetslösa. Däremot behåller regeringen
            det särskilda anställningsstödet. Anställningsstöden är avsedda
            för de långtidsarbetslösa och under 2006 hade 36 574 människor
            i genomsnitt per månad ett arbete med anställningsstöd.
          </p>
          <p xml:id="i-Tppc6DucTh9Q2j8uvYvEVe">
            Det allmänna anställningsstödet var tillgängligt för personer
            som varit inskrivna på arbetsförmedlingen i minst 12 månader och
            subventionerade lönekostnaden upp till 50 procent. Under 2006
            hade 5 516 människor i genomsnitt per månad ett arbete med allmänt
            anställningsstöd. Det förstärka anställningsstödet var tillgängligt
            för personer som varit arbetslösa eller medverkat i ett arbetsmarknadspolitiskt
            program de senaste 24 månaderna. Det hade en subventionsgrad om
            75 procent av lönekostnaden i 18 månader. Under 2006 hade 10 732
            människor i genomsnitt per månad ett arbete med förstärkt anställningsstöd.
            Både det allmänna och det förstärkta anställningsstödet avskaffas
            för 2007. Dessutom avskaffas plusjobben som varit ett extra starkt
            stöd till långtidsarbetslösa med en subvention om 100 procent
            av lönekostnaden. Under 2006 hade 10 945 människor i genomsnitt
            per månad ett plusjobb. Förutom att vara ett stöd till långtidsarbetslösa
            att få aktuell arbetslivserfarenhet var plusjobben en resursförstärkning
            till den offentliga sektorn.
          </p>
          <p xml:id="i-3EQ32AZ1vxas2BoSBtusVg">
            I och med att dessa stöd avskaffas får ett stort antal människor
            nu gå från meningsfull sysselsättning till öppen arbetslöshet.
            De långtidsarbetslösa som omfattas av dessa stöd erbjuds inga
            andra möjligheter att få aktuell arbetslivserfarenhet eller andra
            stödåtgärder av regeringen. I stället erbjuds nu långtidsarbetslösa
            så kallade nystartsjobb. Nystarsjobben subventionerar 30 procent
            av lönekostnaden vilket är betydligt sämre än den subvention om
            50100 procent som det allmänna och förstärkta anställningsstödet
            samt plusjobben gav. Dessutom riktar sig nystartsjobben endast
            till privata arbetsgivare, vilket kraftigt reducerar möjligheterna
            att få nystartsjobb för framför allt kvinnor, vars arbetslivserfarenhet
            oftare än mäns härrör från vård- och omsorgsarbete. Tillsammans
            med försämringarna i arbetslöshetsförsäkringen innebär regeringens
            politik ett kraftigt minskat stöd till de långtidsarbetslösa.
          </p>
          <p xml:id="i-GEtnHSUupo9SEYeFw4r7GY">
            Grundproblemet med arbetslösheten är att full sysselsättning
            inte är målet för vare sig den borgerliga regeringen eller den
            tidigare socialdemokratiska. Så länge full sysselsättning inte
            är målet för den ekonomiska politiken kommer långtidsarbetslösheten
            och utslagning på arbetsmarknaden att vara hög. Inga anställningsstöd
            i världen kan i sig uppfylla målet om full sysselsättning. Däremot
            har anställningsstöden en viktig funktion i omställningen på arbetsmarknaden
            och borde därför även fortsättningsvis utgöra ett stöd för långtidsarbetslösa.
          </p>
          <p xml:id="i-4NiiLLWRwsBggsAnD4riYv">
            Vi vill minska arbetslösheten genom att anställa 200 000 personer
            inom den offentliga sektorn där behoven är som störst. Finansiering
            för detta presenteras i Vänsterpartiets budgetmotion 2006/07:Fi245.
          </p>
          <p xml:id="i-4ZMio2TYHqUGXwgTQN2zBV">
            Alla i arbete måste vara målet i politiken. Vänsterpartiet anser
            att den ekonomiska politiken ska anpassas till detta mål. Full
            sysselsättning ska gå före inflationsbekämpning. Systemet med
            utgiftstak motverkar offensiva välfärdssatsningar och bör därför
            avskaffas. Även överskottsmålet vill Vänsterpartiet avskaffa och
            ersätta med en politik för god hushållning och långsiktig hållbarhet.
            Den ekonomiska politiken ska stimulera efterfrågan och uppmuntra
            till hållbara investeringar så att fasta och varaktiga jobb skapas.
            Vänsterpartiet ser den offentliga sektorn som en motor i samhällsekonomin.
            Utan bra utbildning och sjukvård för alla skulle företagen inte
            ha ett lika gynnsamt klimat. Utan infrastruktur och barnomsorg
            skulle företagen inte kunna göra så stora vinster som man gör
            i dag.
          </p>
          <p xml:id="i-RfM7mfRz3goGMvPxdPqUxa">
            Regeringens nedskärningar på arbetsmarknadspolitiska åtgärder
            är en övergång till en mer passiv kontantstödsmodell vilket försämrar
            arbetsmarknadens funktionssätt. I stället för den passiva modellen
            som regeringen inrättar vill Vänsterpartiet föra en aktiv arbetsmarknadspolitik.
            En aktiv arbetsmarknadspolitik är viktig för att förhindra permanent
            utslagning från arbetsmarknaden och för att underlätta strukturutveckling
            i arbets- och näringsliv. Sämre villkor i arbetslöshetsförsäkringen
            och en passivare arbetsmarknadspolitik skapar större rädsla för
            omvandling i ekonomin. Länder där man prövat detta får i ökad
            utsträckning opinioner med protektionism, rasism och krav om att
            bevara gamla näringar och företag. Även i tider med hög konjunktur
            sker en stor omvandling av arbetsmarknaden. Om vi är positiva
            till omvandling och förnyelse måste vi även ha ett system som
            bidrar till detta. Inte minst är arbetsmarknadsutbildning viktig
            för att motverka flaskhalsar på arbetsmarknaden.
          </p>
          <p xml:id="i-BW2rL2ub8J7envNkhcJpM3">
            Trots att det är högkonjunktur är det svårt för vissa grupper
            att få jobb, däribland långtidsarbetslösa, funktionshindrade och
            äldre. Stödet till dessa grupper har stor betydelse för deras
            möjligheter att få ett värdigt återinträde på arbetsmarknaden.
            Regeringen däremot avskaffar vissa anställningsstöd och försämrar
            a-kassan vilket innebär en dramatisk försämring för långtidsarbetslösa
            människor. Under de kommande åren väntar stora pensionsavgångar
            i den offentliga sektorn. Det är viktigt att dagens arbetslösa
            då kan erbjudas en fast anställning. Generationsväxlingen får
            inte innebära att de som är medelålders och arbetslösa ställs
            utanför. I den processen fyllde plusjobben en viktig funktion.
          </p>
          <p xml:id="i-4WPK8sWKfVNzJUiWvHfdPC">
            Syftet med anställningsstöden bör vara att ge stöd till långtidsarbetslösa
            personer att få aktuell arbetslivserfarenhet. Att ha aktuell arbetslivserfarenhet
            ökar de arbetslösas anställningsbarhet och minskar risken för
            permanent utslagning. Vidare anser Vänsterpartiet att anställningsstöden
            självfallet också bör vara riktade till den offentliga sektorn
            där behovet av mer personal är stort. Dessutom bör ett slags merkostnadsersättning,
            som kan täcka upp kostnaden för utbildning och handledning, medfölja
            anställningsstöden vilket underlättar framtida reguljär anställning.
          </p>
          <p xml:id="i-KjuwWm48mVc6jStSEcSPAA">
            Även med en högre sysselsättningsgrad kommer det att behövas
            särskilda insatser för långtidsarbetslösa. Vi vill därför återinföra
            anställningsstöden, utbildningsvikariaten och plusjobben. Åtgärderna
            bör finansieras via krediteringar med skatteanknytning, se motion
            2006/07:Fi245 avsnitt 9.1.
          </p>
          <p xml:id="i-Em5m3p3vwGCYpQjACv5FPu">
            Mot bakgrund av det som anförts i denna motion om anställningsstödens
            betydelse för att bryta långtidsarbetslöshet bör riksdagen inte
            stödja Riksrevisionens styrelses ensidiga rekommendation om att
            anställningsstöden ska effektiviseras. I stället bör befintliga
            och framtida arbetsmarkandspolitiska stöd i form av lönesubventioner
            till arbetsgivare tillföras betydligt mer resurser för att kunna
            förbättras och på så vis utgöra ett bättre stöd till långtidsarbetslösa
            människor. Detta bör riksdagen som sin mening ge regeringen till
            känna.
          </p>
        </div>
        <div xml:id="i-TrJZYh3FEnBd9Sj624KXju" type="signatureBlock">
          <list xml:id="i-CjCXTL2bsXXFDxksi8phLN">
            <item xml:id="i-SJX24gvTGpBNRcMhvjkF1w" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-Ts5SQmntYLABjp6hLLpcG5" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-DhAAaJ8t8g2WPACsfbpmJR" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
