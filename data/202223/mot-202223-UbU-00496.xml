<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-00496">
  <teiHeader>
    <fileDesc>
      <titleStmt>
        <title>Förändringar i läroplanen</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:496 av Markus Wiechel och Alexander Christiansson (båda SD)</title>
          <idno type="rdwebb">HA02496</idno>
          <rs type="number">496</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA02496/text</ref>
          <ref type="dokument_url_html">https://data.riksdagen.se/dokument/HA02496</ref>
          <ref type="dokumentstatus_url_xml">https://data.riksdagen.se/dokumentstatus/HA02496</ref>
          <ref type="pdf">https://data.riksdagen.se/fil/8B4A2A5E-96A0-4CCD-8005-4B8095A6C2C2</ref>
          <ref type="docx">https://data.riksdagen.se/fil/AD61B260-60E1-4F86-8752-65EDC8ADC1C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CNHkBD8DgHHmXzupbVRdt2" type="signed"/>
        <correspContext corresp="i-CNHkBD8DgHHmXzupbVRdt2">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-A5nTT5gDfwMPZLQFWQ4J8F" type="submitted">
          <date when="2022-11-18"/>
          <time when="12:33:21"/>
        </correspAction>
        <correspAction xml:id="i-QtuP6AoxjfLtfyNZoLpJyy" type="reviewed">
          <date when="2022-11-18"/>
          <time when="15:47:28"/>
        </correspAction>
        <correspAction xml:id="i-68Lon4aiqekQ7qUHvR7a9V" type="referred">
          <date when="2022-12-01"/>
        </correspAction>
        <correspAction xml:id="i-TiaN3KdBqxo7y5WhALYZh2" type="assigned">
          <date when="2023-04-26"/>
          <time when="16:45:59"/>
        </correspAction>
        <correspContext corresp="i-TiaN3KdBqxo7y5WhALYZh2">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-6afnM9BymBXARp2xVqoDmS" type="behandlas_i"/>
        <correspContext corresp="i-6afnM9BymBXARp2xVqoDmS">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:496 av Markus Wiechel och Alexander
          Christiansson (båda SD) Förändringar i läroplanen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Wx8568MYex9A2TFwDgc4Q1">
            Förslag till riksdagsbeslut
          </head>
          <list style="ol">
            <item xml:id="i-ej9J4Ns5bQzqXVFpixVKF">
              Riksdagen ställer sig bakom det som anförs i motionen om att
              överväga en strykning av att skolan har ett ansvar för att motverka
              traditionella könsmönster och tillkännager detta för regeringen.
            </item>
            <item xml:id="i-Pt9dTjFTxZzm31FxS7tqHr">
              Riksdagen ställer sig bakom det som anförs i motionen om att
              utreda behovet av en uppdatering av läroplanerna med tydliga texter
              om hedersrelaterat våld och förtryck och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-DvhLXxGZSDbWfFrRZsJoTh" type="h1">
            Könsmönster i läroplanen
          </head>
          <p xml:id="i-QjqoNWXcwb459K5yst3oog">
            Utbildning, då inte minst genom grundskolan, är en mycket viktig
            del av livet och det är här barn och ungdomar formas för framtiden.
            Utbildningen ska erbjuda elever en möjlighet att inhämta och utveckla
            kunskaper och värden. Den ska främja en positiv utveckling genom
            lärande samt möjliggöra för enskilda att självmant kunna lära
            sig mer under livets gång. Utbildningen ska dessutom förmedla
            och förankra respekt för universella mänskliga rättigheter samt
            grundläggande demokratiska värderingar. Sist men inte minst ska
            skolan främja respekt för våra medmänniskors egenvärde och miljön.
            Allt detta är viktiga grundpelare i läroplanen, som för de allra
            flesta ses som självklarheter. Det är viktigt att den svenska
            skolan fokuserar på sina primära uppgifter, varför läroplanen
            behöver vara tydlig och lättförståelig.
          </p>
          <p xml:id="i-V5K4eoo7M1V1t5th3E8tz">
            I läroplanen står det i dag att skolan har ett ansvar för att
            motverka traditionella könsmönster. Vad som är traditionella könsmönster
            är däremot inte vidare preciserat i läroplanen eller vad detta
            arbete ska leda till. Självklart ska all form av könsdiskrimi­nering
            motarbetas, och varje individ ska ha rätt att själv få forma sin
            identitet. Såväl flickor som pojkar ska behandlas lika, vilket
            också med rätta framgår av andra delar av läroplanen. Vi vet dock
            att det finns medfödda skillnader mellan könen. Med nämnda stycke
            i läroplanen innebär det i praktiken att skolan aktivt ska motarbeta
            elevers egen vilja till en specifik identitet, om den faller inom
            ramen för vad som kallas för ett traditionellt könsmönster. Detta
            är inte rimligt och går emot den grundläggande principen att samtliga
            elever ska få välja sin egen könsidentitet. Regeringen bör därför
            se till att stycket i läroplanen om att skolan har ett ansvar
            att motverka traditionella könsmönster i läroplanen stryks.
          </p>
          <head xml:id="i-GtgJ5waXyZQjuaNG2YmA5C" type="h1">
            Hedersrelaterat våld och förtryck
          </head>
          <p xml:id="i-WLPw38nNnUJwZz8hr5xxSf">
            Under mandatperioden 2018–2022 fick Skolverket på regeringens
            uppdrag föreslå förtydliganden i läroplanerna för grundskolan,
            grundsärskolan, sameskolan, specialskolan, gymnasieskolan, gymnasiesärskolan
            och vuxenutbildningen för att bättre stödja skolformernas utbildning
            och undervisning inom kunskapsområdet sex och samlevnad. I uppdraget
            har Skolverket särskilt beaktat att frågor om hedersrelaterat
            våld och förtryck, samtycke och pornografi omfattas av sex- och
            samlevnadsundervisningen.
          </p>
          <p xml:id="i-YU3zahC3SS7v539oPa3y55">
            Arbetet med att motverka hedersrelaterat våld och förtryck måste
            ske systematiskt och det ska vara en tydlig del av skolans jämställdhetsuppdrag.
            Av den anledningen måste läroplanerna vara tydliga rörande frågan
            om hedersnormer och värderingar. Skolinspektionen har tidigare
            granskat undervisningen i sex och samlevnad och kunde därefter
            komma fram till att många lärare känt sig osäkra på hur de ska
            hantera frågor som rör heder i sex- och samlevnadsundervisningen,
            varför vikten av tydliga läroplaner rörande just detta inte nog
            kan betonas.
          </p>
          <p xml:id="i-8d7FK85FVB26vfSXbu8a4A">
            Den här typen av förtryck handlar i grund och botten om att enskilda
            individers rättigheter och intressen anses vara underordnade familjens,
            varför det legitimeras. Skolan ska vara vägledande och det ska
            vara en frizon för elever att kunna ifrågasätta värderingar som
            kan skada ett självständigt liv utan förtryck och diskriminering.
            I takt med att hedersrelaterat våld och förtryck tyvärr har blivit
            allt vanligare i Sverige måste samhället hinna med att ta tag
            i detta.
          </p>
          <p xml:id="i-5hFEkWDdnB1B4ocBPs8ifm">
            Att det inte är tydligare med hedersproblematiken i läroplanerna
            idag kan inte klassas som något annat än ett svek mot alla de
            tiotusentals elever vilkas liv omgärdas av hedersnormer och som
            idag tvingas anpassa sin livssituation för att klara av sin vardag.
            Läroplanerna måste därför uppdateras med tydliga texter om hedersrelaterat
            våld och förtryck.
          </p>
        </div>
        <div type="motSignatures">
          <list>
            <item xml:id="i-8RjZYuWV8Yu7CpDASJjZVg" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-Kzq7ufo1kDg5eG9BWbechZ" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
