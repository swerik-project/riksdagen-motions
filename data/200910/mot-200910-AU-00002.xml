<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00002">
  <teiHeader>
    <fileDesc>
      <titleStmt>
        <title>med anledning av skr. 2008/09:198 En jämställd arbetsmarknad – regeringens strategi för jämställdhet på arbetsmarknaden och i näringslivet</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:198 En jämställd arbetsmarknad – regeringens strategi för jämställdhet på arbetsmarknaden och i näringslivet</title>
          <idno type="rdwebb">GX02A2</idno>
          <rs type="number">A2</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A2/text</ref>
          <ref type="dokument_url_html">http://data.riksdagen.se/dokument/GX02A2</ref>
          <ref type="dokumentstatus_url_xml">http://data.riksdagen.se/dokumentstatus/GX02A2</ref>
          <ref type="doc">http://data.riksdagen.se/fil/23DF75BF-B4AF-4AB6-A67E-A6AD380E5538</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UBsLrWFFHRkYRWk13QqkzF" type="basedOn"/>
        <correspContext corresp="i-UBsLrWFFHRkYRWk13QqkzF">
          <ref>Regeringsskrivelse 2008/09:198</ref>
        </correspContext>
        <correspAction xml:id="i-AgDhzie5sSqTCe9W2qCNxk" type="signed"/>
        <correspContext corresp="i-AgDhzie5sSqTCe9W2qCNxk">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction xml:id="i-ALgJ9yT5r9vbDXALKNXBJ7" type="referral">
          <date when="2009-10-08"/>
        </correspAction>
        <correspAction xml:id="i-9bnut48rKtveKRcCTNHiJQ" type="dismissal">
          <date when="2009-10-01"/>
        </correspAction>
        <correspAction xml:id="i-ScZn2yMWwq9dhBkEB2nLvY" type="dismissal">
          <date when="2009-10-01"/>
        </correspAction>
        <correspAction xml:id="i-X4rk1ArrRGLRL7AGe58rYv" type="transfer">
          <date when="2009-09-30"/>
        </correspAction>
        <correspAction xml:id="i-3gGzk7XeBLAHA1tvmGKTDK" type="submission">
          <date when="2009-09-30"/>
        </correspAction>
        <correspAction xml:id="i-FYJYWq3o4y3UYVN1WxsVPD" type="assigned"/>
        <correspContext corresp="i-FYJYWq3o4y3UYVN1WxsVPD">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KzTUbKoATPyZ7VQxqignTQ">
            Förslag till riksdagsbeslut
          </head>
          <list style="ol">
            <item xml:id="i-7a4bBEwYkCfBFHVv8doFer">
              Riksdagen tillkännager för regeringen som sin mening vad som
              anförs i motionen om regeringens jämställdhetsskrivelse.
            </item>
            <item xml:id="i-8r27x2NGu51Pf1htqtnong">
              Riksdagen tillkännager för regeringen som sin mening vad som
              anförs i motionen om en särskild satsning på ett tvåårigt forsknings-
              och utvecklingsprogram om kvinnors arbetsmiljö.
            </item>
            <item xml:id="i-PdmdeyTpHBtJe9WKpFmBC4">
              Riksdagen tillkännager för regeringen som sin mening vad som
              anförs i motionen om en satsning på inspektionsverksamheten på
              kvinnodominerade arbetsplatser i syfte att upptäcka och åtgärda
              brister i utsatt ensamarbete.
            </item>
            <item xml:id="i-AfafPN1JPmYRPurGrwGnbQ">
              Riksdagen tillkännager för regeringen som sin mening vad som
              anförs i motionen om heltid som en rättighet och deltid som en
              möjlighet.
            </item>
            <item xml:id="i-6R9FKkVhh5He7fswaxK6Sw">
              Riksdagen tillkännager för regeringen som sin mening vad som
              anförs i motionen om en begränsningsregel för antalet på varandra
              följande visstidsanställningar hos samma arbetsgivare.
            </item>
            <item xml:id="i-LdTeRHzvsDiynpxvUBrFA6">
              Riksdagen tillkännager för regeringen som sin mening vad som
              anförs i motionen om ett särskilt uppdrag till Arbetsförmedlingen
              om bemötande och en könsneutral fördelning av insatserna.
            </item>
            <item xml:id="i-T5BRjG6aztaxiBYtF74zjB">
              Riksdagen tillkännager för regeringen som sin mening vad som
              anförs i motionen om möjligheterna till barnomsorg på kvällar,
              helger och nätter.
            </item>
            <item xml:id="i-SKHjekhUg3SarYkV7LN21J">
              Riksdagen tillkännager för regeringen som sin mening vad som
              anförs i motionen om föräldraförsäkringen.
            </item>
            <item xml:id="i-44z4we2tGGXj8mRKSE6wPK">
              Riksdagen tillkännager för regeringen som sin mening vad som
              anförs i motionen om kvotering till bolagsstyrelser.
            </item>
            <item xml:id="i-B2UwBBVYQTuW9dtw9buFZM">
              Riksdagen tillkännager för regeringen som sin mening vad som
              anförs i motionen om ett uppdrag till Diskrimineringsombudsmannen
              att genomlysa banker och kreditinstitut ur ett jämställdhetsperspektiv.
            </item>
          </list>
        </div>
        <div type="motContent">
          <head xml:id="i-FCyjCWfM4KauQws5ErLtEV" type="h1">
            Motivering
          </head>
          <p xml:id="i-TdLMGDnVtfvJ98hfgmZJD2">
            För att förverkliga visionen om ett jämställt samhälle har socialdemokrater
            genom tiderna kämpat för kvinnors rösträtt, lika lön för lika
            arbete, en stark föräldraförsäkring och en utbyggd barnomsorg.
            Detta har bidragit till att Sverige i dag har en hög förvärvsfrekvens
            bland kvinnor sett ur ett internationellt perspektiv. Detta kan
            vi vara stolta över. Vi har kommit en bit på vägen, men än är
            det långt kvar när det gäller att uppnå jämställdhet i arbetslivet,
            liksom i samhället i övrigt.
          </p>
          <p xml:id="i-4R9tBSyarQT3h9i9VBGEBB">
            Regeringen har genomfört en politik som kommer att öka ojämställdheten.
            Både försämringen av arbetslöshetsförsäkringen och jobbskatteavdragen
            är exempel på förändringar som drabbar kvinnor i större utsträckning
            än män. Vi har redan halkat efter i internationella jämförelser
            över jämställdheten. Sverige, som tidigare låg i topp, har sprungits
            om av Finland och Norge. Vi kommer att halka efter ytterligare
            om inte tydliga steg tas för att förbättra förutsättningarna för
            ett jämställt arbetsliv.
          </p>
          <p xml:id="i-DsStvatKKrWBwZCKEYPRGB">
            Regeringens skrivelse innehåller en uppräkning av arbetsgrupper
            och utredningar men innehåller inga förslag och ingenting som
            gör någon faktisk skillnad. Regeringen saknar visioner och en
            tydlig plan som kan driva på utvecklingen mot ett mer jämställt
            arbetsliv. Skrivelsen presenterar ingen trovärdig strategi för
            detta trots de 68 punkter som presenteras och som man ska följa
            upp 2011.
          </p>
          <p xml:id="i-6h9BMjnrtErhekGBKDRkzp">
            Vi socialdemokrater kan aldrig acceptera den ojämlikhet som råder
            mellan könen. Vi vill synliggöra och bekämpa de maktstrukturer
            som underordnar kvinnor och som överordnar män. Målet är att kvinnor
            och män ska ha samma makt att forma samhället och sina egna liv.
            Grunden för ett jämlikt, jämställt och solidariskt arbete är rätten
            till arbete, som ger möjlighet att kunna försörja sig och sin
            familj och som ger ekonomisk självständighet livet ut. Men arbetslivet
            är inte jämlikt. Kvinnors och mäns arbetsvillkor är olika och
            orättvisorna stora. De arbeten som i dag domineras av män värderas
            högre än de arbeten som domineras av kvinnor. Kvinnor får i högre
            grad deltids- och tidsbegränsade anställningar i stället för fasta
            jobb. Bland män dominerar heltidsanställningar. Korta anställningar
            innebär mindre frihet och sämre möjligheter till utveckling i
            jobbet. Detta påverkar hälsan negativt. Orättvisor i arbetslivet
            bidrar till att klyftan mellan kvinnor och män består livet ut.
          </p>
          <p xml:id="i-U7jgKv6uULdoJqbeQNNztu">
            Inom alla livets områden, inom alla samhällsklasser och inom
            alla befolkningsgrupper är villkoren mellan kvinnor och män olika.
            Generellt är kvinnors villkor alltid sämre än männens. Nästan
            lika många kvinnor som män yrkesarbetar i Sverige. Men trots detta
            värderas kvinnors arbete lägre än männens. Kvinnors löner är generellt
            lägre än männens trots att de har lika lång eller längre utbildning
            än männen. De yrken och branscher som har högst andel kvinnor
            betalar lägre löner än de som domineras av män. Inte sällan används
            kvinnor som flexibilitetsbuffertar i verksamheter som behöver
            personal som snabbt fyller ut luckor i verksamheten. Genusordningen
            begränsar både kvinnors och mäns livsval och utvecklingsmöjligheter.
            Vi kan inte acceptera att samhället och våra egna liv organiseras
            på ett ojämlikt vis utifrån hänvisningar till biologiska skillnader
            mellan könen. Var och en ska kunna utveckla sin egen individuella
            kapacitet som människa, utan att hindras av sitt kön. Det gagnar
            män, kvinnor och samhället som helhet. Det är också uppenbart
            ett samhällsekonomiskt resursslöseri att inte kvinnor deltar på
            samma villkor som män i arbetslivet.
          </p>
          <head xml:id="i-4efZs3Kwa2GzGisnKjAVqC" type="h2">
            Ett jämställt arbetsliv
          </head>
          <p xml:id="i-S8unEPMbhDoU5cvoPMmkeE">
            Att kvinnor ges samma förutsättningar att verka och utvecklas
            i arbetslivet är grundläggande i ett jämställt samhälle. För att
            göra detta möjligt måste politiken skapa förutsättningar genom
            andra områden. Exempel på detta är äldre- och barnomsorgen. Genom
            att hålla en hög kvalitet och tillgänglighet till barnomsorg och
            äldrevård ges kvinnor, som är de som tar det största ansvaret
            på hemmaplan, större möjlighet att delta och utvecklas i arbetslivet.
          </p>
          <p xml:id="i-3ZXibQA3sQWGAGEVJYvGmK">
            Ett mer jämställt arbetsliv skapas inte genom sänkta inkomstskatter
            där sänkningen är betydligt mindre för låginkomsttagare. Lägg
            därtill att sjukskrivna och pensionärer betalar högre skatt. De
            som har sämst inkomst, oavsett om det gäller lön, pension, eller
            ersättning på grund av sjukdom eller arbetslöshet, är kvinnorna,
            som därigenom missgynnas.
          </p>
          <p xml:id="i-LQcAh96hxsZajVL3cPUJnm">
            Sambandet mellan ojämställdhet i arbetslivet och snedfördelningen
            av föräldraledigheten är uppenbart. Kvinnor tar ut den övervägande
            delen av de betalda föräldraförsäkringsdagarna. Det leder till
            negativa konsekvenser för kvinnor när det gäller rekrytering,
            befordran, löneutveckling i arbetslivet och pension. Vår ambition
            är att uttaget av föräldraledigheten ska vara jämställd, för mammans,
            pappans och för barnets skull. Vi ställer oss positiva till den
            förändring i föräldraledighetslagen som innebär en möjlighet till
            ledighet för närståendevård.
          </p>
          <head xml:id="i-VdjCTzvY6rsmkN2yJMcdbs" type="h2">
            Kvinnors arbetsmiljö FoU och fler inspektioner
          </head>
          <p xml:id="i-4jyydD85TuZW3DYzFiYJ8e">
            Av de allvarliga arbetsolycksfall som inträffar hör nästan vart
            tionde ihop med hot och våld. Förutom poliser och personal inom
            kriminalvården drabbas även lärare, vårdpersonal och personal
            inom socialtjänsten. Kvinnor är utsatta i något högre utsträckning
            än män. Hot, våld och rån är den näst vanligaste skadeorsaken
            för kvinnor. 1 Det är därför positivt att regeringen har gett
            Arbetsmiljöverket i uppdrag att genomföra en särskild satsning
            om våldsutsatthet i arbetslivet.
          </p>
          <p xml:id="i-J5LV4LjTfHTLerJqVnfq7f">
            Psykisk press och hög arbetsbelastning är arbetsmiljöproblem
            som i högre grad drabbar kvinnor än män. Kvinnor upplever att
            de har mindre inflytande över sina arbetsuppgifter och får inte
            samma möjligheter till vidareutbildning eller karriärutveckling
            som männen. Kvinnor är dessutom sjukskrivna i högre utsträckning
            än män. De drabbas oftare av besvär i axlar, armar och händer
            samt stressrelaterade besvär en konsekvens av enformiga arbeten
            och hög arbetsbelastning.
          </p>
          <p xml:id="i-Su2sRrjg8Aw3cQAgW8rEvw">
            Vi socialdemokrater vill göra en särskild satsning på ett tvåårigt
            forsknings- och utvecklingsprogram om kvinnors arbetsmiljö. Programmet
            ska genomföras i samverkan med arbetsmarknadens parter och inriktas
            på de mest skadedrabbade branscherna och yrkesgrupperna. Uppgiften
            ska vara att finna metoder och föreslå lösningar på arbetsmiljöproblem
            och att bidra till kunskapsutveckling inom området kvinnors arbetsmiljö
            . Målet är att minska antalet arbetsskador och sjukfrånvaron för
            kvinnor.
          </p>
          <p xml:id="i-Mc5x9qma5AfNYfPBMRdXwL">
            Vi vill också förstärka resurserna till Arbetsmiljöverket genom
            en ökad satsning på inspektionsverksamhet på kvinnodominerade
            arbetsplatser. Syftet ska vara att upptäcka och åtgärda brister
            i utsatt ensamarbete.
          </p>
          <head xml:id="i-6LgRtJbLuZJuexVWKMMHuQ" type="h2">
            Villkor i arbetslivet rätten till heltid och begränsade visstidsanställningar
          </head>
          <p xml:id="i-KbHyNSs4YzSz7aSUBL96su">
            Grunden för ett jämlikt, jämställt och solidariskt samhälle är
            rätten till arbete. Var och en ska ha möjligheten att försörja
            sig och sin familj och ha en inkomst som ger en pension man kan
            leva på. De som arbetar ofrivillig deltid har, förutom svårigheter
            att försörja sig på sin lön, en svagare förankring i arbetslivet.
            Heltid ska vara en rättighet deltid en möjlighet, för både kvinnor
            och män.
          </p>
          <p xml:id="i-Hd5QUobxDj3oZJ3ZLeVfmr">
            Enligt Arbetsförmedlingen var 38 479 personer anmälda som deltidsarbetslösa
            i augusti 2009. Tre av fyra deltidsarbetande är kvinnor. Även
            bland de timanställda dominerar kvinnorna stort. SCB:s statistik
            visar att andelen av de sysselsatta som skulle vilja jobba mer
            än de gör är 8,1 % bland kvinnorna och 5,8 av männen. 2
          </p>
          <p xml:id="i-HMvPRKxwL1SF2gtYLSxhVp">
            Den huvudsakliga orsaken till att kvinnor och män har så olika
            villkor i arbetslivet måste sökas i det traditionella könsrollsmönstret,
            där män fortfarande ses som familjeförsörjare, och i yrkesvalet.
            De stora grupperna ofrivilligt deltidsarbetslösa finns inom vård-
            och omsorgssektorn, handeln, hotellnäringen, restaurangbranschen
            och i delar av utbildningssektorn. Inom dessa sektorer dominerar
            kvinnliga arbetstagare; nästan hälften av de förvärvsarbetande
            kvinnorna arbetar där, vilket förstärker den ofrivilliga deltidsarbetslösheten
            på grund av kön. Att det är fullt möjligt att förlägga arbetstider
            enligt heltidsmåttet bevisas av att det inom de manligt dominerade
            arbetsplatserna, exempelvis handeln, är vanligt med heltid.
          </p>
          <p xml:id="i-RkgJJ3MPxShtA3ZSrDosbx">
            Omfattningen av förvärvsarbete och sysselsättningsgrad påverkar
            allt från utvecklings- och karriärmöjligheter till ersättningar
            från trygghetssystem och tillgången till kompetensutveckling.
            Det finns också klara samband mellan deltidsarbete och hälsa.
            Därför är krav på jämställda löner och arbetsvillkor av central
            betydelse.
          </p>
          <p xml:id="i-ESpRGv7gRmy9wSu8mHrpHN">
            Vi socialdemokrater anser att det totalt sett behövs fler arbetade
            timmar för att klara välfärden i framtiden. Att pressa tillbaka
            deltidsarbetslösheten är således bra för alla kvinnor och män
            som vill jobba mer och för den framtida tillväxten och välfärden.
            De borgerliga partierna gick till val med budskapet att det ska
            löna sig att arbeta. Ändå har villkoren för deltidsarbetslösa
            kraftigt försämrats. Kravet på hur många timmar man måste ha jobbat
            för att få a-kassa har höjts, och gränsen för hur många dagar
            man kan få ersättning som deltidsarbetslös har skärpts. Många
            deltidsarbetslösa har fått rådet att säga upp sig för att inte
            åka ut ur arbetslöshetsförsäkringen. Det lönar sig i dag inte
            att ta dagvikariat i väntan på att ett varaktigt heltidsjobb ska
            dyka upp. Det är ingen arbetslinje utan en bidragslinje. Vi vill
            ge ofrivilligt deltidsarbetslösa större möjligheter till utbildning
            inom ramen för den yrkesinriktade arbetsmarknadsutbildningen,
            för att stärka förutsättningarna för heltidsarbete. De som är
            på väg att utförsäkras ska ges företräde.
          </p>
          <p xml:id="i-GngpkTHZ2bYjEwBwHEtbbN">
            För att alla som vill och kan ska få möjlighet att arbeta heltid
            måste utbudet av heltidsanställningar öka. Vi socialdemokrater
            vill att heltid ska vara en rättighet och deltid en möjlighet.
            Vi vill också tydliggöra att det faktum att vi ställer krav om
            allas rätt till heltid inte betyder att alla deltidsarbeten ska
            avvecklas. Vår grundinställning är att heltidsanställningarna
            måste bli fler. I första hand bör frågan lösas av arbetsmarknadens
            parter genom förhandlingar och kollektivavtal. Det finns goda
            exempel på socialdemokratiskt styrda kommuner och landsting där
            parterna t.ex. har tecknat avtal om att vid nyanställningar i
            första hand erbjuda heltid. Sådana avtal kan tjäna som förebild
            för större delen av arbetsmarknaden. Vi ser att det finns många
            fördelar med, men också goda förutsättningar för, att lösa frågan
            avtalsvägen. Om det visar sig att parterna på arbetsmarknaden
            inte lyckas träffa breda överenskommelser om rätten till heltid
            är vi beredda att gå vidare och föreslå en lagstiftad rätt till
            heltid.
          </p>
          <p xml:id="i-NpUCXqJj9tNPxMkjSFXDhn">
            Även visstidsanställningar medför ofta sämre löneutveckling,
            mindre utbildnings- och utvecklingsmöjligheter och ger lägre pension.
            Eftersom visstidsanställningar är vanligare bland kvinnor (57
            % av de tillfälligt anställda är kvinnor) innebär den ökande andel
            visstidsanställda som vi har sett den senaste tjugoårsperioden,
            att de ekonomiska skillnaderna mellan kvinnor och män ökar. För
            oss socialdemokrater är utgångspunkten att tillsvidareanställning
            ska vara huvudregel på den svenska arbetsmarknaden. Vi vill därför
            stärka anställningstryggheten. Vi menar att det behövs en begränsningsregel
            för antalet på varandra följande visstidsanställningar hos samma
            arbetsgivare. Därutöver bör regelverket förenklas och bli mer
            enhetligt.
          </p>
          <head xml:id="i-KGbazhq6v2Ep92e2AxCvC6" type="h2">
            Rätten till en jämställd arbetsmarknadspolitik uppdrag till Arbetsförmedlingen
          </head>
          <p xml:id="i-L8GdzdnHrYDSJZG9if2has">
            Arbetsförmedlingens årsrapport över de konjunkturberoende programmen
            visar att könsfördelningen är ojämn inom flera insatser. 3 Män
            får en betydligt större andel av anställningsstöden och arbetsmarknadsutbildningen
            i förhållande till sin andel av de arbetslösa. En rapport från
            Institutet för arbetsmarknadspolitisk utvärdering, IFAU, visar
            att ungdomar behandlas olika av arbetsförmedlare på grund av kön
            eller klass. 4 Ett resultat av IFAU:s studie är att kraven tycks
            vara hårdare på unga kvinnor. Särskilt unga kvinnor med arbetarklassbakgrund
            förväntas ta de sämsta jobben medan unga män ges större handlingsutrymme.
            Unga män får också mer hjälp med praktiskt jobbsökande.
          </p>
          <p xml:id="i-Uv4hbBZPv1Btk9533bKpNM">
            Arbetsförmedlingen bör ges i uppdrag att se över sina rutiner
            för beviljande av stödinsatser och hur man bemöter särskilt unga
            arbetslösa utifrån ett könsperspektiv.
          </p>
          <head xml:id="i-YChPc3qkNz3QeDYMzhH41k" type="h2">
            Diskriminering lön, rekrytering, arbete och utveckling
          </head>
          <p xml:id="i-Kfke6moV79wUF16unThU38">
            Eftersom ojämställdhet strider mot grundläggande demokratiska
            principer har samhället en skyldighet att målinriktat angripa
            och förändra de strukturer som skapar olika och orättvisa villkor
            mellan kvinnor och män. Detta sker genom diskrimineringslagstiftningen.
            Sedan årsskiftet är Jämställdhetsombudsmannen införlivad i den
            nya myndigheten Diskrimineringsombudsmannen (DO).
          </p>
          <p xml:id="i-X5fma8vp6t9VQX4oUbThB3">
            Löneskillnader mellan kvinnor och män har huvudsakligen en strukturell
            bakgrund som kan tydliggöras genom bl.a. lönekartläggningar. En
            undersökning från SKTF visar att sådana har betydelse för att
            komma till rätta med s.k. snedsitsar på grund av kön. Det är angeläget
            att arbetsgivare, i samverkan med facken, arbetar med att upptäcka
            och åtgärda osakliga könsrelaterade löneskillnader. Men problemet
            kan inte åtgärdas enbart genom lönekartläggningar. Den borgerliga
            regeringen har minskat kraven för företag att följa upp och åtgärda
            osakliga löneskillnader. Vi socialdemokrater vill att alla företag
            och organisationer ska vara tvungna att ta fram jämställdhetsplaner.
            Detta vill vi förändra.
          </p>
          <p xml:id="i-T6v3f8W4RAiUftBaB2BFD4">
            Sambandet mellan ojämställdhet i arbetslivet och snedfördelningen
            av föräldraledigheten är uppenbart. Kvinnor tar ut den övervägande
            delen av de betalda föräldraförsäkringsdagarna. Det leder till
            negativa konsekvenser för kvinnor när det gäller rekrytering,
            befordran, löneutveckling i arbetslivet och pension. Vår ambition
            är att uttaget av föräldraledigheten ska vara jämställd, för mammans,
            pappans och för barnets skull.
          </p>
          <p xml:id="i-PGVJ6kvSLZ18hCPoNFvgTh">
            Många kvinnor arbetar i yrken där den normala tjänstgöringen
            innefattar kvällar och nätter. Samtidigt bär en stor andel av
            kvinnorna fortfarande ett större ansvar för barnen efter en skilsmässa.
            För att underlätta arbete på obekväm arbetstid och därmed möjligheten
            att fortsätta försörja sig även för den som är ensamstående med
            barn, vill vi därför se över möjligheterna att öka tillgången
            till barnomsorg på kvällar, helger och nätter.
          </p>
          <p xml:id="i-TB6JtV64auY3QpymFixZAb">
            Jobbskatteavdragen har, på det sätt som avdragen har utformats
            av regeringen, en negativ effekt för kvinnor som ju generellt
            sett har lägre lön än män. En metallarbetare får ett par tusen
            mer i skattesänkning per år än ett vårdbiträde.
          </p>
          <head xml:id="i-9gKAZGxcN4PqQQr9Lkkpzy" type="h2">
            Låt kvinnor ta plats i näringslivet och i ledande positioner
            inom förvaltningar
          </head>
          <p xml:id="i-RpYUiVW1LCftWJy2K31z6U">
            En annan viktig fråga för kvinnors möjlighet till karriär och
            utveckling och för kvinnors inflytande över samhällets varu- och
            tjänsteproduktion är andelen kvinnor på ledande positioner i arbetslivet.
            Ett rättmätigt krav att ställa är att inte minst näringslivet
            aktivt och konkret bidrar till att lika villkor för kvinnor och
            män uppnås. Ett viktigt led i detta arbete är att åtgärda den
            ojämna könsfördelningen i de stora bolagens styrelser.
          </p>
          <p xml:id="i-YG1ZB4RJo6WQN33mxPhGeH">
            Antalet styrelseplatser i börsföretag valda av årsstämmor var
            enligt SCB 1 877 år 2008. Könsfördelningen bland dessa var 18
            % kvinnor och 82 % män. Samma år var 7 kvinnor ordinarie vd och
            9 kvinnor styrelseordförande i sammanlagt 294 börsnoterade företag.
            Näringslivet har visat en uppenbar oförmåga och ovilja att genom
            egna initiativ tillse att styrelseuppdragen fördelas jämnt mellan
            kvinnor och män. Det är meningslöst att hoppas på att någon radikal
            förändring inträffar av sig självt. Här måste vi politiker ta
            ansvar och agera för en förändring.
          </p>
          <p xml:id="i-7KAjfnqVEZ36qs9wDJfbft">
            Förslag som syftar till att ge kvinnor och män lika rättigheter
            har genom historien alltid mött motstånd. Införandet av rösträtt
            för kvinnor och rätten för kvinnor att prästvigas är några exempel.
            Jämställdhet har alltid krävt kamp, vilja och i många fall lagstiftning
            för att kvinnor och män ska ha lika rättigheter på områden där
            män ses som självklara aktörer.
          </p>
          <p xml:id="i-MJuD4165AJ9xHZUR6dZEsd">
            Det förekommer en märklig och motsägelsefull argumentering mot
            kvotering till styrelserna i de stora och inflytelserika bolagen.
            Kvoteringsförespråkare beskylls för att ägna sig åt ett marginellt
            lyxproblem som bara berör ett mindre antal kvinnor (i praktiken
            handlar det om ca 400 kvinnor om vi vill uppnå en representation
            om 40 %; jämför SCB:s siffror ovan). Men detta marginella lyxproblem
            anses inte kunna lösas eftersom det inte finns tillräckligt många
            kompetenta kvinnor. Påståendet är en myt.
          </p>
          <p xml:id="i-RGZmwCUYMN94p8pxTZeFXu">
            Den tidigare socialdemokratiska regeringen tillsatte en utredning
            som 2006 förslog ändringar i aktiebolagslagen innebärande att
            vartdera könet ska vara representerat med minst 40 % i aktiebolag
            noterade vid börsen eller vid en auktoriserad marknadsplats (Könsfördelningen
            i bolagsstyrelser, Ds 2006:11). Vi socialdemokrater anser att
            det finns anledning att arbeta vidare med detta förslag.
          </p>
          <p xml:id="i-JV7fdkC3yq54bmevi4qybA">
            Kvinnor ska ges samma möjlighet som männen att starta och utveckla
            företag och att inta ledande positioner i arbetslivet. I dag startas
            30 % av företagen av kvinnor medan 60 % startas av män. 5 Även
            när det gäller fördelningen av bidrag till start av näringsverksamhet
            är finns en skillnad mellan män och kvinnor. Kvinnor utgjorde
            46 % av deltagarna 2007. 6 Samma vaksamhet när det gäller diskriminering
            på grund av kön måste finnas när det gäller finansieringen av
            kvinnors företagande. Vi vill därför uppmana DO att ta initiativ
            till att genomföra en genomlysning av banker och kreditinstitut
            ur ett jämställdhetsperspektiv.
          </p>
        </div>
        <div type="motSignatures">
          <list>
            <item xml:id="i-J67RXaxoyooAVnoGb4tobp" who="i-Ty8QCuVFBPKpfBLfr6zVqn">
              Berit Högman (s)
            </item>
            <item xml:id="i-FDmf7KBSbto31T2Euy5jWt" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-PBKEYUVdz4a6VoH7uuVXoQ" who="i-D5W4KMbqzfAEfRXajZLt7z">
              Lars Lilja (s)
            </item>
            <item xml:id="i-Gc4rmbWJJAQgQZpNATbuoD" who="i-AQAc7L3yWtMcgD3r6CxRHG">
              Maria Stenberg (s)
            </item>
            <item xml:id="i-8RdPqoRo5HbMTPGVTfYpyr" who="i-8WXKfVC5CVWBiV2pVhvraQ">
              Luciano Astudillo (s)
            </item>
            <item xml:id="i-GUNP6nmWYPLT8ZuhKJwqeq" who="i-79cRBqVjCpwABr2BiKwH7S">
              Ann-Christin Ahlberg (s)
            </item>
            <item xml:id="i-oeUY7dopk113yMMz7SzBD" who="i-LdjfMsG9pY1LY9yx58k2gm">
              Patrik Björck (s)
            </item>
            <item xml:id="i-CEHqDBJdM1htYJpVgK3Fzf" who="i-LKQKWG3JJUBFg12z1vrFwt">
              Jennie Nilsson (s)
            </item>
          </list>
        </div>
      </div>
    </body>
  </text>
</TEI>
