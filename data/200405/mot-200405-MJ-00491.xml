<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_491/mot_200405_MJ_491-0001.pdf"/>
      <pb facs="riksdagen-motions-pdf/data/200405/mot_200405_MJ_491/mot_200405_MJ_491-0001.pdf"/>
      <div type="motHeader" xml:id="i-8Na2SZ1NL6Kv43DnXAcBRW">
        <div type="motTitle" xml:id="i-HGC53mQZVmjzMaNH9m1yBu"/>
        <div type="motSubmissionInfo" xml:id="i-TU7Z9ExB5kaK6XARjaWDCt"/>
      </div>
      <div type="motBody" xml:id="i-RzoNj5AZBitVd8UTtnuFE5">
        <div xml:id="i-5PcQ2deWdS8Dk8PAhmGKkT">
          <p xml:id="i-UXVX8yjj19u94KTuu6gi9g">
            2004/05 mnr: MJ491 pnr: fp220
          </p>
          <p xml:id="i-Ru68KwkM7ogrA71hjiLkG8">
            Motion till riksdagen 2004/05:MJ491
          </p>
          <p xml:id="i-MqEodnMqNcrjSqx91BSMwV">
            av Allan Widman m.fl. (fp)
          </p>
          <p xml:id="i-BfNuQGbtVx7U8YdmEhC82a">
            Tjuvfiske i Öresund
          </p>
          <p xml:id="i-tx1tdDokMysNrJFojX7dM">
            Förslag till riksdagsbeslut
          </p>
          <p xml:id="i-GZXQR8yrszQjf8xm8SM7BH">
            1. Riksdagen tillkännager för regeringen som sin mening vad i
            motionen anförs om initiativ till en Öresundsgrupp. 2. Riksdagen
            tillkännager för regeringen som sin mening vad i motionen anförs
            om initiativ till utökad användning av övervakningskameror för
            upptäckt och dokumentation av tjuvfiskare. 3. Riksdagen tillkännager
            för regeringen som sin mening vad i motionen anförs om initiativ
            till spridning av transponderinformation till Försvarsmakten.
            4. Riksdagen tillkännager för regeringen som sin mening vad i
            motionen anförs om initiativ till en gemensam förvaltning av Öresund
            som fiskevatten.
          </p>
          <p xml:id="i-PesDbuBRQBPscJLNMgAkA6">
            Motivering
          </p>
          <p xml:id="i-Q1a7incZNgGumi4jtUdN4v">
            Sedan över tjugo år tillbaka sker ett omfattande tjuvfiske med
            redskap för massfångster i Öresund. Konsekvenserna och vidden
            av dessa lagöverträdelser är sådana att termen tjuvfiske framstår
            som missvisande. Det rör sig om ödeläggelse av viktiga reproduktionsplatser
            för flera fiskarter, bland annat torsk. Denna brottsliga verksamhet
            är ett rov på havsmiljön som hotar ovärderliga naturvärden och
            ett uthålligt fiske i angränsande vatten. Blott en del av fångsten
            kan användas som matfisk. En icke obetydlig del tros vara yngel
            och småfisk som mals ned till kreatursfoder. Såväl danskar som
            svenskar ägnar sig åt tjuvfiske i Sundet, där det rått förbud
            mot fiske med trål ända sedan 1932. Till övervägande del är dock
            tjuvfiskarna hemmahörande i fiskeläget Gilleleje på Själlands
            nordkust. Trots ansträngningar både från den svenska kustbevakningen
            och den danska Fiskeinspektionen fortsätter trålningen i Öresund
            säsong efter säsong. De risker som fiskarna löper ifråga om upptäckt
            och straff väger lätt mot de stora ekonomiska värden som den brottsliga
            verksamheten representerar.
          </p>
          <pb facs="riksdagen-motions-pdf/data/200405/mot_200405_MJ_491/mot_200405_MJ_491-0002.pdf"/>
          <p xml:id="i-58XQV8JALbzW52kuGowb9N">
            2004/05:MJ491
          </p>
          <p xml:id="i-J61yT5pqqE6yPZEwHr5ad5">
            Sverige bör ta initiativ till bildande av en Öresundsgrupp vars
            uppgift blir att sätta stopp för allt tjuvfiske i det internationella
            sundet. I gruppen bör ingå representanter = för det danska = Fiskeridirektoratet,
            Fiskeriverket, Kustbevakningen samt den svenska och danska marinen
            och polisen. Liknande grupper har organiserats i andra sammanhang,
            bland annat för att hantera smuggling, miljöbrott m.m. i södra
            Östersjön, t.ex. det s.k. Bornholmsprojektet. Var för sig har
            både danska och svenska myndigheters agerande visat sig otillräckligt.
            Trots att både Kustbevakningen och den svenska marinen så gott
            som ständigt har båtar på patrull i Sundet har tjuvfiskarna ofta
            inte kunnat lagföras. En samordning av fartyg och personal inom
            och mellan länderna synes nödvändig för att klara kontrollen.
            Regeringen bör därför ta initiativ till ett samarbete mellan Danmark
            och Sverige på det sätt som angivits ovan. Enbart samordning är
            emellertid inte tillräckligt för att problemen skall åtgärdas.
            Vidare bör det övervägas om övervakningskameror skall uppsättas
            på de mest utsatta ställena för att snabbt kunna upptäcka och
            dokumentera överträdelser. Den svenska Försvarsmakten förfogar
            redan nu över sådana på vissa avsnitt av den svenska kuststräckan.
            Tillgänglig teknik medger god övervakning över stora havsområden
            även nattetid. I detta sammanhang bör även åtgärder vidtas för
            att överföra transponderinformation från svenska fiskefartyg till
            samtliga berörda myndigheter. Trots upprepade påstötningar på
            regeringen saknar den militära sjöövervakningen tillgång till
            den transponderinformation som kommer Fiskeriverket till del.
            Informationen skulle förbättra Försvarsmaktens kontroll av sjöläget
            och komplettera den information som erhålles genom våra radarstationer.
            I Öresund innebär detta ökade möjligheter att upptäcka och identifiera
            tjuvfiskare. Dessutom förbättras bilden av sjöläget till nytta
            för bland annat sjösäkerheten. Som gemensamma partners för fisket
            i Öresund och angränsande vatten bör Sverige och Danmark enas
            om en gemensam förvaltning. Fisken känner inte av några nationsgränser
            och därför borde förvaltningen av denna resurs vara gemensam.
            Biotopen Öresund skiljer sig också från kringliggande vatten.
            Öresundstorsken är exempelvis ett helt lokalt lekbestånd som bör
            skyddas av lokala föreskrifter baserade på lokala förhållanden.
            Därför är det olyckligt att fisket i Öresund bygger på nationella
            kvoter av torsk och inte på en lokal förvaltningsplan. Vidare
            kan man konstatera att de svenska och danska reglerna för exempelvis
            fredningstider och minimimått kan skilja sig mellan länderna.
            Detta är knappast rimligt för ett sådant litet gemensamt fiskevatten
            som Öresund. Det är i sammanhanget ett stort problem att tjuvfisket
            i sig involverar flera departement och statliga myndigheter. Regeringen
            måste utarbeta en sammanhållen handlingsplan mot det lagstridiga
            rovfisket. Tjuvfisket i Öresund har som tidigare nämnts pågått
            i decennier. När ännu en fiskesäsong står för dörren ökar pressen
            på samhället att en gång för alla sätta stopp för denna verksamhet.
          </p>
          <pb facs="riksdagen-motions-pdf/data/200405/mot_200405_MJ_491/mot_200405_MJ_491-0003.pdf"/>
          <p xml:id="i-FDTHB35vVDNh7GhhSMmN2E">
            Stockholm den 4 oktober 2004
          </p>
          <p xml:id="i-T2weKocum7BdRtiTcR6GhP">
            Allan Widman (fp) Tina Acketoft (fp) Ulf Nilsson (fp) Christer
            Nylander (fp) Torkild Strandberg (fp) Marie Wahlgren (fp)
          </p>
          <p xml:id="i-2X9S8Cwqvyfw56mXAWkbyD">
            2004/05:MJ491
          </p>
        </div>
      </div>
    </body>
  </text>
</TEI>
