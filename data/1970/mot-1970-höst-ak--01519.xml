<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1519/mot_1970_höst_ak__1519-001.pdf"/>
      <fw>
        Motion i Andra kammaren, nr 1519 år 1970 13
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1519
          </p>
          <p>
            Av herr Hermansson m. fl., i anledning av Kungl. Maj:ts propo-
            sition nr 154, med förslag till lag om lokaliseringssam- råd,
            m. m.
          </p>
          <p>
            För att rätt bedöma värdet av föreliggande förslag i Kungl. Maj:ts
            pro- position 154 år 1970 med förslag till lag om lokaliseringssamråd,
            m. m. måste två frågor ställas. Dels gäller det i vilken större
            regionpolitisk ram lagen skall infogas. Dels är frågan vilka praktiska
            effekter som kan vän- tas med lagens föreslagna utformning.
          </p>
          <p>
            Det större regionalpolitiska sammanhanget
          </p>
          <p>
            Grundtanken i nuvarande svenska region- och arbetsmarknadspolitik
            är — som ofta påpekats — statens och kommunernas anpassning till
            kapita- lets fria rörelser. Redan i proposition 185 år 1964 s.
            2 underströks betydel- sen av att ”— — — samhällsbyggandet nära
            samordnas i tid och rum med förändringar inom näringslivet”. Detta
            innebär ett allmänt godtagande av nuvarande koncentrationstendenser
            och av den utflyttningsrörelse som drabbar ungefär hälften av
            alla kommunblock i landet. De speciella regionpolitiska stödåtgärderna
            har aldrig varit avsedda att stå i motsättning till ovan anförda
            allmänna princip. På sin höjd är de att betrakta som marginella
            modifikationer, snarast socialpolitiskt motivera- de. I proposition
            185 år 1964 s. 1 sägs deras syfte vara att minska anpass- ningssvårigheterna
            för människorna. Deras yttersta kvalitativa syfte är således snarast
            att underlätta stegen i koncentrations- och avfolkningspro- cessen.
            Illustrativt är f. ö. att de flesta stödåtgärderna endast träder
            i kraft när de privata företagen själva önskar utnyttja dem. Avfolknings-
            och koncentrationsproblemen har på senare tid framkallat en opinion
            som allt kraftigare kräver en annan regionpolitik. Detta har framdrivit
            en intensifierad diskussion även på statligt håll rörande vidga-
            de regionpolitiska åtgärder. Därvid har marginella åtgärder fått
            en spe- ciell politisk-taktisk betydelse för etablissemanget.
            De har tjänat att lugna och dämpa opinioner, samtidigt som de
            aldrig berört (och i vissa fall sna- rast gynnat) regionpolitikens
            allmänna mål: den fortsatta koncentrationen. Så presenterades
            förslaget till utflyttning av statlig verksamhet (SOU 1970: 29)
            först efter det att en annan utredning (SOU 1969: 21) föror- dat
            en tyngdpunktsförskjutning inom skogsindustrin till Norrlands
            nack- del. På samma sätt hävdades i statsverkspropositionen 1969
            bil. 13 önsk-
          </p>
          <pb facs="riksdagen-motions-pdf/data/1970/mot_1970_höst_ak__1519/mot_1970_höst_ak__1519-002.pdf"/>
          <fw>
            14 Motion i Andra kammaren, nr 1519 år 1970
          </fw>
          <p>
            värdheten av att dämpa storstadstillväxten, samtidigt med att
            regeringen förkasta de länsplaneringsrådens målsättning för regionalpolitiken
            till för- mån för den s. k. prognos 2 i länsplan 67 — en manöver
            innebärande bl. a. att storstadslänen skulle komma att ta 66 Jo
            av befolkningstillväxten i landet 1965—1980, i stället för 56
            Z enligt planeringsrådens målsättning. Mot en sådan bakgrund måste
            varje nytt förslag till regionpolitiska åt- gärder värderas från
            följande utgångspunkt: Är det en åtgärd som verk- ligen bryter
            med koncentrationspolitiken i stort, eller är det en skenmanö-
            ver, som döljer regionpolitikens verkliga karaktär?
          </p>
          <p>
            Lagförslagets egenskaper
          </p>
          <p>
            Den i propositionen uppgivna avsikten med lagförslaget är att
            söka åstadkomma en dämpning av storstadstillväxten. Bärande tvivel
            på me- ningsfylldheten och effektiviteten av de föreslagna åtgärderna
            kan dock på avgörande punkter anföras. Lagförslaget föreskriver
            endast samråd mellan länsstyrelse och företag. Företagets faktiska
            handlande avgörs helt av dess egen eventuella vilja att acceptera
            länsstyrelsens råd och information. Då samtidigt länsmyn- digheterna
            saknar möjligheter att påverka de faktiska vinstmöjligheterna
            vid olika lokaliseringsalternativ, torde samrådet endast i fåtalet
            fall in- verka på företagets handlande. Av propositionen framgår
            att endast de utpräglade överhettningsområ- dena kan förväntas
            få föreskrifter om samråd. Det blir med andra ord länsstyrelserna
            i storstadslänen som kommer att spela rollen av samråds- myndighet.
            Att dessa myndigheter skulle föreslå lokaliseringsalternativ utanför
            sina egna regioner ter sig i hög grad osannolikt. I bästa fall
            kom- mer alternativen att inskränka sig till andra orter inom
            respektive region än själva storstadsområdet. Vinsten härav är
            ur mer allmän regionalpo- litisk synvinkel mycket ringa. Propositionens
            författare har gjort sig orealistiska föreställningar om det arbete
            samrådsmyndigheten kan lägga ner på de av lagen föranledda ärendena.
            Enbart antalet nyetableringar i storstadslänen uppgår enligt lokaliseringsutredningen
            till 200 per år, antalet utvidgningar är flerfal- diga gånger
            större. Om samråden för varje ärende tar i genomsnitt en dags
            arbete för berörda tjänstemän — kortare tid torde göra samrådet
            föga meningsfyllt och diskussionerna för ytliga — skulle i runt
            tal en fjärdedel av årets arbetsdagar åtgå enbart för nylokaliseringsärenden.
            Detta kräver att antingen samrådet görs helt symboliskt eller
            begränsas till ett så litet antal företag, att någon verklig kontroll
            över investerings- schemat i stort inte uppnås. Vida mer praktiskt
            skulle här ha varit att in- föra generellt förbud mot nyetableringar
            och utvidgningar i storstadsre-
          </p>
          <pb facs="riksdagen-motions-pdf/data/1970/mot_1970_höst_ak__1519/mot_1970_höst_ak__1519-003.pdf"/>
          <fw>
            Motion i Andra kammaren, nr 1519 år 1970 15
          </fw>
          <p>
            gionerna och enbart låta länsstyrelserna syssla med de företag
            vilka av speciella skäl finge beviljas undantag från huvudregeln.
            För sådana verk- ligt effektiva åtgärder, som t. o. m. i borgerligt
            styrda länder kunnat or- ganiseras, ryggar propositionen tillbaka.
            I stället anbefaller den en lika orealistisk som ineffektiv ordning.
            De två viktigaste huvudmotiven för en regionalpolitisk åtgärd
            i dagens Sverige borde vara 1) att styra investeringar till regioner
            med sysselsätt- ningsproblem och 2) att förhindra de svåra miljöpolitiska
            effekterna i storstadsområdena av tätortsarealens ständiga utvidgning
            och det därav förorsakade trycket på landskapet. Ur bägge dessa
            aspekter saknar pro- poitionens förslag egentlig mening. Med stöd
            av vad som här anförts föreslås, att riksdagen måtte besluta att
            avslå Kungl. Maj:ts proposition nr 154 samt att fast- ställa generellt
            förbud mot nylokaliseringar och utvidg- ningar i storstadsregionerna;
            att bemyndiga Kungl. Maj:t att föreskriva regler för de undantagsfall
            där alternativa lokaliseringar inte rimligen kan komma i fråga
            samt att anförtro arbetsmarknadssty- relsen bedömningen av ansökningar
            rörande sådana un- dantag; att bemyndiga Kungl. Maj:t att föreskriva
            minimigrän- ser och övriga avgränsningar för de etableringar som
            om- fattas av det generella förbudet; samt att hos Kungl. Maj:t
            begära skyndsam utredning med uppdrag att utarbeta förslag till
            utformning av en plan för en allmän investeringsstyrning.
          </p>
          <p>
            Stockholm den 10 november 1970
          </p>
          <p>
            C. H. Hermansson(vpk) — Eivor Marklund (vpk) Gunvor Ryding (vpk)
          </p>
          <p>
            Alfa Boktryckeri AB, Sthlm 1970
          </p>
        </div>
      </div>
    </body>
  </text>
</TEI>
