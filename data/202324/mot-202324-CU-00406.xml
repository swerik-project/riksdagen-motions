<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00406">
  <teiHeader>
    <fileDesc>
      <titleStmt>
        <title>Ansvarsfull hyres- och bostadsrätt</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:406 av Mikael Eskilandersson m.fl. (SD)</title>
          <idno type="rdwebb">HB02406</idno>
          <rs type="number">406</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02406/text</ref>
          <ref type="dokument_url_html">https://data.riksdagen.se/dokument/HB02406</ref>
          <ref type="dokumentstatus_url_xml">https://data.riksdagen.se/dokumentstatus/HB02406</ref>
          <ref type="pdf">https://data.riksdagen.se/fil/38DE91FF-A5B9-4326-BEE1-1370467C59B4</ref>
          <ref type="docx">https://data.riksdagen.se/fil/2ED475FD-F96C-43FC-A703-9DA6FAC83EB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CjjDmnY32ZSrQya8iVfXD6" type="signed"/>
        <correspContext corresp="i-CjjDmnY32ZSrQya8iVfXD6">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction xml:id="i-6stjYitRp3c72efstE3cDo" type="submitted">
          <date when="2023-09-29"/>
          <time when="14:56:14"/>
        </correspAction>
        <correspAction xml:id="i-RB51uk5twXsS7NwHpZVkgo" type="reviewed">
          <date when="2023-09-30"/>
          <time when="00:15:50"/>
        </correspAction>
        <correspAction xml:id="i-T9c7g8g1WdRXmkVbcUMkco" type="referred">
          <date when="2023-10-17"/>
        </correspAction>
        <correspAction xml:id="i-BxVekbXrBBSfw1fSr6Y9b1" type="assigned">
          <date when="2024-03-21"/>
          <time when="16:04:45"/>
        </correspAction>
        <correspContext corresp="i-BxVekbXrBBSfw1fSr6Y9b1">
          <ref type="assignedTo">Civilutskottet</ref>
        </correspContext>
        <correspAction xml:id="i-9zFjxowLkMQLRBFH9y4SVW" type="behandlas_i"/>
        <correspContext corresp="i-9zFjxowLkMQLRBFH9y4SVW">
          <ref type="uppgift">2023/24:CU17</ref>
          <ref type="ref_dok_id">HB01CU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU17</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UDYJ3Fyk1UzmdyYdcfVSjq" type="motHeader">
        <div xml:id="i-GFacoCoEQr4ccVQb4chooo" type="motTitle">
          Motion till riksdagen 2023/24:406 av Mikael Eskilandersson m.fl.
          (SD) Ansvarsfull hyres- och bostadsrätt
        </div>
      </div>
      <div xml:id="i-DZSR9a5z1WF7rZDFRdyqLx" type="motBody">
        <div xml:id="i-GBzBB1jmW6FmLkq8rzoa3H" type="motProposal" subtype="förslag">
          <head xml:id="i-VVhywTvAaqpj4xKstM2fC6">
            Förslag till riksdagsbeslut
          </head>
          <list xml:id="i-HJW7kFxr71g8LanDDcjfPD">
            <item xml:id="i-SDyMG7VEcbA5To3jfBMBE" sortKey="Yrkande 1">
              Riksdagen ställer sig bakom det som anförs i motionen om att
              utreda möjligheten för fastighetsägare att motverka trångboddhet
              genom kontraktsskrivet maxantal boende i lägenheten och tillkännager
              detta för regeringen.
            </item>
          </list>
          <list xml:id="i-Qky48JNZmca4mZescHd5Kd">
            <item xml:id="i-RaQ3hzA6aiGqWHDtsTcNcH" sortKey="Yrkande 2">
              Riksdagen ställer sig bakom det som anförs i motionen om att
              skapa enhetliga regler och enhetlig finansieringsmodell för hyrköp
              av bostäder och tillkännager detta för regeringen.
            </item>
          </list>
          <list xml:id="i-7GcYkbZUdKyMJSYNNwAbVe">
            <item xml:id="i-71s3eQVU9a1d1z2whk9NbP" sortKey="Yrkande 3">
              Riksdagen ställer sig bakom det som anförs i motionen om att
              möjliggöra fler ägarlägenheter samt ombildning av hyresrätter
              och bostadsrätter till ägarlägenheter och tillkännager detta för
              regeringen.
            </item>
          </list>
          <list xml:id="i-DLqaehTpqKRL8xYFizan9U">
            <item xml:id="i-6q6518jhweqAXjicX8Hvcc" sortKey="Yrkande 4">
              Riksdagen ställer sig bakom det som anförs i motionen om att
              utreda fler möjligheter till boende för unga och pensionärer och
              tillkännager detta för regeringen.
            </item>
          </list>
          <list xml:id="i-XMnKJ6qJcNK5KzJuy5RFYG">
            <item xml:id="i-4mSe1iEMYhWcjygwe9np5F" sortKey="Yrkande 5">
              Riksdagen ställer sig bakom det som anförs i motionen om att
              se över möjligheten till ett offentliggörande av slutpriser på
              bostadsrätter genom ett nationellt register och tillkännager detta
              för regeringen.
            </item>
          </list>
          <list xml:id="i-SkrHmVC3p2LMVspLpgwGgi">
            <item xml:id="i-NSiTfEXBgXtUMM6eytCYjm" sortKey="Yrkande 6">
              Riksdagen ställer sig bakom det som anförs i motionen om att
              lämplig myndighet bör uppdras att tydliggöra och informera om
              möjligheterna till och reglerna för privat bostadsuthyrning och
              tillkännager detta för regeringen.
            </item>
          </list>
          <list xml:id="i-D87iDv152oLR55DYZBZ4Bq">
            <item xml:id="i-hsQQZawT2YXChNkmSEeDc" sortKey="Yrkande 7">
              Riksdagen ställer sig bakom det som anförs i motionen om att
              lämplig myndighet bör uppdras att tillhandahålla statistik om
              privatuthyrningsmarknaden och tillkännager detta för regeringen.
            </item>
          </list>
          <list xml:id="i-HBm37f1JLu4quKkq4Aaseg">
            <item xml:id="i-HYScvBCQnAoWJMcbQQwifw" sortKey="Yrkande 8">
              Riksdagen ställer sig bakom det som anförs i motionen om att
              kontrollen bör ökas och fler möjligheter ges till hyresvärdar
              och berörda myndigheter att motverka svartuthyrning av lägenheter
              och tillkännager detta för regeringen.
            </item>
          </list>
          <list xml:id="i-DgYn9TDeaFVXWNJE6gpc7">
            <item xml:id="i-EA2EPPBPFPoiGyfYXYHWeQ" sortKey="Yrkande 9">
              Riksdagen ställer sig bakom det som anförs i motionen om att
              hyreskontrakt för bostäder vid kriminell verksamhet ska kunna
              förverkas och tillkännager detta för regeringen.
            </item>
          </list>
          <list xml:id="i-X3LsdAgn19sy9JbRxbCQ3W">
            <item xml:id="i-XpGCetTDZoxbPPVWqTqtMf" sortKey="Yrkande 10">
              Riksdagen ställer sig bakom det som anförs i motionen om att
              hyreskontrakt för lokaler vid kriminell verksamhet ska kunna förverkas
              och tillkännager detta för regeringen.
            </item>
          </list>
          <list xml:id="i-Jg8NpYx619u3qjLL8qDuZF">
            <item xml:id="i-N9hFYV8QN7GJ6d8MCQTAEt" sortKey="Yrkande 11">
              Riksdagen ställer sig bakom det som anförs i motionen om att
              undersöka om fastighetsägare behöver ges tydligare mandat till
              åtgärder mot hyresgäster och boende som missköter sig i fastigheten
              och tillkännager detta för regeringen.
            </item>
          </list>
          <list xml:id="i-RJQaPgAQFtpwy5NozFB95c">
            <item xml:id="i-TZQ6rkAPjvD4NyjY6mVLQg" sortKey="Yrkande 12">
              Riksdagen ställer sig bakom det som anförs i motionen om att
              undersöka hur ett bättre system kan tas fram för kontroller och
              kriterier för en lägsta gräns för fastighetsförvaltning och skötsel
              och tillkännager detta för regeringen.
            </item>
          </list>
          <list xml:id="i-7jeC62KaoxLi52NwEHYqgM">
            <item xml:id="i-Ppbsab6LinZdunDJcLvHp9" sortKey="Yrkande 13">
              Riksdagen ställer sig bakom det som anförs i motionen om att
              det bör utredas hur tvångsförvaltning kan sättas in i ett tidigare
              skede där misskötseln gått långt och förbättringar inte skett
              trots påtryckningar och tillkännager detta för regeringen.
            </item>
          </list>
          <list xml:id="i-LdEGgHwqmbssvG3YGL34FQ">
            <item xml:id="i-Cm62TJUE6BKX8qKVQb5qNV" sortKey="Yrkande 14">
              Riksdagen ställer sig bakom det som anförs i motionen om att
              det bör utredas hur hyresvärdar som misskött fastigheter grovt
              kan förhindras att förvärva fastigheter och tillkännager detta
              för regeringen.
            </item>
          </list>
        </div>
        <div xml:id="i-KBZGkpCHNdXCoN4f3v4YSh" type="motContent">
          <head xml:id="i-Cj2zFNmCJaFwxoii8taEpB" type="h1">
            Motivering
          </head>
          <p xml:id="i-Q8xQ1aF2Z39qSuBa4ojnXo">
            Behov av att hyra bostad finns för många människor, och därför
            behöver möjligheterna vara goda. Boendemiljön är också av väsentlig
            vikt; det ska vara tryggt och trivsamt i bostaden, i fastigheten
            och i bostadsområdet. I linje med det stora mottagandet av migranter
            i Sverige på senare år, har bostadsbehovet vuxit, även otryggheten
            där i många fall gängkriminalitet förstör för boende i bostadsområden.
            Till detta har även tillkommit hög grad av svart uthyrning på
            bostadsmarknaden med trångboddhet och madrassboende som följder.
            Detta är negativt, brottslighet ska motverkas. Det innebär också
            ett inhumant boende, det är negativt av hygieniska skäl och innebär
            slitage i fastigheter.
          </p>
          <p xml:id="i-8rSJsB6wALHXoEPCPUMquK">
            Det förekommer bostadsbrist och särskilt stor efterfrågan i vissa
            orter. Det finns även ett behov av olika varianter av boenden
            och upplåtelseformer. Här finns mer att göra inom bostadspolitiken
            för att möta upp behoven och möjliggöra flera bostäder. Dagens
            hyresregler behöver ses över eftersom det är för svårt för fastighetsägare
            att vräka hyresgäster vid kriminell verksamhet. Förekomsten av
            sådan är ingenting som kan accepteras. Grannar, fastighetsägare,
            företagare och andra verksamheter i bostads­områden ska vara säkra
            och trygga. Fastighetsägare har ett ansvar för fastighetsskötsel.
            Trots detta brister det i vissa fall. Tydligheten måste bli större
            i vad som gäller i dessa frågor och snabbare åtgärder.
          </p>
          <head xml:id="i-M5uUsAmccgdsVxQVU1a4fn" type="h2">
            Motverka trångboddhet
          </head>
          <p xml:id="i-TLhFbxaEv8eQfkfKy7m9sf">
            Många fastighetsägare har stora problem med trångboddhet där
            lägenheterna bebos av fler personer än vad de är anpassade för.
            Ett problem är trygghetsaspekten, då grannar många gånger saknar
            vetskap om vilka personer som bor i en lägenhet. Slitaget blir
            större på lägenheten, vilket ökar kostnaderna för fastighetsägaren.
            Även driftskostnaden blir högre i form av bland annat en högre
            vattenförbrukning. Vattenskador och mögel är vanligt förekommande,
            då duschen inte är anpassad för så många användare. Om antalet
            boende barn och äldre personer inte motsvarar de samhällstjänster
            som området är anpassat efter, skapar det även andra mer strukturella
            problem för kommunernas samhällsplanering. Trångboddhet innebär
            samtidigt att möjligheten att finna en rofylld plats för exempelvis
            studier i hemmet försämras avsevärt.
          </p>
          <p xml:id="i-NPSe8MFBEfzUmV925sjc5i">
            Det finns inga regler om hur många personer som maximalt får
            bo i en lägenhet i tolfte kapitlet i jordabalken (1970:994), den
            så kallade hyreslagen. Men det finns bestämmelser om hyresgästens
            skyldighet att vårda lägenheten och att tillse att användandet
            av lägenheten inte stör boende i omgivningen. Det framgår även
            att hyresgästen inte får ha personer boende i lägenheten om det
            kan medföra men för hyresvärden. En hyresvärds bestämmelse om
            hur många som får bo i en lägenhet är inte juridiskt bindande.
          </p>
          <p xml:id="i-GkEPAgX7bwNwdun6jJHt9">
            Vi föreslår att fastighetsägarna ges möjlighet att motverka trångboddhet
            genom ett kontraktskrivet maxantal för lägenheten och att det
            på ett tydligt sätt skyddas i lag.
          </p>
          <head xml:id="i-U3mYXdeBF3JMBCKSC3UThW" type="h2">
            Hyrköpsbostäder
          </head>
          <p xml:id="i-TCPe1eJSgGXYkkspfBBdWJ">
            På flera orter är bostadsbristen stor och det kan vara svårt
            för många, särskilt unga personer, att få eller ha råd med en
            egen bostad. Flera olika alternativ och åtgärder behövs för att
            lösa bostadsbristen och erbjuda en variation med olika alternativa
            lösningar till boendeformer. Hyrköp är en modell som oftast innebär
            att bostaden köps till ett förbestämt pris långt senare. En annan
            modell kan vara att delar av hyran går till ett framtida köp av
            bostaden.
          </p>
          <p xml:id="i-U49JcMB4cK4X6dtifhMAqh">
            Fördelen är att det varken behövs startkapital eller lånelöften
            från banken. Privata aktörer efterfrågar ett mer utrett regelförfarande
            för hyrköp samtidigt som en avbetalningsmodell behöver ses över.
            I ett tillkännagivande 2021 uppmanades den dåvarande regeringen
            att utreda ett hyrköpssystem.
          </p>
          <p xml:id="i-Foo5GDZzAXQ1vpau8P8Qtm">
            Vi har tillsammans med nuvarande regering gett en utredare i
            uppdrag att föreslå en utvidgning av systemet med ägarlägenheter
            och en ny modell för hyrköp av bostäder. Syftet är att göra det
            möjligt för fler människor att äga sitt boende och att öka mångfalden
            av boendeformer i Sverige. Vi ser fram emot utredningsförslagen,
            som ska redovisas i december 2024.
          </p>
          <head xml:id="i-ApJrrbPhEDP8Qi83JMorcQ" type="h2">
            Möjliggör fler ägarlägenheter
          </head>
          <p xml:id="i-N3aPdZEGtSokeCtStcdXmW">
            En blandning av upplåtelseformer för boende behövs. Av olika
            skäl, i olika tider i livet och för olika personer varierar behoven.
            Det kan finnas fördelar även ur ett samhälleligt perspektiv, att
            det finns större möjligheter att omvandla hyresrätter till ägarlägenheter.
            Då fler hushåll baseras på ägda lägenheter bidrar det till att
            fler personer månar om sitt boende och med större säkerhet stannar
            kvar i området.
          </p>
          <p xml:id="i-Mcfeg1t7f3uUP7TEfPswQQ">
            Hyresgäster kan i många fall lägga stor vikt vid sitt boende,
            men det är fastighets­ägarens ansvar i stor utsträckning att åtgärda
            fel och brister och utföra skötsel i fastigheter med hyresrätter.
            Då hyresgäster själva ansvarar för sitt boende inverkar det också
            på boendet i stort, då det finns en tendens att även måna om miljön
            kring sitt boende.
          </p>
          <p xml:id="i-DcP6i8sfgGcLSu7umEQnD4">
            Reglerna kring när bildning av ägarlägenheter får ske bör ses
            över, eftersom ombildning idag endast får ske i samband med nyproduktion.
            Ombildning bör kunna få ske även i äldre fastigheter. Tillkännagivanden
            har riktats till dåvarande regeringen vid behandlingen av civilutskottets
            betänkande 2020/21:CU7 om att regeringen bör åter­komma med förslag
            som möjliggör omvandling av befintliga bostäder till ägar­lägenheter
            och att utreda ett hyrköpssystem för bostäder.
          </p>
          <p xml:id="i-GA6TqsidrzTcmgtySPWZUW">
            Vi har tillsammans med nuvarande regering gett en utredare i
            uppdrag att föreslå en utvidgning av systemet med ägarlägenheter
            och en ny modell för hyrköp av bostäder. Syftet är att göra det
            möjligt för fler människor att äga sitt boende och att öka mångfalden
            av boendeformer i Sverige. Vi ser fram emot utredningsförslagen,
            som ska redovisas i december 2024.
          </p>
          <head xml:id="i-QsDPNS4jeubyeZK8jFTKAc" type="h2">
            Flera boendemöjligheter för unga och äldre personer
          </head>
          <p xml:id="i-WMqM9oWdUtmqod1JWoGnrz">
            Unga personer har i många fall svårt att hitta eller ha råd med
            en bostad. Alternativa möjligheter till bostadsform kan behövas.
            Bostadsbehovet för gruppen bostads­behövande äldre personer behöver
            också mötas på ett bättre sätt. Vissa bostadsföretag tillämpar
            en kontraktstyp för hyresrätter som är en särskild typ av kontrakt
            på viss tid för ungdomar och ger möjlighet att dela lägenhet och
            kontrakt med en kompis. Krav brukar vara att hyresgästen ska ha
            en viss ålder, att båda hyresgästerna noteras på kontraktet och
            har samma villkor samt att man behåller sin kötid om man tackar
            ja till ett kompiskontrakt. Sådana kontrakt kan vara positiva,
            innebära att fler unga får ett boende och bidra till att lösa
            delar av bostadsbristen om regler, avtal och själva boendena är
            rimliga och innebär goda möjligheter. Det förekommer i vissa kommuner
            hos allmännyttiga bostadsbolag ungdomssatsningar som vänder sig
            till unga personer i en viss ålder där alla lediga små enrumslägenheter
            upp till en viss storlek samt lägenheter med korttidskontrakt
            förmedlas i första hand till dessa ungdomar. Det finns också behov
            av boendeformer för äldre personer. Omfattningen av behoven och
            möjliga boendeformer behöver undersökas vidare.
          </p>
          <head xml:id="i-JLTMFcKn8opCMdgPZqUXkX" type="h2">
            Offentliga slutpriser på bostadsrätter
          </head>
          <p xml:id="i-Ba1RKxWKGLj28NWxc6ftxA">
            Det kan idag vara svårt att värdera bostadsrätter eftersom slutpriserna,
            till skillnad från uppgifter om egnahem, saknas i offentliga register.
            Detta kan utgöra ett problem för både köpare, säljare och de som
            värderar fastigheter. Det finns till följd av detta flera aktörer
            som försöker hålla sig underrättade om läget på bostadsrättsmarknaden.
            Oftast sker detta genom sammanställningar kring prisutvecklingen
            och bedömning av huruvida priserna är stillastående, på väg upp
            eller på väg ner.
          </p>
          <p xml:id="i-ADx5BQpfvS2njt5B2fuY2L">
            Statistiken för slutpriser för bostadsrätter bygger i dessa fall
            på antingen inrapporterade slutpriser, en strukturerad automatisk
            insamling av slutpriser eller de sista buden från öppna budgivningar
            som presenterats på mäklares hemsidor. Det betyder att det saknas
            statistik för att göra prisbilden komplett, trots att många slutpriser
            finns tillgängliga. Alla mäklarbyråer presenterar inte sina slutpriser
            öppet, och även om en byrå ofta gör det så kan säljaren alltid
            välja att inte visa budgivningen. Dessutom är det teoretiskt möjligt
            att felaktiga slutpriser statistikförs, exempelvis genom sent
            avhoppade budgivare som inte uppdaterats på mäklarnas sidor.
          </p>
          <p xml:id="i-624TqN26exqs7yUAeQQayG">
            Öppna data kring slutpriser för bostadsrätter är nödvändiga för
            motverkande av så kallade lockpriser. Prisbilden för ett område
            och därmed även den enskilda lägenhetens värde blir genom sådan
            information enklare för en köpare att kontrollera. Detta i sin
            tur förenklar möjligheten, för både säljare och köpare, att få
            en tydligare bild av pris­utvecklingen. Det gör att marknaden
            totalt sett blir mer transparent. Regeringen bör därför se över
            möjligheten till ett offentliggörande av slutpriser på bostadsrätter
            genom ett nationellt register.
          </p>
          <head xml:id="i-JL15KiUaxZoigVq5aytvkf" type="h2">
            Tydliggör möjligheterna till privat bostadsuthyrning
          </head>
          <p xml:id="i-LwwhzCYSNSc7dL3cCW4jpX">
            Det förekommer bostadsunderskott på flera håll i Sverige, inte
            minst på de större orterna. Flera åtgärder behövs för att alla
            ska ha tillgång till en bostad. En bidragande lösning kan vara
            att tydliggöra möjligheterna till uthyrning av privatbostäder.
            Det kan bidra till lättnader på bostadsmarknaden och medverka
            till att minska bostadsbristen. Statskontoret har tidigare givits
            i uppdrag att utreda möjligheterna att öka uthyrningen av privatbostäder.
            Förbättringar på området har skett. Fortfarande saknas samlad
            information och positiva signaler om möjligheterna. Det finns
            en osäkerhet kring uthyrning av privatbostäder. Till stor del
            kan det härledas till att det inte ges tillräcklig och lättillgänglig
            information om möjligheten och vad som gäller.
          </p>
          <p xml:id="i-LedF8jVmmSfUewGvyx9sLH">
            Jordabalken (12 kap. 1970:994, den så kallade hyreslagen) och
            privatuthyrningslagen (2012:978) reglerar detta område. Skatteverket
            beskriver reglerna med tyngdvikt vid skatteperspektivet. Instanser
            som Sveriges Domstolar, Statskontoret och Villaägarna har viss
            information, alla ur respektive uppdragsområde eller intressefält.
          </p>
          <p xml:id="i-N9zWpbDk9t4iFs1ek4Knaw">
            Det vore användbart för verksamma på det bostadspolitiska området
            att få statistik över den privata bostadsuthyrningen. Det skulle
            bidra till underlag för bedömningar, för att se hur omfattande
            uthyrningen är, hur den förändras över tid och hur privat­uthyrningen
            bidrar till att eventuellt lösa vissa bostadsbristproblem.
          </p>
          <p xml:id="i-FV2EtY1kuS8Us8MpDsojRU">
            Lämplig myndighet bör ges i uppdrag att samla in och på ett lättillgängligt
            sätt samordna och visa information, signalera möjligheterna med
            privatuthyrning på ett positivt sätt samt även tillhandahålla
            statistik om privatuthyrningsmarknaden.
          </p>
          <p xml:id="i-PeW8bu468bbG9gCbUQmkUf">
            Nuvarande regering har gett en särskild utredare i uppdrag att
            föreslå hur reglerna om privatpersoners uthyrning av bostäder
            kan ändras för att underlätta sådan uthyrning. Det blir intressant
            att se utredningsförslagen. Uppdraget ska slutredovisas i mars
            2025.
          </p>
          <head xml:id="i-8wzUwfECW57nWqFms8UxSq" type="h2">
            Åtgärder mot svart uthyrning av lägenheter
          </head>
          <p xml:id="i-SEsk4xFPKSZfSqAP6GxZvB">
            Problemen med kriminalitet på bostadsmarknaden med svart uthyrning
            är stora. Detta trots att det finns förbud mot felaktig folkbokföring,
            mot ansökan av bidrag baserat på falska uppgifter, mot uthyrning
            av en bostadslägenhet i andra hand till oskälig hyra utan tillstånd
            samt mot att sälja eller köpa bostadshyreskontrakt.
          </p>
          <p xml:id="i-Mi4WWx6n3qQ33RgzrdgJpF">
            Återkommande rapportering har visat att hyresbostäder används
            som olaglig intäkts­källa där kontraktsinnehavare folkbokför sig
            på den aktuella adressen men bor på en annan plats och hyr ut
            lägenheten svart. Detta snedvrider bostadsmarknaden, försätter
            individer i oskäliga lägen med osäkerhet på bostadsmarknaden och
            medför ohälsosamt boende där i många fall flera personer bor tillsammans
            på en liten yta.
          </p>
          <p xml:id="i-PemJfVvuakZEyJkkfzyjs9">
            Åtgärder för bättre kontroll på bostadsmarknaden behövs. Myndigheterna
            behöver skärpa tillsynen, information behöver kunna delas och
            register samköras. Dessutom behövs en ökad samverkan mellan myndigheter
            och hyresvärdar. Det bör även finnas möjlighet för hyresvärdar
            att kontrollera eventuella oegentligheter i folkbokföringen och
            svartuthyrning där det samtidigt ska vara obligatoriskt för hyresgästen
            att anmäla inneboende till hyresvärden.
          </p>
          <head xml:id="i-NcV1jRbrXJLxuhn1oCAWZ4" type="h2">
            Förverkande av hyreskontrakt vid kriminell verksamhet
          </head>
          <p xml:id="i-G2pcm34tHSpQRavJSKxv5c">
            För att ändra den negativa trenden som går mot allt mer och fler
            otrygga platser, bostadsområden och stadsdelar behövs flera åtgärder.
            Brottsligheten, även det som ställer till oro, vandalisering med
            mera, ska motverkas och instrumenten mot att brottslighet och
            otrygga strukturer fortgår, förbättras. De utsatta områdena enligt
            polisens kartläggning är särskilt belastade. Boende för alla,
            på vilka platser det än gäller, ska innebära trygghet och frihet
            från rädsla. Det finns enligt fastighetsägare och polisen även
            stora problem med brottslighet kopplat till hyrda lokaler. Det
            ska självklart vara möjligt och inte svårt eller omständligt för
            fastighetsägare att vräka hyresgäster till lokaler dit brottslig
            verksamhet kan kopplas.
          </p>
          <p xml:id="i-LkW8ydL9QRJRmUxN8koiCt">
            Av den anledningen bör hyreskontrakt, både för bostäder och för
            lokaler, kunna förverkas vid kriminell verksamhet. Det pågår en
            utredning om att det ska kunna bli enklare för fastighetsvärdar
            att vräka personer som begått brott. Den har även fått ett tilläggsdirektiv
            som Sverigedemokraterna tillsammans med samarbetspartierna kommit
            överens om: att utredningen ska ta ställning till om hur hyresgästers
            tillsynsansvar ska förstärkas, så att det blir möjligt att föreslå
            skärpta regler om uppsägning även i fall där ett barn till hyresgästen
            har begått brott i närområdet.
          </p>
          <head xml:id="i-R2tiKzTHPc8nQbVTunbq1F" type="h2">
            Motverka misskötsel i hyres- och bostadsrättsfastigheter
          </head>
          <p xml:id="i-NWi4ZxyKHGS7vmu5QPM7uC">
            Det är inte sällan som vanvårdade fastigheter och boendes eller
            grannars frustration debatteras medialt. I flera fall rapporteras
            förekomst av kyla, mörker, mögel, sönderslagna fönsterrutor, trasigt
            byggnadsmaterial, vandaliserade delar, att det är skräpigt och
            att hissar är ur funktion. Detta gäller i många fall i så kallade
            utsatta områden men även på fler platser. Det tycks i många fall
            vara svårt att få till stånd förbättringar. I vissa fall medger
            inte reglerna kravställning som medverkar till förändringar.
          </p>
          <p xml:id="i-14zvEvCdcpYKAukJPrkUnh">
            Fastighetsägare har ansvar för att känna till lagstiftningen
            i miljöbalken (1998:808) och andra lagar, exempelvis Boverkets
            byggregler. Enligt miljöbalken ska fastighets­ägare ha egenkontroll
            med rutiner för att identifiera, upptäcka, förebygga och åtgärda
            brister i verksamheten. Vidare ska fastighetsägare på ett systematiskt
            sätt planera och kontrollera verksamheten för att undvika hälsoproblem
            för de boende och skador på miljön.
          </p>
          <p xml:id="i-NM5zDrFnAyKcTkwGwrwt3f">
            Det är inte rimligt att en fastighet står misskött över tid och
            att boende drabbas av detta utan att åtgärder sätts in. År 2010
            avskaffades förvärvslagen. Den möjliggjorde bland annat förhandsprövning
            av nya fastighetsägare med syftet att förhindra att fastigheter
            togs över av olämpliga hyresvärdar som visat sig inte förvalta
            fastigheter väl.
          </p>
          <p xml:id="i-PDMNNPAKHCLoyLLgajNtNq">
            Fastighetsägare behöver ha tydliga möjligheter att ställa krav
            på hyresgäster och boende samt möjligheter till åtgärder om dessa
            inte bidrar till den ordning och skötsel som åligger dem.
          </p>
          <p xml:id="i-SVB4NeVRBucmzuuQDQYkL1">
            Skötsel, ansvar och regelverk behöver stärkas. Detta för ökat
            välmående, hälsa och trivsel för boende och de som vistas i fastigheterna,
            även för gott omhändertagande av fastighetsbeståndet och för en
            god miljö. Beslut fattades hösten 2021 om antagande av prop. 2020/21:201
            Stärkt skydd för hyresgäster. Där infördes en möjlighet i bostads­förvaltningslagen
            för hyresnämnden att förelägga fastighetsägaren att åtgärda brister
            i förvaltningen. Ett sådant föreläggande ska kunna förenas med
            vite. Ytterligare åtgärder behövs för att främja god förvaltning
            och skötsel.
          </p>
        </div>
        <div xml:id="i-JuuQoQqqR2nKtTVPTGtwa8" type="signatureBlock">
          <list xml:id="i-GexdW8CUW55n9CHoZM5c4Y">
            <item xml:id="i-5GkVGPpojcKmdow2uyLZZo" who="i-9fmcZcGuiE51S4XGih65wn" type="signature">
              Mikael Eskilandersson (SD)
            </item>
            <item xml:id="i-8tRhCwWsz17SVJo6ToidXS" who="i-4up3MKHRwxhpoLfZgub9Fu" type="signature">
              Roger Hedlund (SD)
            </item>
            <item xml:id="i-SS5qK3Um8XJ1z7Q2WC7qRe" who="i-4rA8nu7Qns2drm1ePJStLd" type="signature">
              Martin Westmont (SD)
            </item>
            <item xml:id="i-DwDNy7Povnkd7Y7UF2Fomd" who="i-DNNiNSDxQTnBcHkT2viXX4" type="signature">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
