<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00274">
  <teiHeader>
    <fileDesc>
      <titleStmt>
        <title>Familjeperspektiv inom politiken</title>
        <author corresp="i-9xarzmckV5SS8EyJPN5b3x">av Hans Wallmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjeperspektiv inom politiken</title>
          <idno type="rdwebb">GV02Sf274</idno>
          <rs type="number">Sf274</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf274/text</ref>
          <ref type="dokument_url_html">http://data.riksdagen.se/dokument/GV02Sf274</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf274</ref>
          <ref type="doc">http://data.riksdagen.se/fil/12123FF8-1242-4CC7-B5F0-E7919E63F6D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-nyHJV31cvn9Pqdbg1AaHX" type="signed"/>
        <correspContext corresp="i-nyHJV31cvn9Pqdbg1AaHX">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-M84RaHMWcP4gFXjq7KBdC" type="referral">
          <date when="2007-10-16"/>
        </correspAction>
        <correspAction xml:id="i-F7aFESqPbkxQcmCxNWn9Sf" type="dismissal">
          <date when="2007-10-16"/>
        </correspAction>
        <correspAction xml:id="i-NWyyGQVbBrWJo1pxdxQTLx" type="numbering">
          <date when="2007-10-08"/>
        </correspAction>
        <correspAction xml:id="i-EEfR1iUsnHLe6mqJ5dRtEB" type="submission">
          <date when="2007-10-04"/>
        </correspAction>
        <correspAction xml:id="i-8e4areGRW5c25HcZ1xy7Se" type="transfer">
          <date when="2007-10-04"/>
        </correspAction>
        <correspAction xml:id="i-NAM3aSYHAbEBEUyh35r8Du" type="assigned"/>
        <correspContext corresp="i-NAM3aSYHAbEBEUyh35r8Du">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-51ogRF411dDU7R2axaXXFW" type="motBody">
        <div xml:id="i-5Czk38KnLtvC7cS3ZWuKSa" type="motProposal" subtype="förslag">
          <head xml:id="i-NzkYaWSivYQY3SDbzKcy13">
            Förslag till riksdagsbeslut
          </head>
          <p xml:id="i-SyS2DuLczu3o37ymtPin9m">
            Riksdagen tillkännager för regeringen som sin mening vad som
            anförs i motionen om ett familjeperspektiv inom politiken.
          </p>
        </div>
        <div xml:id="i-B3fgiTg16xaWXJwDQxJVTb" type="motContent">
          <head xml:id="i-XhY1HMWX9vFerdL1fn7sML" type="h1">
            Motivering
          </head>
          <p xml:id="i-EZeXTJ8dZ4uWNuem3AMijV">
            Familjen är samhällets mest grundläggande och naturliga gemenskap.
            Den är i mångt och mycket den viktigaste basen för trygghet, ansvar
            och gemenskap. Ett samhälle där vi har starka och välfungerande
            familjer är också ett samhälle där den enskildes trygghet och
            frihet kan växa och utvecklas. Frihet kan se ut på många sätt
            och har många färger, men det finns ofta en koppling till den
            trygghet som individen upplever.
          </p>
          <p xml:id="i-MTVjxNHUsRHA76txAcXTah">
            Därför är det viktigt att familjens ställning stärks. Familjen
            är viktig för alla generationer och åldrar, och detta gäller såväl
            den lilla familjekretsen som de vidare familje- och släktskapsbanden.
          </p>
          <p xml:id="i-Ap6iAF1uaNGdP1ZJb5U6Zr">
            Familjens primära funktion är att garantera tryggheten för det
            uppväxande släktet. Det är i familjekretsen som barnens första
            år formas och detta är både riktigt och viktigt. Det är här som
            barnen skall lära sig vad som är rätt och fel, vad som är ditt
            och mitt. Den etiska och moraliska grund som ges inom familjen
            har stor betydelse för barnens utveckling. Det är också i familjen
            nycklarna till språket förmedlas, språknycklar som sedan kan användas
            för att öppna skattkistor av kunskap, bildning och fantasi! Inget
            kan generellt sett ersätta familjens och föräldrarnas roll som
            trygghetsskapande faktor för barnen. Därför bör samhället och
            staten bidra till att stärka familjerna genom politiska beslut
            och att i samhällsbyggandet i stort uppvärdera, stödja och underlätta
            föräldrarollen.
          </p>
          <p xml:id="i-JZ9We2hb3t1r4by7NR8Ha8">
            Under alltför många år har staten istället för att stödja och
            respektera familjen försökt att genom detaljregleringar, straffbeskattningar
            och förbud underminera familjens ställning i samhället. Istället
            för att utgå ifrån det egentligen självklara att de flesta föräldrar
            vill sina barns bästa så har man sett staten och politiken som
            garanten för en god barnomsorg och en god uppfostran av barnen.
          </p>
          <p xml:id="i-5CWAg3bjEF2pnTKmppwxx3">
            Trots att familjen på många sätt är stark finns det också stora
            brister som i sin tur leder till stora samhällsproblem. Skilsmässofrekvensen
            är fortsatt hög och alltför många barn växer upp utan att ha kontakt
            med båda sina föräldrar. Samhället och staten är idag alltför
            dåliga att på ett aktivt sätt arbeta för att hålla samman familjer
            och motverka familjesplittring och skilsmässor. På samma sätt
            som det är naturligt för samhället att stödja de grupper i samhället
            som har drabbats ekonomiskt av att deras familjer har splittrats
            så borde det vara lika naturligt att arbeta mer preventivt för
            att motverka familjesplittring och främja en stabil uppväxtmiljö
            för barnen. Samtidigt är det viktigt att en sådan hållning inte
            får bli fördömande eller moraliserande då skilsmässor också i
            sig kan vara beslut baserade på eftertanke och omtanke om varandra
            där ett förhållande av olika anledningar havererat.
          </p>
          <p xml:id="i-5tGsxAD4MafzKSH85dP6ya">
            Alliansregeringen har gjort mycket för att öka förutsättningarna
            för stabila familjeförhållanden. Jobbskatteavdraget har gjort
            att många familjer med låga inkomster upplever att trycket på
            deras familjeekonomi har minskat och att man äntligen upplever
            sig ha möjlighet att också kunna prioritera annat än att få pengarna
            att räcka till. Den föreslagna jämställdhetsbonusen och det kommunala
            vårdnadsbidraget kommer också att leda till att föräldrar, inte
            minst pappor, får större möjlighet till att få kvantitetstid med
            sina barn. Men det finns mycket mer att göra för att fortsätta
            stärka familjens ställning.
          </p>
          <p xml:id="i-8zb7BShNY1qvKU95H5waLu">
            Sedan många år är det, åtminstone i retoriken, självklart att
            ha ett barn­perspektiv på de beslut som kan påverka barn och ungdomar.
            Barnsperspektivet bör också vara en viktig del av allt lagstiftningsarbete.
            Men lika viktigt är att också familjeperspektivet får spela samma
            roll. Vi måste i Sverige bli bättre på att respektera familjen
            som en sammanhållen gemenskap som också förtjänar att bli behandlad
            som en sådan.
          </p>
          <p xml:id="i-NFoT756mdtbvxYLT18Xzjn">
            Familjeperspektivet kan appliceras på många politikområden. Bostadspolitik,
            infrastruktur, skattepolitik och socialpolitik har alla sina konsekvenser,
            positiva och negativa, för människors förmåga och möjlighet att
            utveckla och stärka sina familjeförhållanden.
          </p>
          <p xml:id="i-RnqcUyrLKQtjf21Bk8weHJ">
            Ett konsekvent och medvetet arbete med att stärka familjeperspektivet
            inom den svenska politiken kan på såväl lång som kort sikt få
            goda konsekvenser för familjeutvecklingen i Sverige och förhoppningsvis
            minska de problem som följer av familjesplittring och otrygga
            uppväxtförhållanden.
          </p>
        </div>
        <div xml:id="i-EjuFw2XrAWSZvi2zoZGk8H" type="motSignatures">
          <list xml:id="i-MamwbpexYQDNRvkdjLZgCG">
            <item xml:id="i-TttksqLJFEYmFGVjiMR2X5" who="i-9xarzmckV5SS8EyJPN5b3x">
              Hans Wallmark (m)
            </item>
          </list>
        </div>
      </div>
    </body>
  </text>
</TEI>
