<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04749">
  <teiHeader>
    <fileDesc>
      <titleStmt>
        <title>med anledning av prop. 2021/22:244 Stärkt rätt till personlig assistans vid behov av egenvård</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4749 av Rebecka Le Moine (MP)</title>
          <idno type="rdwebb">H9024749</idno>
          <rs type="number">4749</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024749/text</ref>
          <ref type="dokument_url_html">http://data.riksdagen.se/dokument/H9024749</ref>
          <ref type="dokumentstatus_url_xml">http://data.riksdagen.se/dokumentstatus/H9024749</ref>
          <ref type="docx">http://data.riksdagen.se/fil/39A6C6DA-96E4-4AED-BC57-43620B3B6109</ref>
          <ref type="pdf">http://data.riksdagen.se/fil/243EE755-DD46-4118-847E-4A491A3CFDAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2d2FpGt14TinP4zVTPvYzx" type="basedOn"/>
        <correspContext corresp="i-2d2FpGt14TinP4zVTPvYzx">
          <ref>Proposition 2021/22:244</ref>
        </correspContext>
        <correspAction xml:id="i-UgFaS1s1rpdoYupdHHHQ14" type="signed"/>
        <correspContext corresp="i-UgFaS1s1rpdoYupdHHHQ14">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction xml:id="i-BVHYSJzYr5xGwhmrW5tJSH" type="submitted">
          <date when="2022-05-20"/>
          <time when="16:37:42"/>
        </correspAction>
        <correspAction xml:id="i-F67ZbQ2SSHmaGmVibnms58" type="dismissed">
          <date when="2022-05-25"/>
        </correspAction>
        <correspAction xml:id="i-6hq9JNpVx1XdMHdH4JVxMG" type="reviewed">
          <date when="2022-05-25"/>
          <time when="12:12:08"/>
        </correspAction>
        <correspAction xml:id="i-M8HY3KJfAQZLGZ397UXXdv" type="referred">
          <date when="2022-05-30"/>
        </correspAction>
        <correspAction xml:id="i-oR9m8Z96wqjji6LvBEy1Q" type="assigned">
          <date when="2022-10-12"/>
          <time when="11:38:54"/>
        </correspAction>
        <correspContext corresp="i-oR9m8Z96wqjji6LvBEy1Q">
          <ref type="assignedTo">Socialutskottet</ref>
        </correspContext>
        <correspAction xml:id="i-L5xtSfjaWZc5Wjyd5H79tD" type="behandlas_i"/>
        <correspContext corresp="i-L5xtSfjaWZc5Wjyd5H79tD">
          <ref type="uppgift">2021/22:SoU35</ref>
          <ref type="ref_dok_id">H901SoU35</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU35</ref>
          <ref type="ref_dok_titel">Stärkt rätt till personlig assistans vid behov av egenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8vVPyzYkJnEscMEYB33xSr" type="motHeader">
        <div xml:id="i-3RA4BprYdMD8XyrorPr94h" type="motTitle">
          Motion till riksdagen 2021/22:4749 av Rebecka Le Moine (MP) med
          anledning av prop. 2021/22:244 Stärkt rätt till personlig assistans
          vid behov av egenvård
        </div>
      </div>
      <div xml:id="i-CYPByNXddJT2zUhojF7pgi" type="motBody">
        <div xml:id="i-PoN8hzR5pAbDbGr227kxfL" type="motProposal" subtype="förslag">
          <head xml:id="i-J5ugtSuYp5WAPhYKiyymz">
            Förslag till riksdagsbeslut
          </head>
          <list xml:id="i-RgEAgKJFaXmFyaCy1XbEGy" style="ol">
            <item xml:id="i-72HUM6atXoRyF5uzq45xA8">
              Riksdagen ställer sig bakom det som anförs i motionen om att
              följa frågan om egenvård och vid behov återkomma vad gäller frågan
              om förhållandet till hälso- och sjukvårdslagen och tillkännager
              detta för regeringen.
            </item>
            <item xml:id="i-Gy3qBuqpEhARF88eiYYQvg">
              Riksdagen ställer sig bakom det som anförs i motionen om försäkringsskydd
              och tillkännager detta för regeringen.
            </item>
            <item xml:id="i-F5rTcTksLexhH45HSgCU9K">
              Riksdagen ställer sig bakom det som anförs i motionen om att
              regeringen bör återkomma om hur lagens formulering kan justeras
              för minskad risk för restriktivitet i tolkning och tillkännager
              detta för regeringen.
            </item>
            <item xml:id="i-VWJpSZs5opNu2tt32X5jE1">
              Riksdagen ställer sig bakom det som anförs i motionen om implementering
              och tillkännager detta för regeringen.
            </item>
          </list>
        </div>
        <div xml:id="i-AWbdF7WpSv6CVoi8CVZAKu" type="motContent">
          <head xml:id="i-WCvCagfswXtgab7hfT9SP8" type="h1">
            Motivering
          </head>
          <p xml:id="i-Kx2jBjpHHEkh6TUiz2n6W2">
            Miljöpartiet välkomnar denna proposition starkt. Den kommer att
            innebära stor skillnad för de personer som berörs. Att det blir
            en lag om egenvård, att det blir ett nytt grund­läggande behov
            i lagen och att det inte ska göras något avdrag för föräldraansvaret
            när det rör barn samt att skyldigheter för hälso- och sjukvården
            införs i lagen – allt detta är viktigt.
          </p>
          <p xml:id="i-37471HM3Mci37Yyds4JzRU">
            Övergripande är det också mycket glädjande när steg tas i rätt
            riktning på området, när det verkligen blir förbättringar som
            märks. Propositionen är ett sådant tydligt steg som liksom tidigare
            proposition bygger på utredningsbetänkandet Stärkt rätt till person­lig
            assistans – Ökad rättssäkerhet för barn, fler grundläggande behov
            och tryggare sjukvårdande insatser (SOU 2021:37). Utredningen
            tillsattes medan Miljöpartiet ingick i regeringen och utifrån
            det s.k. januariavtalet mellan regeringen, Centerpartiet och Liberalerna.
            Vi vill här lyfta några perspektiv.
          </p>
          <head xml:id="i-kmi26f9ymv6AFz1yJxTn3" type="h2">
            Egenvård
          </head>
          <p xml:id="i-AS1tiMmwnfw4eoiWUKppP1">
            Vi välkomnar att regeringen avser att lämna ett uppdrag till
            Socialstyrelsen om att ta fram ett kunskapsstöd för frågor om
            egenvård och personlig assistans. Det är frågor som har lyfts
            både av Riksföreningen JAG och Region Skåne. Vi menar också att
            det helt klart finns aspekter som särskilt bör lyftas i ett sådant.
          </p>
          <p xml:id="i-GXJCzwTFi9Cz3QUrNukHfw">
            För en person som ska få egenvård och som själv inte kan bidra
            till denna utan är helt beroende av andra är det ju mycket viktigt
            att det som görs sker på rätt sätt. Inte minst eftersom vi här
            pratar om behov som är livsviktiga eller mycket viktiga för ens
            fysiska hälsa, dvs. det skulle vara oerhört allvarligt eller även
            ibland livshotande om hjälpen sker på fel sätt. Att inte kunna
            påverka, medverka till eller kommunicera om egenvården, vilket
            förstås inte alla kan, gör att den enskilde är i ett extremt beroende­förhållande
            till assistenten. Omvänt är det ett mycket stort ansvar för den
            enskilda assistenten att förstå uppgiften och göra den på rätt
            sätt. Instruktioner, information och handledning är förstås väldigt
            viktigt, men nivån av ansvar är alltjämt väldigt hög. En förälder
            med barn med dessa behov måste t.ex. känna sig fullständigt trygg
            med den som ger assistans för att kunna koppla av och inte ständigt
            vara i full beredskap. Att ett kunskapsstöd behövs är uppenbart.
            Vi anser dock också att regeringen bör följa den här frågan framöver
            och vid behov återkomma vad gäller frågan om förhållandet till
            hälso- och sjukvårdslagen.
          </p>
          <p xml:id="i-CTb9jCwEFxqdKmQ6nnfaVe">
            Vi anser också att man behöver se över frågan om försäkringsskydd
            eftersom patientskadelagen och patientförsäkringen inte gäller
            för egenvård. En person som är helt beroende av andra för att
            få egenvård bör också ha ett försäkringsskydd som fungerar. I
            vilken grad andra försäkringar täcker upp en sådan situation,
            om patient­skadelagen skulle behöva kompletteras eller om skyddet
            för den enskilde kan stärkas på annat sätt anser vi att regeringen
            bör återkomma om.
          </p>
          <head xml:id="i-8zjK1xp856QaoeP1ocykF5" type="h2">
            Tolkning av den nya lagen
          </head>
          <p xml:id="i-EwfkGHgX8tmi1RPBEBfqTe">
            Flera av remissinstanserna, däribland DHR – Delaktighet, Handlingskraft,
            Rörelsefrihet och även Socialstyrelsen, lyfter att kriterierna
            för att beviljas assistans enligt förslaget ger utrymme för en
            mycket restriktiv tolkning av dem som får rätt till assistans
            för kontinuerligt stöd föranlett av medicinsk problematik. Det
            här är förstås oroande. Vi vill inte hamna i en situation där
            en ny lag ger hopp och insatsen i själva verket kommer att vara
            mycket svår att få. Miljöpartiet vill därför att riksdagen tillkännager
            för regeringen att den enskildes perspektiv måste väga tungt i
            bedömningen av när insatsen behövs. Enligt vårt perspektiv borde
            det räcka att det finns risk för den fysiska hälsan för att behovet
            ska gälla och vi vill inte se långa utredningar där myndigheter
            eller domstolar ska försöka avgöra om risken är tillräckligt allvarlig
            eller överhängande. Vi anser att regeringen bör se över hur lagens
            formulering kan justeras för att säkerställa detta på bästa sätt.
          </p>
          <head xml:id="i-4XPUfHt43uiHwcaZeqEXef" type="h2">
            Rättshjälp
          </head>
          <p xml:id="i-3vQkbUCm3kNVnWK1Ao8CL6">
            Miljöpartiet anser vidare att frågan om rättshjälp behöver ses
            över. Frågan berörs inte särskilt i detta lagförslag, men vi kan
            se att det är svårt för människor som är beroende av såväl socialtjänstlagen
            som LSS, och som är i stark beroendeställning gentemot myndigheter,
            att föra sin talan. Förvaltningslagen ger visst skydd, men faktum
            är att många kan behöva hjälp att lägga fram sin sak. Många har
            beskrivit hur orättvist det känns att Försäkringskassan har kunniga
            jurister och så sitter man där själv och ska försöka lägga fram
            sin sak efter bästa förmåga utan att kunna hur lagstiftningen
            fungerar. Inte sällan spelar dålig ekonomi också in.
          </p>
          <p xml:id="i-SJrZSZ8KgjuZSnP3Gbh1RS">
            Vi anser att regeringen bör låta se över denna fråga och att
            forskning som finns på området behöver vara en viktig del i detta.
          </p>
          <head xml:id="i-TqMveMmzqMTMKuy3Q6o61X" type="h2">
            Implementering
          </head>
          <p xml:id="i-VvqDD7VrXWWnaUqbCorZwJ">
            Slutligen vill vi starkt trycka på frågan om själva implementeringen
            av lagen. För att den ska fungera som tänkt är kunskapsstödet
            som ska tas fram viktigt, liksom att det ute i verksamheter finns
            tid för medarbetare att ta till sig det nya regelverket, liksom
            möjlighet till utbildningsinsatser. Alltför ofta fallerar detta
            i praktiken. Vi ser gärna att Socialstyrelsen får ett uppdrag
            att medverka till detta, t.ex. genom framtagande av digital utbildningsinsats
            eller att regeringen tillförsäkrar detta på annat sätt.
          </p>
        </div>
        <div xml:id="i-LqSienTgF2psGuVSZQ1282" type="signatureBlock">
          <list xml:id="i-N9Pq2Uf1HV1oRwurrCibQX">
            <item xml:id="i-3XWphVHKG7KAME4chbE5Pb" who="i-48Dg2ScegN8mpc2UJq5sE2" type="signature">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
