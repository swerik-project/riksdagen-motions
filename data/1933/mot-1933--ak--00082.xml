<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1933--ak--00082">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__82/mot_1933__ak__82-001.pdf"/>
      <fw xml:id="i-TrXBsWcghc65UF4ZNqDaq8">
        Motioner i Andra kammaren, Nr 82. 3
      </fw>
      <div xml:id="i-Ck7UovmehYaMDRfWPW7Pov" type="motHeader">
        <div xml:id="i-Y7277i2CETuiBGoUBmpfv1" type="motTitle"/>
        <div xml:id="i-EY81sp5p3AfhataRLftEhG" type="motSubmissionInfo"/>
      </div>
      <div xml:id="i-KGiRTcAooG6KHyguJyZuq5" type="motBody">
        <div xml:id="i-BktbbsSaJqvqiRbcHYMuHx">
          <p xml:id="i-4JNsLJeRxE65FCgoEhBKCZ">
            Nr 82.
          </p>
          <p xml:id="i-7eRFPtsmDPf7reNDnXGQ7E">
            Av herr Aqvist, angående lagstiftning om kringförings- handel
            och tillfällighetsförsäljning.
          </p>
          <p xml:id="i-JikFCfkHkYey9fAF5cRBsX">
            Vid föregående års riksdag framlade Kungl. Maj:t proposition
            med för- slag till lag om kringföringshandel och tillfällighetsförsäljning.
            Frågan förföll emellertid, då kamrarna stannade i olika beslut,
            men såväl av ut- skottsutlåtandet och de därvid fogade reservationerna
            som ock av den i kamrarna förda diskussionen framgick, att det
            mera var förslagets for- mella brister än dess innehåll, som förorsakade
            frågans fall och att behov av en modernare utformning av bestämmelserna
            om kringföringshandel och tillfällighetsförsäljning förefunnes.
            Det skulle därför enligt min och många andra näringsidkares mening
            vara synnerligen önskvärt, om riks- dagen ville i skrivelse till
            Kungl. Maj:t anhålla om förnyat förslag till dessa frågors ordnande.
            Av den vid Kungl. Maj :ts förslag till föregående års riksdag
            fogade ut- redningen framgick, att antalet gårdfarihandlare numera
            ej ökades och att över huvud taget länsstyrelserna ej brukade
            bevilja gårdfarihandelsrät- tigheter till nya ansökningar som
            inkommit, utan att det endast var per- soner, som redan innehade
            gårdfarihandelsrättigheter, som finge sådana förnyade. Av den
            vid propositionen såsom bilaga D fogade tabellen fram- gick även,
            att de beviljade gårdfarihandelsrättigheterna under 1930 in- skränkte
            sig till 1.148 st. Över huvud taget vore detta distributionssätt
            en form, som vore på avskrivning i det moderna kultursamhället.
            Den restrik- tiva behandlingen av ansökningar om gårdfarihandelsrättigheter
            motive- rades med att denna distributionsform ej vore önskvärd
            ur social syn- punkt, då den ofta gåve tillfälle till bettleri
            och lösdriveri. De rättigheter, som beviljades, voro som sagt
            förnyelser av äldre rättigheter, där inne- havaren kunde visa
            sig vara i behov av rättigheten för sin utkomst skull. Av utredningen
            framginge emellertid, att de hörda myndigheterna hade sin uppmärksamhet
            riktad även på den moderna form av kringfö- ringshandel, som består
            i att större affärsföretag numera ofta per auto- mobil eller annat
            kommunikationsmedel kringförde varor till försäljning. Denna form
            bör följas med uppmärksamhet, i all synnerhet som den ten- derar
            att utbreda sig, och för många fasta affärsinnehavare innebär
            den en svår konkurrens och fara för deras möjlighet att existera.
            Denna form av kringföringshandel torde likaväl som den äldre falla
            under närings- frihetsförordningens bestämmelser, men rättigheter
            söktes icke alltid,
          </p>
          <pb facs="riksdagen-motions-pdf/data/1933/mot_1933__ak__82/mot_1933__ak__82-002.pdf"/>
          <fw xml:id="i-Tm46fswmh5EuRzDv7vgmXX">
            4 Motioner i Andra kammaren, Nr 82.
          </fw>
          <p xml:id="i-URCgrdcaaFNXdvqPFGrnMK">
            ehuru sådan skyldighet förefunnes. Handlandena å sin sida äro
            obenägna att anmäla sådana fall till beivran, då de därigenom
            riskera att komma 1 motsatsförhållande till sina kunder. På senare
            tid har emellertid ett annat slag av försäljningsverksamhet blivit
            av stor vikt, därför att den utbreder sig allt mer och mer. Denna
            försäljningsverksamhet bedrives därigenom att kringresande agenter
            upptaga order på varor efter före- tett prov, vilka varor därefter
            av säljarefirman levereras direkt till kun- den mot efterkrav
            eller postförskott. Agenten uppbär vid orderns uppta- gande en
            handpenning, i vanliga fall utgörande hans provision på försälj-
            ningen. Särskilt inom skobranschen, där undertecknad är verksam,
            synes denna form av varudistribution på senare tiden ha tagit
            en mycket stark fart, ehuru den även inom andra områden av försäljningsverksamhet
            tycks utbreda sig. Orsakerna till denna utveckling av skodistributionen,
            som med den största oro följes av såväl skofabrikanter som skohandlare,
            äro flera. Mindre fabriker kunna genom att på kredit köpa materialer,
            som i många fall ej betalas, föra en osund konkurrens med de fabriker,
            som bedriva en sund och solid verksamhet. Försäljningen ordna
            dessa fabriker ofta så, att agenter anställas, som erhålla en
            provkollektion, efter vilken order upptagas, och distribueras
            desamma, som ovan omtalats, mot postförskott eller efterkrav.
            Agenterna erhålla i allmänhet en mycket god provision å försäljningen,
            som enligt erhållen uppgift uppgår till omkring 20 Yo. Detta försäljningssätt
            innebär alltså för agenten en stor fördel och en synnerligen god
            inkomstkälla, då han alltid har sitt på den säkra sidan genom
            att genast vid orderns upptagande erhålla sin provision. Skodon
            äro nu en gång sådana varor, som det erbjuder svårigheter för
            den köpande allmänheten att före användandet utöva nödig kontroll
            över kvaliteten. Redan den omständigheten, att vi ha en särskild
            förordning angående förbud mot användning av papp och konstläder
            i skodon i viss utsträckning den s. k. pappförordningen — är ett
            belägg för att det på detta område varit nödvändigt med statligt
            ingripande till allmänhe- tens skydd. Ehuru denna s. k. pappförordning
            omöjliggör framställande av skodon till så billiga priser, som
            i vissa fall kan förekomma i utlandet, måste det sägas, att den
            särskilt för allmänheten varit till stor nytta. Ovanför den gräns,
            som pappförordningen bildar, växla emellertid kva- liteterna på
            skodon i hög grad, och skoinköpen äro därför till största de-
            len en förtroendesak från kundens sida. Han vänder sig i regel
            till de sko- handlare, som han vet bruka föra bra märken, och
            kan, om anledning till klagomål finnes, lätt få rättelse. Så är
            emellertid ej fallet när skodon säljas genom agent mot efterkrav.
            Agenten är försvunnen och att göra anmärkning pr post innebär
            i regel endast omgång och besvär och kun- den drager sig givetvis
            för en sådan sak. Det har även i vissa fall visat sig att skodon,
            som inköpts på detta sätt, äro av mindervärdig kvalitet,
          </p>
          <pb facs="riksdagen-motions-pdf/data/1933/mot_1933__ak__82/mot_1933__ak__82-003.pdf"/>
          <fw xml:id="i-KzyJekQUXvDomUypYj3eVN">
            Motioner i Andra kammaren, Nr 82. 5
          </fw>
          <p xml:id="i-ro1z8pQJHdhm7XTfqxzTD">
            varigenom kunden blir lurad och i sådana fall får betala mer,
            än varan är värd. Utöver vad ovan sagts om de mindre fabrikerna
            bör framhållas, att det arbete, som dessa kunna ge sina arbetare
            genom att ordna försäljningar på ovan omtalat sätt, ofta är mer
            eller mindre tillfälligt. Men det är till- räckligt för att göra
            svårigheter för de större fabrikerna att hålla fullt med arbete
            för sin, ofta mångåriga, fasta arbetarstam. I ett avseende bör
            alltså den egentliga kringföringshandeln för kun- derna innebära
            en fördel i det att kunden får se den vara, han köper, och har
            möjlighet att något så när bedöma kvalitet och pris. I varje fall
            har han ju här närmast sig själv att skylla, om varan ej utfaller
            till be- låtenhet. Anses det därför vara ett allmänt intresse
            att staten genom sina myndigheter utövar en viss kontroll över
            kringföringshandeln och dem, som bedriva densamma, så är det ett
            så mycket större intresse att utöva kontroll över den varudistribution,
            som äger rum utan att varorna medföras och av kunderna kunna kontrolleras.
          </p>
          <p xml:id="i-2Jo378cihULQvyiABQjxPt">
            Kontrollen över kringföringshandeln är kanske mest motiverad
            ur s0o- .cial synpunkt, men under nuvarande förhållanden anser
            jag att de ekono- miska synpunkterna måste tillmätas en avsevärd
            betydelse, och då order- upptagning genom kringresande agenter,
            som ovan påvisats, innebär ett avbräck för skohandlarna i deras
            rörelse, anser jag att även denna för- säljningsverksamhet bör
            underkastas minst samma kontroll som den, som utövas vid den egentliga
            kringföringshandeln. Dessa kringresande agen- ter borde därför
            för utövning av sin verksamhet erhålla tillstånd hos K. B., som
            utövar kontroll över dem. Den nuvarande depressionen har gått
            hårt fram både bland fabrikan- ter och handlande, icke minst genom
            att den skapat nya distributions- former, som icke kunna vara
            till gagn för någon annan än den, som ut- övar dem, och som i
            längden endast äro till skada för allmänheten. Den bofasta handlanden
            ser sin försäljning minskad och sina omkostnader för hyror, löner
            etc. oförändrade, om inte rent av höjda, och den köpande allmänheten
            saknar kontroll över kvalitet och pris, när han på detta sätt
            påtrugas en vara. Det förefaller mig därför som om det vore ett
            allmänt intresse av största vikt, att något gjordes för att kontrollera
            denna distri- butionsform. Orsaken varför jag särskilt omnämnt
            skodon såsom föremål för order- upptagning genom kringresande
            agenter är den, att jag närmast känner till denna bransch, men
            jag har mig bekant, att sådan orderupptagning förekommer i mycket
            stor utsträckning även inom andra branscher. Då särskilt medlemmarna
            av Sveriges köpmannaförbund, Sveriges skohandlares och skomakeriidkares
            riksförbund samt Svenska skofabri- kantföreningen hava känning
            av de svårigheter, som ovan omtalats, synes det mig önskligt,
            om riksdagens vederbörande utskott ville remittera
          </p>
          <pb facs="riksdagen-motions-pdf/data/1933/mot_1933__ak__82/mot_1933__ak__82-004.pdf"/>
          <fw xml:id="i-JyBYShGBeyoKcExcqc6TeD">
            6 Motioner i Andra kammaren, Nr 82.
          </fw>
          <p xml:id="i-7ZBa3QsAiubdMLQByZJ4Et">
            denna motion för yttrande till dessa sammanslutningar, som torde
            kunna ge ytterligare belägg för vad ovan anförts. Med åberopande
            av ovanstående får jag härmed vördsamt yrka,
          </p>
          <p xml:id="i-GURVJwPPGGNjtMGSQRNTzj">
            att riksdagen i skrivelse till Kungl. Maj:t ville anhålla om
            nytt förslag till lag angående kringföringshandel och tillfällighetsförsäljning,
            varvid även vederbörlig hänsyn måtte tagas till här ovan berörda
            förhållanden beträffande orderupptagning å varor.
          </p>
          <p xml:id="i-Lv7XZzQSEF1xNaSykTviZR" type="date">
            Stockholm den 17 januari 1933.
          </p>
          <div xml:id="i-7g9Xwo72DuCLGuy9ZEK7rU" type="signatureBlock">
            <p xml:id="i-64gDQYTmvcdNWLH6xPw8jF" who="i-2DwRqPaUX1EqrTDhVYFKdv" type="signature">
              Ernst Åqvist
            </p>
          </div>
        </div>
      </div>
    </body>
  </text>
</TEI>
