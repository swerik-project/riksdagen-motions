<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00400">
  <teiHeader>
    <fileDesc>
      <titleStmt>
        <title>Bekämpa skattefusk, ekobrott och illojal konkurrens</title>
        <author corresp="i-HzSoQ1C7ZLGcuc11An72dD">av Leif Jakobsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bekämpa skattefusk, ekobrott och illojal konkurrens</title>
          <idno type="rdwebb">H002Sk400</idno>
          <rs type="number">Sk400</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk400/text</ref>
          <ref type="dokument_url_html">http://data.riksdagen.se/dokument/H002Sk400</ref>
          <ref type="dokumentstatus_url_xml">http://data.riksdagen.se/dokumentstatus/H002Sk400</ref>
          <ref type="doc">http://data.riksdagen.se/fil/50C86FD7-FD3A-47A9-A004-007280B3061A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WQ7Smnzhqt9wdXhKVRnWUu</idno>
            <name>Sven Britton</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FoabPyKmmyzjFk8D9PLphN" type="signed"/>
        <correspContext corresp="i-FoabPyKmmyzjFk8D9PLphN">
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-HzSoQ1C7ZLGcuc11An72dD"/>
          <note type="signatory" corresp="i-WQ7Smnzhqt9wdXhKVRnWUu"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-EDiU6BKaabRkpyShhcj1LL" type="numbering">
          <date when="2012-10-08"/>
        </correspAction>
        <correspAction xml:id="i-XnRxnF5ZMjYJQCG5tYe6uG" type="submission">
          <date when="2012-10-05"/>
        </correspAction>
        <correspAction xml:id="i-FXbhk3vX8NudGE7XQFNnej" type="transfer">
          <date when="2012-10-05"/>
        </correspAction>
        <correspAction xml:id="i-Ti6Zakcz1WMFwRLTL7NUK6" type="assigned"/>
        <correspContext corresp="i-Ti6Zakcz1WMFwRLTL7NUK6">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R2aFXr8jeXpKsvfnAv533c" type="motHeader"/>
      <div xml:id="i-JG2Jj4P11aCHihYdPpK7rj" type="motBody">
        <div xml:id="i-74LJNF9YNNUfV2RHut7NHC" type="motProposal" subtype="förslag">
          <head xml:id="i-6LRpX3oZdAggHchARWsEgh">
            Förslag till riksdagsbeslut
          </head>
          <list xml:id="i-RKW8J1m1p1T5t8FkX9nPcK" style="ol">
            <item xml:id="i-CkEBDTeP5wXZXZspVubhkq">
              Riksdagen tillkännager för regeringen som sin mening vad som
              anförs i motionen om att regeringen snarast ska återkomma med
              förslag till lagstiftning om effektivare penningtvättsbekämpning.
              1
            </item>
            <item xml:id="i-4XkMcKmgfEGpey51JZpLrB">
              Riksdagen tillkännager för regeringen som sin mening vad som
              anförs i motionen om höjda beloppsgränser för beskattning och
              att lämna kontrolluppgifter.
            </item>
            <item xml:id="i-TRuAvYei7adUK5pbpKjJy2">
              Riksdagen tillkännager för regeringen som sin mening vad som
              anförs i motionen om att systemet med personal- eller närvaroliggare
              och oannonserade kontrollbesök utvidgas till att också gälla för
              bygg- och tvätteribranscherna.
            </item>
            <item xml:id="i-BR8aW3RfFc9smdyxsbPW3n">
              Riksdagen tillkännager för regeringen som sin mening vad som
              anförs i motionen om att månadsredovisning av anställdas skatter
              och arbetsgivaravgifter ska ske individuellt och inte, som i dag,
              med en totalsumma.
            </item>
            <item xml:id="i-8SVbfGv3QywiE5CuR3En5z">
              Riksdagen tillkännager för regeringen som sin mening vad som
              anförs i motionen om att se över möjligheterna till ett entreprenadavdrag.
            </item>
            <item xml:id="i-Tqxp1VPTzLDvUVXPDdCVEu">
              Riksdagen tillkännager för regeringen som sin mening vad som
              anförs i motionen om att antalet uppdragsgivare ges en större
              tyngd när Skatteverket bedömer huruvida en person ska betraktas
              som självständig företagare eller anställd.
            </item>
            <item xml:id="i-F28zVHdpZtLTWYv5iwi5sS">
              Riksdagen tillkännager för regeringen som sin mening vad som
              anförs i motionen om att en översyn av F-skatten måste lösa frågan
              om registrering av utländska företag genom obligatorisk svensk
              F-skattsedel eller på annat sätt.
            </item>
            <item xml:id="i-XdBzvmxBad94PEXpNqpBSK">
              Riksdagen tillkännager för regeringen som sin mening vad som
              anförs i motionen om att vid nystart av företag där den sökande
              officielle ägaren/ansvarige är närstående till en företagare som
              tidigare misskött sig ska denne/denna inte ha rätt till F-skatt
              såvida det inte framförs särskilda skäl.
            </item>
            <item xml:id="i-KfSL8D8Vx3Jz7QDXGwG65f">
              Riksdagen tillkännager för regeringen som sin mening vad som
              anförs i motionen om att det för nya företagare bör finnas möjlighet
              för Skatteverket att ge F-skatt bara för en begränsad tid, sex
              månader upp till två år, om skälig orsak finns för tvivel om ansökarens
              seriositet.
            </item>
            <item xml:id="i-Tviz7ARaaemxU87uxQPqCc">
              Riksdagen tillkännager för regeringen som sin mening vad som
              anförs i motionen om att se över lagstiftningen om prövning och
              återkallande av rätten till F-skatt.
            </item>
            <item xml:id="i-SDTSXDQjDhj3z1C9zkLsww">
              Riksdagen tillkännager för regeringen som sin mening vad som
              anförs i motionen om att obligatoriska redovisningscentraler (tömningscentraler)
              införs för taxametrar inom taxinäringen.
            </item>
            <item xml:id="i-3pc4AKMtNwxVUAnrswG18F">
              Riksdagen tillkännager för regeringen som sin mening vad som
              anförs i motionen om att kvitto ska ges i samband med utförande
              av HUS-tjänster och kontrolleras av Skatteverket före utbetalningar.
            </item>
          </list>
          <p xml:id="i-3gncgNMFiCFhMYKDpaUYgL">
            1 Yrkande 1 hänvisat till JuU.
          </p>
        </div>
        <div xml:id="i-WKRU9M5ba9Z8tatXQQkx1r" type="motContent">
          <head xml:id="i-5SSzBMTmALzNM4dSr4cQgf" type="h1">
            Bättre och enklare skattekontroll
          </head>
          <p xml:id="i-81D6GCDyWkpu3xmW8y9rCc">
            Vi vill att kraftfulla åtgärder vidtas mot dem som undanhåller
            inkomster från beskattning eller bryter mot andra bestämmelser
            som hederliga företag och privatpersoner följer. Vi menar vidare
            att vissa förenklingar för enskilda också skulle göra det lättare
            att göra rätt. Nedan följer ett antal förslag som vi vill se genomförda.
          </p>
          <head xml:id="i-A1hpoNez4HKGcbivAw9BQz" type="h1">
            Effektivare bekämpning av penningtvätt (penningförflyttning)
          </head>
          <p xml:id="i-NM1mV6MyWdkhxSxytNPGWy">
            Penningtvätt och skattebrott hänger samman. I detta förenas grov
            organiserad brottslighet med ekonomisk brottslighet. Finansinspektionen
            har uppdraget att samordna penningtvättsbekämpningen och följer
            genomförandet av EU:s tredje penningtvättsdirektiv. Här krävs
            dock större insatser. Den främsta drivkraften bakom grov organiserad
            brottslighet är ekonomisk vinst. Därför bör arbetet mot att minska
            de kriminella vinsterna prioriteras. Vi vill se en effektivare
            bekämpning av penningtvätt. I mars i år lämnade en utredning (SOU
            2012:12) ett förslag som innebär att kriminaliseringen av penningtvätt
            görs mer ändamålsenlig och lättillgänglig. Bland annat föreslås
            att det straffbara området utvidgas och att det blir möjligt att
            döma till ansvar trots att ett specifikt förbrott inte är styrkt.
            Ett dispositionsförbud föreslås även för egendom. Vi menar att
            regeringen nu skyndsamt måste återkomma till riksdagen med ett
            förslag som innebär effektivare möjligheter till att bekämpa penningtvätt.
            Därtill måste sekretessformuleringar som hindrar Skatteverket
            att rapportera misstänkt penningtvätt ändras.
          </p>
          <head xml:id="i-X9mCr2971h3CnnM55crcxa" type="h1">
            Höjda beloppsgränser för beskattning och att lämna kontrolluppgifter
          </head>
          <p xml:id="i-K95YFgwjxuNmSyptcbUM8p">
            Näringsidkare och föreningar ska idag lämna uppgift om ersättning
            för utfört arbete av person med A-skattsedel för belopp som uppgår
            till minst hundra kronor under kalenderåret. Vi vill höja detta
            belopp till tusen kronor. Belopp under gränsen för kontrolluppgift
            ska vara skattefritt. Under 1980-talet tog vi bort momsredovisningsplikten
            för föreningar, vilket sparade mycket administration för ideella
            krafter. Vi ser dagens förslag som en motsvarande reform.
          </p>
          <p xml:id="i-BWiFeiEJS3xBdVgcTH6rZ6">
            Privatpersoner ska lämna uppgift om ersättning för utfört arbete
            av person med A-skattsedel för belopp från tusen kronor. Vi vill
            höja beloppet till 3 000 kronor under kalenderåret. Om ersättningen
            överstiger 3 000 kronor är endast den del som överstiger 3 000
            kronor skattepliktig för mottagaren. Förslagen har presenterats
            i Skatteverkets rapport 2007:1 Svartköp och svartjobb i Sverige
            del 2 .
          </p>
          <head xml:id="i-QbxA3PgXqt8yP9nDagm3os" type="h1">
            Personal- eller närvaroliggare och oannonserade kontrollbesök
          </head>
          <p xml:id="i-XUaBchNPAoZ1F4kWf8yJ3v">
            Skatteverket har och har haft en rad olika branschprojekt mot
            skattefusk. Personalliggare kombinerat med oannonserade kontrollbesök
            inom frisörs- och restaurangbranscherna har visat sig vara ett
            verksamt instrument. Vi vill i första hand gå vidare med bygg-
            och tvätteribranscherna i enlighet med utredarens förslag i Ds
            2009:43 Närvaroliggare och kontrollbesök . Vi vill också framhålla
            de initiativ som t.ex. byggbranschen själv har tagit mot oseriösa
            företag och menar att det är hög tid att regeringen visar att
            den stödjer branschens olika initiativ. Vi vill efter hand utvidga
            detta system så att alla relevanta branscher och företag omfattas.
          </p>
          <head xml:id="i-12sJVxudwSpEpEPoxdGWwz" type="h1">
            Individuell skatteinbetalning
          </head>
          <p xml:id="i-DaJwqDbEvNVLdcxwrLFQkF">
            Månadsredovisning av anställdas skatter och arbetsgivaravgifter
            ska ske individuellt och inte, som idag, med en totalsumma. Det
            skulle underlätta för Skatteverket att upptäcka om arbetsgivaren
            betalar in för lite i skatt. En inbetalning på 50 000 kronor kan
            som det är idag gälla för fyra anställda likaväl som för 40. Genom
            individuell skattedeklaration försvåras redovisning av oriktiga
            siffror och det skapas möjlighet att bedöma realismen i inbetalningen.
            Den anställde ska också själv kunna kontrollera att skatter och
            avgifter är inbetalda för honom eller henne. Vi vill följa de
            förslag som lämnats i SOU 2011:40 Månadsuppgifter snabbt och enkelt.
          </p>
          <head xml:id="i-PbNtSKdpNDxtY6CHunUDWB" type="h1">
            Se över möjligheterna till ett entreprenadavdrag
          </head>
          <p xml:id="i-5hFxzvgPiUWiZkqpKmA8RB">
            Ett entreprenadavdrag är en lösning där en viss del av betalning
            till en underentreprenör hålls inne för att säkra inbetalning
            av skatter och arbetsgivaravgifter. Syftet är att minska möjligheten
            till fusk och säkra betalningar av skatter och arbetsgivaravgifter.
          </p>
          <p xml:id="i-N3Dxxd3xv1qXKvkVBzGBM9">
            Inte minst utlandsägda underentreprenörer och bemanningsföretag
            ställer till problem. I Finland har man infört regeln att om det
            utländska bemanningsföretaget inte betalar skatter och avgifter
            är entreprenörerna ovanför (de finska bolagen) ansvariga för dessa
            skatter och avgifter.
          </p>
          <p xml:id="i-Q1jbTuPudsMyrHbCouSwvJ">
            Vi vill se över de eventuella möjligheterna att införa ett entreprenadavdrag
            i ett första steg i i bygg- och anläggningsbranscherna.
          </p>
          <head xml:id="i-5WPFGMrwST2NDuj9ahWCzg" type="h1">
            Prövning och återkallande av rätt till F-skatt
          </head>
          <p xml:id="i-XEMHwE391zdZRBmxLpHrbN">
            Nya regler för F-skattsedel trädde i kraft den 1 januari 2009.
            Effekterna av det nya systemet för F-skattsedlar bör ses över
            inte bara ur ett arbetsmarknadsperspektiv utan också ur ett skatteuppbördsperspektiv.
          </p>
          <p xml:id="i-38Z1B4q6E1khcNsm6LPyU9">
            Vi menar att antalet uppdragsgivare i de flesta fall är ett ganska
            bra mått på det som i lagstiftningen kallas beroende av uppdragsgivaren
            och inordning i dennes verksamhet. Vi vill därför ge antalet uppdragsgivare
            en större tyngd när Skatteverket bedömer huruvida en person ska
            betraktas som självständig företagare eller anställd.
          </p>
          <p xml:id="i-GLk7B43JnG3MZJWggpkKKR">
            Idag finns det inte något krav på att utländska företag ska registrera
            sig i Sverige för att få bedriva näringsverksamhet här. Vi socialdemokrater
            vill att utländska företags verksamhet i Sverige ska vara synlig
            för våra myndigheter. Utländska företag och privatpersoner som
            är verksamma i Sverige kan idag ansöka om och godkännas för svensk
            F-skatt. Som uppdragsgivare, vare sig man är privatperson eller
            företagare, behöver man då inte utreda om man ska göra skatteavdrag
            eller betala arbetsgivaravgifter. Det är ett bra och enkelt system.
          </p>
          <p xml:id="i-PCYW3tVjQxxxP7qw4zuhVm">
            En översyn av F-skatten måste därför lösa frågan om registrering
            av utländska företag, genom till exempel obligatorisk svensk F-skattsedel
            eller på annat sätt.
          </p>
          <p xml:id="i-RCwk3N6wntdU6DKANZXbQv">
            Idag kan Skatteverket avslå en ansökan om F-skatt då sökanden
            har varit inblandad i ekonomisk brottslighet och skattefusk. Rätten
            att ha F-skatt kan också dras in av samma skäl. Förnyad prövning
            av F-skattsedel eller F-skatt bör ske först efter det att grunderna
            för indragningen har undanröjts och en karenstid har utgått.
          </p>
          <p xml:id="i-CX8jcNzPKvtRL6EzHPnbiU">
            Med dagens lagstiftning har Skatteverket ingen möjlighet att
            stoppa vare sig bulvanförhållanden eller uppenbart grovt oseriösa
            ansökningar.
          </p>
          <p xml:id="i-QiZZBoXEMPyxRDboXHJCnN">
            Ett problem är att målvakterna eller bulvanerna idag kan sättas
            in vid omstart av ett företag där den tidigare ägaren misskött
            sig och därför inte har rätt till F-skatt. Man startar nytt men
            nu med makan, sonen eller annan släkting som officiell företrädare.
            En regel bör införas att nystart av företag där officielle ägaren
            eller ansvarige är närstående till en företagare som tidigare
            misskött sig (och därför inte har rätt till F-skatt i ett nytt
            företag) inte har rätt till F-skatt såvida inte det framförs särskilda
            skäl, till exempel att den nya verksamheten är i annan bransch
            och den nye företagaren har utbildning eller andra förutsättningar
            för att bedriva verksamheten.
          </p>
          <p xml:id="i-EvKq4Uenm9HHTAe2wZZhc7">
            För nya företagare bör finnas möjlighet för Skatteverket att
            ge F-skatt bara för en begränsad tid, sex månader upp till två
            år, om skälig orsak finns att misstänka ansökaren som oseriös.
            Skälig orsaksgrund för detta skulle kunna vara kriminell bakgrund
            och att vederbörande uppenbarligen helt saknar elementära kunskaper
            för att driva det tänkta företaget i en viss bransch. Företagaren
            skulle månaden innan prövotiden går ut vara skyldig att inställa
            sig på Skatteverket med sin bokföring för att få fortsatt rätt
            till F-skatt. Med denna nya prövomöjlighet skulle Skatteverket
            på ett enkelt sätt bidra till att begränsa antalet oseriösa företag
            på marknaderna.
          </p>
          <head xml:id="i-wXHpGZpRYqjEADnCn8aQA" type="h1">
            Redovisningscentraler för taxibranschen
          </head>
          <p xml:id="i-FytjTWbGbkWLbUv76qQGAQ">
            För att framgångsrikt slutföra arbetet mot skattefusk i taxibranschen
            behövs redovisningscentraler till vilka köruppdrag och ersättningar
            rapporteras. Dagens beställningscentraler kan sköta denna funktion.
            Krav på anslutning till redovisningscentral skrivs in som villkor
            för taxitillstånd. Precis som i fråga om certifierade kassaregister
            ska en övergångsperiod förbereda införandet. Skatteverket har
            i en hemställan till regeringen 2010-11-04 begärt att obligatoriska
            redovisningscentraler (tömningscentraler) införs men inget har
            hänt.
          </p>
          <head xml:id="i-EKtcGCDcthVZtjzNhKpXup" type="h1">
            Kvitto vid HUS-tjänster
          </head>
          <p xml:id="i-EC8EbSTMZjpxCDbCR9rp7P">
            För utbetalning av avdrag för HUS-tjänster från Skatteverket
            måste ett kvitto där kunden intygar att arbetet verkligen utförts
            finnas i underlaget. Kvittensen ska givetvis kunna ske elektroniskt
            till Skatteverket. Såväl utförare som kund ska kunna lagföras
            om den kvitterade tjänsten ej utförts eller utförts till en annan
            kostnad än den uppgivna. Skatteverket skall göra kontroller av
            kvitton före sina utbetalningar.
          </p>
        </div>
        <div xml:id="i-TvFfrDAKigw3fWZV1NxnL6" type="signatureBlock">
          <list xml:id="i-PQMjFHeHHqMZG3vDLqFbxE">
            <item xml:id="i-VyhyqEYR284DPicJXoM5EK" who="i-HzSoQ1C7ZLGcuc11An72dD" type="signature">
              Leif Jakobsson (S)
            </item>
            <item xml:id="i-BFzygtbgDLtfbLEoaefJSU" who="i-X74MvWzSQtfREMzLLMbjc7" type="signature">
              Hannah Bergstedt (S)
            </item>
            <item xml:id="i-YCqBKKRML26KpRsnZ7dka4" who="i-V3GjREvdYiesCjNn7quoGc" type="signature">
              Hans Olsson (S)
            </item>
            <item xml:id="i-3EaN9QgiswvZvKMxgmqv5P" who="i-XavvkneSj1497htyNRcpv6" type="signature">
              Christina Oskarsson (S)
            </item>
            <item xml:id="i-8HZ2mEcSfAEPFFYBqnTvKc" who="unknown" type="signature">
              Anders Karlsson (S)
            </item>
            <item xml:id="i-Xs4gdPH15zNdusRrpELYgV" who="unknown" type="signature">
              Peter Persson (S)
            </item>
            <item xml:id="i-UxU71TzuzZqCpRftzLXEKt" who="i-WQ7Smnzhqt9wdXhKVRnWUu" type="signature">
              Sven Britton (S)
            </item>
          </list>
        </div>
      </div>
    </body>
  </text>
</TEI>
