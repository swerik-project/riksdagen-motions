<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00414">
  <teiHeader>
    <fileDesc>
      <titleStmt>
        <title>Arbetsmarknaden för invandrade kvinnor</title>
        <author corresp="i-548HUVvKe8n48M3pQmFeUC">av Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknaden för invandrade kvinnor</title>
          <idno type="rdwebb">GY02A414</idno>
          <rs type="number">A414</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A414/text</ref>
          <ref type="dokument_url_html">http://data.riksdagen.se/dokument/GY02A414</ref>
          <ref type="dokumentstatus_url_xml">http://data.riksdagen.se/dokumentstatus/GY02A414</ref>
          <ref type="doc">http://data.riksdagen.se/fil/7C6F1383-1AC0-43C0-9F0D-0AD5FC51BD75</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2LEhZe8xgFQ4niMVdimqwF" type="signed"/>
        <correspContext corresp="i-2LEhZe8xgFQ4niMVdimqwF">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction type="numbering" xml:id="i-8wUfuyU7cBKfq8XNsE65YP">
          <date when="2010-10-29"/>
        </correspAction>
        <correspAction type="submission" xml:id="i-7U2cPWecSWEoYirnVw5saa">
          <date when="2010-10-27"/>
        </correspAction>
        <correspAction type="transfer" xml:id="i-MYD8uERUXZ6jApaHpLr8GV">
          <date when="2010-10-24"/>
        </correspAction>
        <correspAction type="assigned" xml:id="i-8WFdns5ZVJ6Ho6LYnSmmvp"/>
        <correspContext corresp="i-8WFdns5ZVJ6Ho6LYnSmmvp">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-YQsDpu61rB6KotVZY9ovo2">
            6 Sammanfattning
          </head>
          <p xml:id="i-2zGtWTvtHyPh8kzvnLvwJA">
            Invandrarkvinnornas situation på arbetsmarknaden bör noga utredas
            och kartläggas så att en grundval skapas för att åtgärder kan
            vidtas och invandrarkvinnornas diskriminering arbetsmarknaden
            på grund av kön och etnicitet motverkas. Detta bör riksdagen som
            sin mening ge regeringen till känna.
          </p>
          <p xml:id="i-McCTt59bppBUvkSpDT9AvS">
            Regeringen bör tillsätta en utredning som undersöker hur invandrarkvinnornas
            möjligheter till utbildning och situation på arbetsmarknaden påverkats
            av införandet av vårdnadsbidrag. Detta bör riksdagen som sin mening
            ge regeringen till känna.
          </p>
          <p xml:id="i-8uumxUdMdw4FnM7DgLib6p">
            Det behövs intensifierade insatser för att stödja invandrade
            kvinnor att komma in på arbetsmarknaden. Regeringen bör därför
            återkomma till riksdagen med ett handlingsprogram och en samlad
            strategi för att stärka utlandsfödda kvinnors ställning i arbetslivet.
            Detta bör riksdagen som sin mening ge regeringen till känna.
          </p>
        </div>
        <div type="motProposal" subtype="förslag">
          <head xml:id="i-RLShbVe1swcQfiKB1TGZYD">
            1 Förslag till riksdagsbeslut
          </head>
          <list style="ol">
            <item xml:id="i-8ePRfnvJ63LEcMmVyFYEQW">
              Riksdagen tillkännager för regeringen som sin mening vad som
              anförs i motionen om att invandrarkvinnornas situation på arbetsmarknaden
              noga bör utredas och kartläggas så att en grundval skapas för
              att åtgärder kan vidtas och invandrarkvinnornas diskriminering
              på arbetsmarknaden på grund av kön och etnicitet motverkas.
            </item>
            <item xml:id="i-VjLrPr2J6jhSzEFLMzdcJs">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som undersöker hur invandrarkvinnornas möjligheter till utbildning
              och situation på arbetsmarknaden påverkats av införandet av vårdnadsbidrag.
            </item>
            <item xml:id="i-DwEdVq61VcdNYuTF6dGLpU">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett handlingsprogram och en samlad strategi för att stärka
              utlandsfödda kvinnors ställning i arbetslivet.
            </item>
          </list>
        </div>
        <div type="motContent">
          <head type="h1" xml:id="i-Xw1vct7aAWQQWFkChdwY92">
            2 Invandrarkvinnornas situation
          </head>
          <p xml:id="i-GpEmLitVELYpPXnXZVjjYp">
            Den grupp som utsätts för flest former av diskriminering på arbetsmarknaden
            är invandrade kvinnor. Det gäller både kvinnor som kommit till
            Sverige under de senaste åren och kvinnor som varit i Sverige
            länge. En rapport från SCB (Integration utrikes födda på arbetsmarknaden,
            2009) visar att efter tio år i Sverige är närmare 70 procent av
            männen sysselsatta jämfört med cirka 60 procent av kvinnorna.
            År 2008 var skillnaden mellan utrikes och inrikes födda kvinnors
            sysselsättningsgrad närmare 20 procent.
          </p>
          <p xml:id="i-9s6sL8x4sU9iPfNhH1DMUk">
            Även tidigare undersökningar visar att invandrade kvinnor har
            högre sjukfrånvaro och oftare är förtidspensionerade än andra
            i befolkningen. I samhällsdebatten har många velat förklara dessa
            fakta med så kallade kulturella skillnader men en rapport från
            Arbetslivsinstitutet (2006) fastställer att det beror på att kvinnorna
            hamnar i lågbetalda lågstatusyrken utan möjlighet att byta jobb
            eller till kompetensutveckling. En del har flera jobb för att
            få ekonomin att gå ihop. Ohälsan beror också på att de blir diskriminerade
            på arbetsmarknaden.
          </p>
          <head type="h1" xml:id="i-2QV2r5UsfnonDZMhph1QdA">
            3 Regeringens strategi
          </head>
          <p xml:id="i-9TCVpRGrnhrmRS1WDFzEbr">
            Regeringen har i sin strategi för jämställdhet på arbetsmarknaden
            och i näringslivet (skr. 2008/09:198) ett par åtgärder som riktar
            sig speciellt till invandrade kvinnor som bl.a. syftar till att
            minska utanförskapet bland utrikes födda kvinnor (åtgärd 45).
            Arbetsförmedlingen har fått i uppdrag att ta fram metoder för
            att öka arbetskraftsdeltagandet hos utrikes födda kvinnor som
            inte är en del av arbetskraften. Ytterligare en av regeringens
            åtgärder syftar till att stärka företagandet bland personer med
            utländsk bakgrund (åtgärd 25). Vi anser att regeringens strategier
            för att förbättra invandrade kvinnors situation på arbetsmarknaden,
            även om de delvis är lovvärda, är långtifrån tillräckliga.
          </p>
          <p xml:id="i-3p3Z7sKqCWGdnYu7KoKZRb">
            Samtidigt visar undersökningar att regeringens vårdnadsbidrag,
            precis som Vänsterpartiet förutsåg innan reformen genomfördes,
            har blivit en fälla för både barn och kvinnor, i synnerhet för
            kvinnor som är långtidsarbetslösa. Konsekvensen blir att kvinnorna
            riskerar att isoleras i hemmet, vilket leder till ett ännu större
            beroende av män och släktingar. Undersökningar från andra länder
            med vårdnadsbidrag visar även att bidraget har lett till minskad
            ekonomisk jämställdhet, större skillnader i fördelningen av det
            obetalda hem- och omsorgsarbetet samt minskad makt och minskat
            inflytande för kvinnor. På Järvafältet i Stockholm har två förskolor
            lagts ned på grund av att kvinnorna hellre tar ut vårdnadsbidrag.
            Det är ingen nyhet att kvinnor som saknar fast förankring på arbetsmarknaden,
            t.ex. på grund av att de nyligen invandrat, hellre väljer att
            ansöka om vårdnadsbidrag för att få en försörjning, om än en blygsam
            sådan, än att inte ha någon inkomst alls. Detta visar både undersökningar
            från Sverige, Finland och Norge.
          </p>
          <head type="h1" xml:id="i-Uy1GrFuwod6kcn1C6eaFiW">
            4 Så kallade kulturskillnader
          </head>
          <p xml:id="i-MNWVqWL5oTwzzujR3RU1mD">
            Okin (1999) betonar att underordningen av invandrade kvinnor
            bl.a. kan bero på klass, kön och etnisk tillhörighet. Detta har
            även problematiserats av bl.a. genusforskarna: Knocke (1991),
            Ålund (1988), Abbott &amp; Wallace (2005). Deras forskning har varit
            en inspirationskälla för en hel generation. De har analyserat
            könsmaktsordningen gällande utländska kvinnor utifrån ett antirasistisk
            och feministisk perspektiv och har insisterat på vikten av att
            ifrågasätta framställningar av kulturer och etniciteter. De menar
            att homogenitet konstrueras genom makt, genom vetenskapliga skrifter.
            Även Irene Molina (1997) hävdar att klassificeringssystem syftar
            till att skilja ut och kategorisera människor för att legitimera
            deras exkludering från tillgång till ekonomiska och symboliska
            resurser. Författarna har också betonat att olikheter skapar komplexa
            system av dominans och relationer. Även Hirdman (1992) antyder
            att rasideologi och sexism har utvecklats parallellt redan under
            förra seklet då kvinnor liksom främmande män betraktas som annorlunda,
            vilket bidrar till kvinnors låga positioner i samhället.
          </p>
          <p xml:id="i-FWtfgfxiJkW1KiFkKVwtq">
            Vänsterpartiet menar att orättvisor som skylls på kulturella
            skillnader, och de rådande föreställningarna om invandrade kvinnor
            som förtryckta, offer, isolerade och som ett socialt problem är
            en del av den strukturella rasismen och ligger till grund för
            och legitimerar diskriminering. Kunskapen om samverkan mellan
            klass, kön och etnicitet och dess konsekvenser för invandrade
            kvinnors möjligheter på arbetsmarknaden är viktig för att bryta
            föreställningar kring kultur och behöver nå ut mer i samhällsdebatten.
            I dag osynliggörs invandrade kvinnor i såväl statistiken som medierna
            samt av politiker, fack och arbetsgivare. Det behövs mer forskning
            och fler undersökningar som visar hur verkligheten ser ut. Endast
            så skapar vi en levande och mer faktabaserad samhällsdiskussion.
          </p>
          <head type="h1" xml:id="i-8tdhFJZxwHx427LirwEvU6">
            5 Invandrarkvinnornas situation måste synliggöras
          </head>
          <p xml:id="i-4FcFzp3f42sxHZJqLn1u3d">
            Att lyfta fram invandrade kvinnor i statistiken är nödvändigt
            om man menar allvar med att bryta den strukturella diskrimineringen
            och skapa förutsättningar för lika villkor på arbetsmarknaden
            och i samhället. Risken är annars att all argumentation bygger
            på antaganden och att diskrimineringen fortsätter att osynliggöras.
            Kunskap, statistik och kvalitativa studier är grundläggande för
            att hitta förändringsstrategier som tar hänsyn till både kön och
            etnicitet. Det behövs strategier gentemot arbetsgivare som på
            olika sätt begränsar invandrade kvinnors möjlighet på arbetsmarknaden.
          </p>
        </div>
        <div type="motSignatures">
          <list>
            <item xml:id="i-E2PsaHLyFWVcx4AWNoCvZ">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
