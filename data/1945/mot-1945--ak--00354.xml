<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__354/mot_1945__ak__354-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 354.
          </p>
          <p>
            Nr 354.
          </p>
          <p>
            Av herr Hedqvist och Jonsson i Skutskär, angående utredning om
            anordnande av hygieniska inrättningar på arbets- platserna.
          </p>
          <p>
            Inom Svenska metallindustriarbetarförbundet har företagits en
            utredning rörande vissa arbetshygieniska förhållanden m. m. vid
            1786 företag med tillsammans 184 606 arbetare. Ur utredningen
            må anföras följande siffror. Vid 690 (39 procent) verkstäder med
            20 437 (11 procent) arbetare saknas omklädningsrum. Dåliga eller
            otillräckliga omklädningsrum finnas vid 544 (30 procent) företag
            med 109 253 (59 procent) arbetare. Tillfredsställande omklädningsrum
            förekomma vid 552 (31 procent) arbetsplatser med 54 916 (30 procent)
            arbetare. Vid 610 (34 procent) verkstäder saknar man tvättrum.
            Antalet syssel- satta arbetare vid dessa verkstäder äro 15367
            (8 procent). Dåliga eller otillräckliga tvättrum finnas vid 599
            (34 procent) företag med 106 946 (58 procent) arbetare. Utan anmärkning
            rapporteras 557 (32 procent) arbets- platser med 62 293 (34 procent)
            arbetare. Duschrum och badrum före- komma endast vid 240 (13 procent)
            arbetsställen. Avträde saknas vid 26 (1 procent) arbetsplatser,
            medan 601 (34 procent) arbetsplatser med 91 948 (50 procent) arbetare
            ha dåliga eller otillräckligt antal avträden. Måltidsplatser eller
            matrum saknas vid 794 (44 procent) arbetsställen med 38 543 (21
            procent) arbetare. Vid 406 (23 procent) arbetsplatser med 89 985
            (49 procent) anställda betecknas matplatserna som dåliga eller
            otill- räckliga. Cykelställ under tak saknas vid 723 (40 procent)
            arbetsplatser med 12 863 (7 procent) arbetare, medan otillräckliga
            cykelparkeringsmöjligheter rap- porterats från 299 (17 procent)
            arbetsplatser med 53 166 (29 procent) arbetare. Huruvida ett omklädningsrum,
            en toalett, ett matrum etc. är tillfreds- ställande är självfallet
            i viss utsträckning en omdömesfråga. Om arbets- givarna och icke
            arbetarna besvarat frågeformulären skulle siffrorna för- modligen
            ha sett något annorlunda ut. Men det är icke den exakta omfatt-
            ningen av missförhållandena, som i detta fall är utslagsgivande.
            Att miss- förhållanden förekomma i stor utsträckning torde av
            ingen bestridas, ehuru förhållandena kunna skifta inom olika näringsgrenar
            på grund av deras struktur.
          </p>
          <pb facs="riksdagen-motions-pdf/data/1945/mot_1945__ak__354/mot_1945__ak__354-002.pdf"/>
          <p>
            Motioner i Andra kammaren, nr 354. 5
          </p>
          <p>
            Av utredningen framgår skiftande anledningar till bristerna.
            Uppgifts- lämnarna anse, att 408 (23 procent) arbetsgivare med
            33 826 (18 procent) anställda visat otillräckligt intresse. Vid
            229 (13 procent) företag med 5 695 (3 procent) anställda uppges
            felet i lika hög grad vara arbetarnas. Vid 915 (51 procent) arbetsplatser
            med icke mindre än 113 066 (61 procent) anställ- da saknas utrymme.
            Materialbrist anges som orsak endast vid 12 företag. Vid 16 företag
            sakna kvinnorna egna utrymmen. Av arbetsgivarna säga sig 341 (19
            procent) med 80 830 (44 procent) arbetare vilja reparera eller
            tillbygga, medan 204 (11 procent) med 24 593 (13 procent) arbetare
            ha nybyggnadsplaner. Att åstadkomma rättelse i missförhållandena
            bör måhända i första hand anses åvila parterna på arbetsmarknaden.
            Men samhället har genom olika organ möjlighet att påverka utvecklingen.
            Vissa resultat torde kunna nås genom upplysning och propaganda.
            1938 års arbetarskyddskommitté kan innevarande år väntas avge
            förslag om ny arbetarskyddslagstiftning, var- vid skärpta hygieniska
            krav torde komma att ställas. Yrkesinspektionen kommer sannolikt
            även att bli föremål för utbyggnad. Hälsovårdsnämn- derna äro
            ett annat organ, genom vilket vissa arbetsplatser kunna nås. Det
            kunde tänkas, att förste provinsialläkarna under ett år finge
            de här påtalade förhållandena som särskild inspektionsuppgift.
            Visst inflytande är också möjligt genom stadsplaneringsorgan och
            bygg- nadsnämnder. För många mindre arbetsplatser torde gälla,
            att ekonomiska resurser saknas att ordna frågan tillfredsställande.
            I synnerhet lär detta vara fallet inom hantverk och småindustri.
            För sådana företag kan tänkas en lösning, som på något håll med
            framgång prövats, nämligen att samman- föra sådana företag i gemensamma
            byggnader, där tvättrum, matrum, om- klädningsrum etc. kunna ordnas
            gemensamt för ett antal företag. Om det föreslagna investeringsrådet
            kommer till stånd, kan det bliva ett instru- ment för att åstadkomma
            viss samordning och forcering av åtgärderna spe- eiellt vid en
            eventuell lågkonjunktur. Det bör självfallet råda en ständig strävan
            att förbättra de påtalade miss- förhållandena. Emellertid förefaller
            det, som om här föreligger ett område, där det under en lågkonjunktur
            borde tas ett krafttag för att avskaffa bris- terna — inte minst
            sådana, som uppkommit som direkt följd av nu rådande högkonjunktur.
            Anläggningar av angivet slag skulle nämligen medföra ökad mvestering
            och ge sysselsättning. Frågan synes i sådant syfte böra förbe-
            redande behandlas.
          </p>
          <p>
            Med stöd av det anförda hemställes,
          </p>
          <p>
            att riksdagen måtte besluta att i skrivelse till Kungl. Maj:t
            begära utredning rörande åtgärder i syfte att så snart förhållandena
            medge befordra anordnandet av omkläd-
          </p>
          <pb facs="riksdagen-motions-pdf/data/1945/mot_1945__ak__354/mot_1945__ak__354-003.pdf"/>
          <p>
            Motioner i Andra kammaren, nr 354.
          </p>
          <p>
            ningsrum, måltidsplatser m. fl. hygieniska inrättningar på arbetsplatserna,
            varvid särskild uppmärksamhet ägnas sys- selsättningssynpunkten.
          </p>
          <p>
            Stockholm 1 januari 1945.
          </p>
          <p>
            Sven Hedqvist. Einar Jonsson.
          </p>
        </div>
      </div>
    </body>
  </text>
</TEI>
