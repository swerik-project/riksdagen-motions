<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01504">
  <teiHeader>
    <fileDesc>
      <titleStmt>
        <title>om betygsättningen på gymnasieskolans naturvetenskapliga linje, &#13;
m. m.</title>
        <author>av fru Troedsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om betygsättningen på gymnasieskolans naturvetenskapliga linje, &#13;
m. m.</title>
          <idno type="rdwebb">FZ021504</idno>
          <rs type="number">1504</rs>
          <ref type="dokument_url_text">http://data.riksdagen.se/dokument/FZ021504/text</ref>
          <ref type="dokument_url_html">http://data.riksdagen.se/dokument/FZ021504</ref>
          <ref type="dokumentstatus_url_xml">http://data.riksdagen.se/dokumentstatus/FZ021504</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PQ5GGLihhKFDBjgQvmFjza" type="signed"/>
        <correspContext corresp="i-PQ5GGLihhKFDBjgQvmFjza">
          <note type="signatory" corresp="i-BkQoi6KA1EKK9EEJhT16Cz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1504/mot_197576__1504-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76: 1504
          </p>
          <p>
            av fru Troedsson om betygsättningen på gymnasieskolans naturvetenskapliga
            linje, m. m.
          </p>
          <p>
            Verkställande direktören, professor Gunnar Hambraeus, skriver
            i sin årliga rapport sammanställd inför Ingenjörsvetenskapsakademiens
            högtidsdag den 24 oktober 1975 följande om flykten från gymnasiets
            naturvetarlinje:
          </p>
          <p>
            År 1969 togs 12000 elever in på gymnasiets naturvetenskapliga
            linje, N-linjen. I år var antalet mindre än 8000. Av de som börjat
            sina gym- nasiestudier på denna linje har också allt flera slutat
            eller gått över till annan linje. I båda dessa hänseenden visar
            den tekniska gymnasielinjen, T-linjen, en mer gynnsam bild. Till
            fortsatta studier går tre av fyra studenter från N-linjen och
            en av fyra från tekniska linjen, T-linjen. År 1973 gick sålunda
            7400 N- och T- utbildade vidare. År 1979 torde antalet bli lägre
            än 5000. På mindre än ett decennium har därmed rekryteringen sjunkit
            en tredjedel. Av 8 000 ut- bildningsplatser för blivande läkare,
            tandläkare, civilingenjörer, ämneslärare i naturvetenskapliga
            ämnen och liknande skulle upp mot 3 000 ej kunna fyllas från gymnasiets
            N- och T-linjer. Detta får en allvarlig återverkan på tillströmningen
            till de tekniska högskolorna, särskilt som många av deras linjer
            under senare år attraherar väsentligt lägre andel studenter än
            tidigare. Gymnasieinspektören vid Skolöverstyrelsen, Yngve Lindberg,
            uttrycker lä- get så här i sin rapport över läsåret 1974-75. ”Om
            detta underskott skall täckas genom ökat intag måste antalet elever
            på N-linjen ökas till ca 12000 per läsår. Då skall man emellertid
            lägga märke till att underskottet i högre utbildning fram till
            höstterminen 1978 redan finns där genom det alltför låga intaget
            under de senaste åren. Det är verkligen bäddat för en katastrofal
            situation för rekrytering till högre naturvetenskaplig och teknisk
            utbildning. De högprioriterade utbildningarna kommer ju att fylla
            sina platser. Det är de tekniska och matematisk-na- turvetenskapliga
            fakulteterna som får stå för minskningen.” Det har spekulerats
            över orsakerna till denna ungdomens flykt från det naturvetenskapliga
            gymnasiet. Man har på sina håll uppfattat fenomenet som en reaktion
            mot industrialisering, miljöförstörelse och kommersialism. En
            genomgång av det material som sammanställts av Universitetskanslers-
            ämbetet och Skolöverstyrelsen onödiggör emellertid sådana slutsatser.
            Ung- domarna och deras föräldrar gör sina bedömanden och linjeval
            på rent prak- tiska grunder. De utslagsgivande faktorerna är betygssystem,
            arbetsbelast- ning och meritvärderingsregler för tillträde till
            högre studier. Till gymnasieskolans naturvetenskapliga linje söker
            företrädesvis elever som lämnat grundskolan med goda betyg. Till
            detta bidrar dels föräldrarnas uppfattning om att studiebegåvade
            barn skall bli läkare, tandläkare, forskare eller ingenjörer,
            dels också yrkesvägledarnas avrådande från N-linjen för elever
            som har lägre medelbetyg. Följden blir att medelbetygen för de
            på N-linjen intagna fördelar sig efter en trappstegskurva, där
            antalet elever per betygsgrad stiger ända upp till högsta genomsnittsbetyg.
            När sedan betyg
          </p>
          <pb facs="riksdagen-motions-pdf/data/197576/mot_197576__1504/mot_197576__1504-002.pdf"/>
          <p>
            Mot. 1975/76:1504 7
          </p>
          <p>
            skall sättas på hösten i gymnasiets första klass skall de normalfördelas.
            Följden blir att praktiskt taget alla får kraftigt sänkta betyg.
            I en undersökning avseende höstterminsbetyget 1973 jämfört med
            avgångsbetyget för grund- skolan samma år, vid sex skolor med
            sammanlagt 814 elever, blev betygs- sänkningen på N-linjen genomsnittligt
            mer än en betygsgrad. En annan studie visar att elever med relativt
            sett lägre genomsnittsbetyg drabbas hår- dare än de bästa eleverna.
            Under dessa förhållanden tappar många elever modet. En del slutar
            och ett växande antal byter gymnasielinje. Avgången blir större
            vid lägre genom- snittsbetyg. Alltså uppkommer på nytt den situation
            som illustreras i fi- gurerna intill, en mot höger förskjuten
            betygsfördelning måste utjämnas till en normalfördelning. Betygssituationen
            för de studerande som blir kvar på N-linjen försämras ytterligare.
            Genomsnittligt kvarstår betygssänkningen för hela gymnasiet och
            uppgår i de naturvetenskapliga ämnena på avgångs- betyget från
            N-linjen till en hel betygsgrad. För den som övergår till en annan
            gymnasielinje blir situationen en annan. Genomsnittspoängen vid
            intagningen till humanistiska, sociala och eko- nomiska linjerna
            är lägre än till N-linjen och betygssänkningen från grund- skolan
            till gymnasium är också lägre. I t. ex. matematik bildar humanistiska,
            sociala, S-linje och ekonomiska linjerna en egen referensgrupp
            kring en mindre omfångsrik och krävande kursplan. Arbetsinsatsen
            per erövrad be- tygsgrad är alltså lägre. Trots detta ger betyg
            i matematik från S-linjen be- hörighet vid inträde till vissa
            eftertraktade utbildningsvägar, t. ex. läkar- och klasslärarutbildning.
            I och för sig är det naturligt att man på N- och T-linjerna satsar
            hårdare och kräver mer av de studerande i de för dessa linjer
            specifika ämnen. Men samtidigt håller man på N-linjen uppe kraven
            inom en rad andra ämnen. I svenska, historia, religionskunskap
            och psykologi bildar N-linjen gemen- samt med H- och S-linjerna
            en referensgrupp vid betygssättningen, trots att timantalet i
            dessa ämnen för den förra linjen är ca 23 procent lägre än för
            den senare. Motsvarande gäller i praktiken för samhällskunskapen
            där N-linjens timantal är mindre än hälften av H- och S-linjernas.
            Återigen anser N-linjens elever att insatsen av eget arbete per
            intjänad betygspoäng är oproportionerligt hög. En stor grupp elever
            och deras föräldrar upplever att syftet med betyg huvudsakligen
            är sovringen vid tillträde till spärrade högre utbildningslinjer.
            Det gäller för dem att med alla medel samla så många betygspoäng
            som möjligt. I den poängjakten ingår bytet av gymnasielinje som
            en förnuftig åtgärd framtvingad av ett felbyggt system. Men systembristerna
            finns också på högskolesidan. Huvudregeln vid den centrala intagningen
            till de spärrade linjerna är att varje ämne i slutbetyget från
            gymnasiet har samma vikt, oberoende av hur många veckotimmar ämnet
            ägnats eller hur centralt det kan anses vara för den tilltänkta
            ut- bildningen. Vidare görs ingen skillnad mellan ämnen där höga
            betyg främst premierar receptivitet och minnesförmåga och ämnen
            där logisk slutredo- visningsförmåga, förståelse för bakomliggande
            sammanhang eller kreativ begåvning markeras. Enligt nuvarande
            system gynnas de som har sin styrka i att snabbt inlära och behålla
            en stor mängd fakta. Det är ej givet att dessa blir de bästa naturvetenskapsmännen,
            teknikerna eller läkarna. Denna sista aspekt torde dock i huvudsak
            undgå eleverna. Däremot finner de meriteringsreglerna orationella
            och egendomliga. För inträde till tekniska högskolor tillmäts
            ett betyg i religionskunskap samma värde som ett i fysik
          </p>
          <pb facs="riksdagen-motions-pdf/data/197576/mot_197576__1504/mot_197576__1504-003.pdf"/>
          <p>
            Mot. 1975/76:1504 8
          </p>
          <p>
            trots att femfaldigt mer tid ägnats det senare än det förra och
            utan avseende till att betyget i fysik torde säga mer om individens
            lämplighet som tekniker än goda kunskaper i religionskunskap.
            Den studerande på N-linjen konsta- terar också med undran att
            hans nyckelämnen fysik, kemi och biologi på andra linjer klumpats
            samman till ett något diffust samlingsämne, natur- vetenskap,
            under det att de humanistiska ämnena står separata även på N-linjen,
            med individuella betyg i vart och ett. Situationen står helt klar
            för de ansvariga myndigheterna. En arbetsgrupp inom Skolöverstyrelsen
            har i april i år föreslagit en åtgärd för att i någon mån bättra
            på situationen. Man vill att betygsnivån i ämnena fysik, kemi
            och matematik på N- och T-linjerna höjs så att betygsmedelvärdet
            blir 3,5. Detta är en snabbt verkande åtgärd i rätt riktning.
            Tillsammans med den starkt förbättrade arbetsmarknaden för civilingenjörer
            kan tendensen såväl när det gäller tillströmning som kvarblivande
            på gymnasiets naturveten- skapliga linje vridas uppåt. De fundamentala
            felen i betyg och meritsystem kvarstår emellertid. En rättvis
            och riktig rekrytering till forskar- och teknikerbanan erhålls
            först när de kunskapsrelaterade betygen återinförs och en efter
            utbildningslinje profilerad viktning av betygen sker vid intagningen
            till de högre läroan- stalterna.
          </p>
          <p>
            Professor Hambraeus ger i sin rapport uttryck för den djupa oro
            som delas av vårt lands tekniker och lärare i naturvetenskapliga
            och tekniska ämnen på högskolor och gymnasier. Skolöverstyrelsen
            har därefter i januari detta år beslutat att fr. o. m. detta läsår
            tills vidare höja betygens medelvärde i matematik, fysik, kemi
            och biologi på de naturvetenskapliga (N-) och tekniska (T-) linjerna
            i gymnasieskolan. Betygen på de centrala proven skall normeras
            kring 3.3 i stället för som tidigare kring 3. Omkring en tredjedel
            av eleverna på N- och T-linjerna beräknas genom ändringen få sina
            termins- och avgångsbetyg höjda med en enhet i vart och ett av
            de fyra ämnena. Även om detta måste betraktas som ett steg i rätt
            riktning är det som enda åtgärd otillräckligt. Som ovan framgått
            hade den s. k. N-gruppen vid skolöverstyrelsen som utrett frågan
            på basis av statistik räknat fram och rekommenderat en höjning
            till 3.5 för att nå likställdhet med övriga linjer på gymnasiet.
            Vid intagning till högre läroanstalt måste betygen viktas. Det
            är orimligt och snedvrider gymnasiestudierna att vid intagning
            till t. ex. teknisk hög- skola N-studenten skall tillgodoräknas
            betyget i filosofi med endast en vecko- timmes studietid lika
            mycket som betyget i matematik med sammanlagt 15 veckotimmars
            studietid. Slutligen måste kunskapsrelaterade betyg återinföras.
            Moderata samlings- partiet har som enda politiskt parti konsekvent
            tagit avstånd från nuvarande betygssystem, alltsedan tanken på
            detta första gången framfördes. Betygen skall informera om verkliga
            kunskaper och färdigheter. De relativa betygen skapar en konkurrenssituation,
            som förstör samarbetet mellan eleverna. Det- ta framhålls också
            i N-gruppens utredning (s. 11): ”Hårdheten i det psy- kologiska
            klimatet förstärks av att betygskonkurrensen blir större än vad
          </p>
          <pb facs="riksdagen-motions-pdf/data/197576/mot_197576__1504/mot_197576__1504-004.pdf"/>
          <p>
            Mot. 1975/76:1504 9
          </p>
          <p>
            den behövde bli på grund av det nuvarande betygssystemets konstruktion.”
            Enligt min mening bör betygen på gymnasial nivå utformas inom
            ramen för ett system med grundkurs och valfria överkurser. Jag
            förväntar att 1973 års betygsutredning, som prövar betygssystemets
            utformning i grund- och gymnasieskolan, snarast framlägger förslag
            till nytt betygssystem. Med hänvisning till det anförda hemställs
            att riksdagen beslutar 1. att hos regeringen begära ytterligare
            höjning av normvärdet för betygen på N- och T-linjerna i gymnasieskolan
            i enlighet med den s.k. N-gruppens förslag, 2. att hemställa hos
            regeringen om utredning och förslag till vik- tade betyg vid intagning
            till spärrade eftergymnasiala studier i enlighet med vad i motionen
            anföres.
          </p>
          <p>
            Stockholm den 27 januari 1976 INGEGERD TROEDSSON (m)
          </p>
        </div>
      </div>
    </body>
  </text>
</TEI>
