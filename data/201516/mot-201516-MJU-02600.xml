<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02600">
  <teiHeader>
    <fileDesc>
      <titleStmt>
        <title>Jakt och viltvård</title>
        <author corresp="i-Bsa1bRZ8s4aqtJquDTqLPc">av Ulf Berg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2600 av Ulf Berg m.fl. (M)</title>
          <idno type="rdwebb">H3022600</idno>
          <rs type="number">2600</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022600/text</ref>
          <ref type="dokument_url_html">http://data.riksdagen.se/dokument/H3022600</ref>
          <ref type="dokumentstatus_url_xml">http://data.riksdagen.se/dokumentstatus/H3022600</ref>
          <ref type="docx">http://data.riksdagen.se/fil/1F122221-78CE-4906-AD76-577DF900F6FA</ref>
          <ref type="pdf">http://data.riksdagen.se/fil/F9A9F61F-5CA4-468A-A36E-A06C64A239DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F2jzihDffSbecWQssMurRC" type="signed"/>
        <correspContext corresp="i-F2jzihDffSbecWQssMurRC">
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-4FCrU7VCYKmStkiwNcGDLT" type="submitted">
          <date when="2015-10-06"/>
          <time when="14:01:20"/>
        </correspAction>
        <correspAction xml:id="i-WYURjU8PL7FnMqHsUpsLkq" type="reviewed">
          <date when="2015-10-06"/>
          <time when="20:47:00"/>
        </correspAction>
        <correspAction xml:id="i-8GW1PWsBapciGjiCbb6F6i" type="referred">
          <date when="2015-10-13"/>
        </correspAction>
        <correspAction xml:id="i-FHAaZWodGMEqfpaaVaTG4W" type="assigned">
          <date when="2018-06-04"/>
          <time when="10:16:06"/>
        </correspAction>
        <correspContext corresp="i-FHAaZWodGMEqfpaaVaTG4W">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-6geXutahNh2Sja6vLX15n9" type="behandlas_i"/>
        <correspContext corresp="i-6geXutahNh2Sja6vLX15n9">
          <ref type="uppgift">2015/16:MJU2</ref>
          <ref type="ref_dok_id">H301MJU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hi5zJzvAy4G2bVTobMm8ht" type="behandlas_i"/>
        <correspContext corresp="i-Hi5zJzvAy4G2bVTobMm8ht">
          <ref type="uppgift">2015/16:NU9</ref>
          <ref type="ref_dok_id">H301NU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU9</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XfCPrSyaQ1fJfGsn71QqoJ" type="behandlas_i"/>
        <correspContext corresp="i-XfCPrSyaQ1fJfGsn71QqoJ">
          <ref type="uppgift">2015/16:MJU15</ref>
          <ref type="ref_dok_id">H301MJU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU15</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3Ydkm4pbSn2XA3Kp27LxBa" type="behandlas_i"/>
        <correspContext corresp="i-3Ydkm4pbSn2XA3Kp27LxBa">
          <ref type="uppgift">2015/16:MJU1</ref>
          <ref type="ref_dok_id">H301MJU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RWtzR7tEDXnAbQTMLZBPb6" type="behandlas_i"/>
        <correspContext corresp="i-RWtzR7tEDXnAbQTMLZBPb6">
          <ref type="uppgift">2015/16:MJU11</ref>
          <ref type="ref_dok_id">H301MJU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU11</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PWCyoRE73VEBk8t7aYgwZ3" type="behandlas_i"/>
        <correspContext corresp="i-PWCyoRE73VEBk8t7aYgwZ3">
          <ref type="uppgift">2015/16:MJU19</ref>
          <ref type="ref_dok_id">H301MJU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU19</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2600 av Ulf Berg m.fl. (M) Jakt
          och viltvård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SRd9NxVMABsqVZ7M71PST4">
            Förslag till riksdagsbeslut
          </head>
          <list style="ol">
            <item xml:id="i-GWYhkqGK3sh3FCmxmu3Bzg">
              Riksdagen ställer sig bakom det som anförs i motionen om att
              inrättande av en ny viltmyndighet ska vara utrett senast under
              2016 och tillkännager detta för regeringen.
            </item>
            <item xml:id="i-WDGnoYysV6thXZsManVRHQ">
              Riksdagen ställer sig bakom det som anförs i motionen om att
              Svenska Jägareförbundet även i fortsättningen ska ha intakt ansvar
              för det allmänna uppdraget och tillkännager detta för regeringen.
            </item>
            <item xml:id="i-8XLrGLKDG9dyCZCpDfHY1m">
              Riksdagen ställer sig bakom det som anförs i motionen om att
              göra en översyn av reglerna avseende ersättning vid skyddsjakt
              utan att decentraliseringen av viltförvaltningen påverkas negativt
              och tillkännager detta för regeringen.
            </item>
            <item xml:id="i-4qfG3RLbKbP2EKcHRTWJPd">
              Riksdagen ställer sig bakom det som anförs i motionen om att
              ge länsstyrelserna i uppdrag att agera förebyggande för att minska
              antalet rovdjursangrepp och tillkännager detta för regeringen.
            </item>
            <item xml:id="i-H69WYEywD5rnYEx23ZNKW3">
              Riksdagen ställer sig bakom det som anförs i motionen om att
              se över Århuskonventionen och tillkännager detta för regeringen.
            </item>
            <item xml:id="i-AqHHhFYSXJMBP1TZe336Fk">
              Riksdagen ställer sig bakom det som anförs i motionen om försäljning
              av vildsvinskött och tillkännager detta för regeringen.
            </item>
            <item xml:id="i-ToYcmMa3hWxFHnwhwZ1PGn">
              Riksdagen ställer sig bakom det som anförs i motionen om att
              verka för fler vilthanteringsanläggningar och tillkännager detta
              för regeringen.
            </item>
            <item xml:id="i-AbGyppAfZd5eCm6hBJqjwc">
              Riksdagen ställer sig bakom det som anförs i motionen om god
              regional förankring för beslut och bestämmelser för utfodring
              av vildsvin och tillkännager detta för regeringen.
            </item>
            <item xml:id="i-8SxJg4TUnMCSeiUaa5Bunn">
              Riksdagen ställer sig bakom det som anförs i motionen om dispens
              från terrängkörningslagen vid funktionsnedsättning och tillkännager
              detta för regeringen.
            </item>
            <item xml:id="i-3fxysuJBC79ZgBVxSY7wPC">
              Riksdagen ställer sig bakom det som anförs i motionen om ett
              generellt undantag från art- och habitat- samt fågeldirektivets
              bestämmelser gällande möjligheterna att använda sig av motordrivet
              fordon vid funktionsnedsättning och tillkännager detta för regeringen.
            </item>
            <item xml:id="i-WW6eeSaUD71eUqCxE8ia9L">
              Riksdagen ställer sig bakom det som anförs i motionen om att
              verka för fortsatt handel med sälprodukter och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-NoBnnHxazMVVw1hhADrcJE" type="h2">
            Jaktens myndighetsstruktur och ansvarsfördelning
          </head>
          <p xml:id="i-PdPaPM5j4ukjrRhTtamrVx">
            Idag ligger en stor del av myndighetsansvaret för jakt- och viltförvaltningsfrågor
            hos Naturvårdsverket, inklusive rovdjursfrågor. Även Jordbruksverket
            och Skogsstyrelsen har ansvar för delar av jakt- och viltförvaltningen.
            Detta delade ansvar har orsakat att jakt- och viltförvaltningen
            inte har varit fullt så sammanhängande och effektiv som den borde,
            med ett missnöje som följd. Bland annat därför tillsatte alliansregeringen
            Jaktlagsutredningen, vilken hade som deluppdrag att se över myndighetsstrukturen
            för jakt och viltvård samt att återkomma med förslag till moderniseringar
            för förvaltningen. Jaktlagsutredningen avslutades i förtid av
            den nuvarande regeringen, vilket vi är kritiska till. Genom utskottsinitiativ
            (bet. 2014/15:MJU9, punkt 1) beslutade riksdagen att regeringen
            ska slutföra vissa av delutredningarna från Jaktlagsutredningen.
          </p>
          <p xml:id="i-UrgMHNgA9Mj62bzZp1sanJ">
            Jaktlagsutredningen föreslog att en ny myndighet, med helhetsansvar
            för viltförvaltning och jaktfrågor, ska inrättas. Med en ny viltmyndighet
            med helhetsansvar skulle det bli det enklare att få en god överblick
            och en balans mellan olika intressen. Under riksmötet 2014/15
            gjorde miljö- och jordbruksutskottet ett tillkännagivande (bet.
            2014/15:MJU9, punkt 2), som fick majoritet i riksdagen, om att
            regeringen snarast ska inrätta en ny myndighet med ansvar för
            viltförvaltning och jaktfrågor. Regeringen har dessvärre varit
            senfärdig i att bemöta tillkännagivandet. Vi anser därför att
            regeringen senast under 2016 ska ha utrett hur en ny viltmyndighet
            ska kunna inrättas.
          </p>
          <p xml:id="i-7A5Yj1HEXRk1vZyy7zA9N3">
            Svenska Jägareförbundets arbete enligt det allmänna uppdraget
            fungerar väl och utförs på ett både effektivt och ansvarsfullt
            sätt. Det allmänna uppdraget är ett bra exempel på ett gott samarbete
            mellan det civila samhället och myndigheter. Genom det allmänna
            uppdraget får staten tillgång till det nätverk Svenska Jägareförbundet
            har och når därmed ut till en stor del jägare på ett kostnadseffektivt
            sätt. Vi anser att Svenska Jägareförbundet även i fortsättningen
            ska ha intakt ansvar för det allmänna uppdraget.
          </p>
          <head xml:id="i-DnA2xy9SKiVdQSCPs5DmX8" type="h2">
            En hållbar rovdjurspolitik
          </head>
          <p xml:id="i-H8Dp99j2dvAjLnaxHCf24">
            Tack vare en framgångsrik rovdjurspolitik har våra fem stora
            rovdjur – björn, varg, lodjur, järv och kungsörn – idag gynnsam
            bevarandestatus i Sverige. Med fler rovdjur, som etablerar sig
            i fler områden, ökar samtidigt konflikterna med mänsklig verksamhet.
            Alliansregeringen tog därför, med stöd ur omfattande forskning,
            fram en ny och hållbar rovdjurspolitik. Rovdjurspolitikens målsättning
            är att de svenska rovdjuren ska kunna uppnå och bibehålla gynnsam
            bevarandestatus enligt art- och habitatdirektivet, samtidigt som
            tamdjurshållning inte påtagligt försvåras och socioekonomisk hänsyn
            tas.
          </p>
          <p xml:id="i-Dr9jP4kB5e4UDjrWK7tK6i">
            Den av riksdagen antagna rovdjurspolitiken omfattar bland annat
            att beslut om licensjakt och skyddsjakt delegeras från Naturvårdsverket
            till länsstyrelserna. Detta är särskilt viktigt i områden med
            stora rovdjurspopulationer, där tamboskap ofta angrips av t.ex.
            varg. En starkare lokal förankring av beslut om licensjakt och
            skyddsjakt medför bättre förutsättningar för att uppnå balans
            mellan upprätthållande av gynnsam bevarandestatus och hänsyn till
            dem som bor och verkar på landsbygden. Vi anser att den beslutade
            rovdjurspolitiken ska fortsätta ligga fast, vilket också har tillkännagivits
            regeringen. Dessutom riktades ett tillkännagivande om att förtydliga
            viltförvaltningsdelegationernas mandat och beslutanderätt samt
            om möjligt förstärka deras befogenheter som ett steg i arbetet
            med decentralisering och delegering av beslut.
          </p>
          <head xml:id="i-6i1eVk3GW9j9KoX9va9kjS" type="h2">
            Ersättning vid skyddsjakt
          </head>
          <p xml:id="i-C1f2oLBGgfWsxiAxiQFfyZ">
            Decentraliseringen av viltförvaltningen är viktig, genom att
            den flyttar viktiga beslut om jakt, viltvård och rovdjursförvaltning
            närmare de som berörs. Samtidigt finns i länsstyrelsernas beslutanderätt
            för skyddsjakt brister. Länsstyrelserna har beslutanderätt för
            skyddsjakt och bestämmer också om de bör verkställa eller betala
            för skyddsjakten. Enligt rådande lagstiftning har länsstyrelserna
            möjlighet att avstå från ersättning och genomförande av skyddsjakt.
            Det kan vara problematiskt då exempelvis en varg vandrar över
            länsgränser och länsstyrelserna fattar olika beslut beträffande
            ersättning för skyddsjakt på samma varg. I sådana fall riskerar
            avgörandet för om ersättning för skyddsjakten utgår till jägaren
            bero på geografisk plats och inte ursprungligt beslut. Detta system
            kan upplevas som godtyckligt och orättvist för den jägare som
            skjuter en varg under pågående skyddsjakt på ”fel” sida av länsgränsen.
            Att mista tamdjur är en stor påfrestning för lantbrukaren och
            att därefter gå miste om ersättning för avsatt tid och utestående
            kostnader, beroende på länsstyrelsers olika beslut, är inte en
            positiv upplevelse. Därför vore en översyn av reglerna för ersättning
            vid skyddsjakt önskvärd, med syfte att skapa ett rättvist system.
            Syftet med decentraliseringsprocessen i Alliansens rovdjursproposition
            var att beslut ska fattas närmare de människor som berörs, dock
            är det viktigt att besluten bygger på likvärdiga grunder över
            hela landet.
          </p>
          <head xml:id="i-NhsSxxpxu7e2QHMJjyWocz" type="h2">
            Ersättningsnivåerna för rovdjursangrepp
          </head>
          <p xml:id="i-9rDXasgHWvRow8o4YSrkaA">
            När en tamboskapsägare får sina djur rivna eller dödade av rovdjur
            är det i sig en fruktansvärd händelse. Därför är en fungerande
            och effektiv skyddsjakt på enskilda rovdjur nödvändig, liksom
            licensjakt som syftar till att minska rovdjurstrycket i de områden
            där det är som störst. Vi anser inte att det är rimligt att tamboskapsägaren
            ska lida ekonomisk skada på grund av rovdjursangrepp. Ersättningsnivåerna
            för de tamboskapsägare som drabbas av rovdjursangrepp måste ligga
            i nivå med de faktiska kostnaderna. Skäliga ersättningsnivåer
            är ett viktigt verktyg för att nå ökad acceptans för rovdjurens
            närvaro. Vi välkomnar därför den höjning av ersättningsnivåerna
            som regeringen har presenterat. Genom att ge länsstyrelserna i
            uppdrag att vidta förebyggande åtgärder mot rovdjursangrepp kan
            sådana ytterligare stävjas i områden med växande rovdjursstammar.
            Vi anser att den möjligheten bör övervägas.
          </p>
          <head xml:id="i-4ba5SyVE6bJ9VefCqpqitx" type="h2">
            Förstärka viltförvaltningsdelegationerna
          </head>
          <p xml:id="i-G82KXzJJ12iw46CKxbhoaH">
            Alliansregeringen beslutade att införa viltförvaltningsdelegationer
            i varje län, som ett led i att flytta beslut närmare dem som berörs
            och för att möta de ökande utmaningarna när det gäller viltförvaltning.
            Olika delar av landet har olika sammansättning av viltstammarna.
            I en del län utgör ökande viltstammar den största utmaningen,
            medan andra känner av ökade rovdjursstammar och deras effekter
            på klövviltet.
          </p>
          <p xml:id="i-9sdarmrWPrMZFw9K1RTwKR">
            Genom inrättandet av viltförvaltningsdelegationer har en del
            beslutsmakt flyttats över till detta organ, i vilket representanter
            från de politiska partierna, myndigheter och intresseorganisationer
            sitter. Viltförvaltningsdelegationerna har beslutanderätt i övergripande
            frågor om viltförvaltningen. Dock är det inte tydligt definierat
            vad dessa övergripande frågor innebär.
          </p>
          <p xml:id="i-nWLYGC2vMAxdCM67WM58s">
            Under förra riksmötet (bet. 2014/15:MJU12, punkt 10) tillkännagav
            riksdagen för regeringen att viltförvaltningsdelegationerna bör
            förstärkas. En översyn huruvida det är möjligt att förtydliga
            viltförvaltningsdelegationernas mandat och beslutanderätt samt
            om möjligt förstärka deras befogenheter som ett steg i arbetet
            med decentralisering och delegering av beslut bör göras. Viltförvaltningsdelegationernas
            roll bör förstärkas och deras beslutskompetens förtydligas.
          </p>
          <head xml:id="i-XrN7ZS2TaNAu5uFvTuBsRN" type="h2">
            Århuskonventionen
          </head>
          <p xml:id="i-HGUdB6nnRNb8ex37JxAsrh">
            Beslut om svensk jakt ska fattas i Sverige. Vi vill att licensjakt
            på varg ska tillåtas under förutsättning att vi kan garantera
            en livskraftig vargstam med god genetisk status, vilket omfattande
            forskning visar att den i dagsläget har.
          </p>
          <p xml:id="i-C1KYd3np1sgKJ2Mi7rWd6W">
            Det är en allmän förvaltningsrättslig princip att en enskild
            har rätt till rättslig prövning av förvaltningsmyndighets beslut
            om den enskilde är berörd och det har gått honom eller henne emot.
            Sverige är sedan år 2005 part i Århuskonventionen, konventionen
            om rätten till information från offentliga myndigheter, rätten
            att delta i beslutsprocesser och rätten till rättslig prövning
            i miljöfrågor.
          </p>
          <p xml:id="i-CYTZ5pi8oa5Wts5Fg19K2h">
            Vi står bakom Århuskonventionen. Samtidigt inser vi att demokratiskt
            fattade beslut gällande till exempel licensjakt och skyddsjakt
            på varg kan komma att fördröjas på grund av rättsliga prövningar
            och den talerätt som Århuskonventionen innebär.
          </p>
          <p xml:id="i-3d2GuPtmnh6ne14wueEGLZ">
            Det är viktigt att överklagningsinstrumenten används ansvarsfullt
            så att värdet av dem inte urholkas över tid. Dock förekommer det
            vissa problem med överklaganden som fördröjer skyddsjaktbeslut
            eftersom det ligger i skyddsjaktens natur att det bör bedrivas
            omgående. Därför behövs en översyn huruvida det går att införliva
            Århuskonventionen i svensk lagstiftning, så att undantag kan göras
            om omedelbart förestående fara föreligger, vilket exempelvis en
            vargattack kan utgöra.
          </p>
          <p xml:id="i-SZ6kgz7WkYm4AqLSf6hqtW">
            Det bör även göras en översyn angående organisationskraven för
            att kunna nyttja talerätten. Idag gäller kravet att det ska vara
            en miljöorganisation med minst 100 medlemmar. Det bör övervägas
            huruvida 100 medlemmar är ett lämpligt antal eller om medlemsantalet
            bör justeras upp för att på så göra verktyget mer proportionerligt
            med anledning av dess effekter.
          </p>
          <head xml:id="i-5YjUCxwr1qCrarv6qqfpNA" type="h2">
            Förenkla jägarnas möjligheter att själva sälja sitt kött
          </head>
          <p xml:id="i-JpMDauqnkmTBnDUXQdfgY9">
            I Sverige har vildsvinsstammen vuxit explosionsartat de senaste
            20 åren, vilket orsakar problem för många lantbrukare som får
            sina jordbruksgrödor förstörda när vildsvinen bökar efter mat.
            I Sverige beräknas vi ha 200 000–300 000 vildsvin, dock är det
            en siffra som är mycket osäker. Förmodligen kommer stammen att
            fortsätta öka och sprida sig och vi är bara i början av vildsvinens
            utbredning. Vildsvinens höga förökningstakt medför att en lokal
            population kan fördubblas årligen under gynnsamma förhållanden.
            Tack vare vildsvinens förökningstakt finns det stora möjligheter
            att öka avskjutningen av djuren och få ut mer kött på marknaden,
            men då måste det löna sig att fälla vildsvinet och sedan sälja
            köttet.
          </p>
          <p xml:id="i-187NLaqEZgHzDfD2qrF64g">
            Om köttet är för egen konsumtion kan jägaren själv ta ett trikinprov
            och skicka in till ett godkänt laboratorium. Om köttet ska säljas
            vidare måste en vilthanteringsanläggning, det vill säga slakterier
            för vilt som är godkända av Livsmedelsverket, hantera köttet och
            köttet måste besiktigas av officiella veterinärer, anställda av
            Livsmedelsverket. Detta för att säkerställa att vildsvinskött
            som kommer ut på marknaden är fritt från trikiner.
          </p>
          <p xml:id="i-XuoPCzBK4FQoJXkqHfH95p">
            I grunden är en säker livsmedelshantering viktig, människor måste
            känna sig trygga med maten man äter. Problemet är att avsättningsmöjligheterna
            för vildsvinsköttet är begränsade med nuvarande väl rigida krav
            på att köttet måste gå via vilthanteringsanläggning, eftersom
            många har långt till närmsta anläggning och eftersom priset som
            anläggningarna betalar kan upplevas som för lågt för att skapa
            incitament för jakt.
          </p>
          <p xml:id="i-5KWp9uYK3ee4zQFcbUeCb9">
            Vi föreslår därför att jägare ska få sälja mindre mängder av
            vildsvinskött direkt till konsument, endast med krav att det är
            testat för trikiner på samma sätt som jägare idag själva gör för
            egenkonsumtion och att de jägare som säljer kött vidare kan presentera
            intyg på att köttet testats för trikiner. Trikintestet är enkelt
            att ta och kostar cirka 200 kronor.
          </p>
          <p xml:id="i-5LorH2ef6mX3kXm8H3cE5J">
            Eftersom jägare enligt vårt förslag endast ska få lov att sälja
            direkt till konsument kommer det att röra sig om småskalig försäljning,
            och berörda jägare kommer att kunna hållas direkt ansvariga för
            det kött han eller hon säljer. Det enkla provet, den låga kostnaden,
            småskaligheten och det direkta ansvaret talar för att jägare inte
            kommer finna någon anledning till att missköta sitt ansvar och
            inte trikintesta köttet innan försäljning. Vi menar dock att man
            bör överväga huruvida jägaren måste genomgå en viltundersökningsutbildning
            med ett avsnitt om trikiner för att få sälja vildsvinskött. Detta
            för att säkerställa att berörda jägare har erforderlig kunskap
            för att säkerställa en fortsatt hög livsmedelssäkerhet.
          </p>
          <head xml:id="i-MwFaDGTgqEdsKJhf835pgs" type="h2">
            Ökad kapacitet för slakt av vilt och ökad efterfrågan på viltkött
          </head>
          <p xml:id="i-7bjcWgzb2iU74V5eWiwh3a">
            Genom att öka efterfrågan på viltkött kan vi stimulera till mer
            jakt. Viltkött är klimatsmart och vi vill därför verka för att
            öka efterfrågan och kunskapen efter sådant i de offentliga köken.
            Inom vård, skola och omsorg serveras varje dag omkring 4,5 miljoner
            måltider. Om kommuner och landsting upphandlade mer viltkött,
            särskilt vildsvinskött, skulle efterfrågan öka kraftigt vilket
            i sin tur skulle öka priset som jägaren får betalt bättre betalt
            för köttet och intresset för vildsvinsjakten. Vi ser gärna att
            fler kommuner och landsting upphandlar viltkött till de offentliga
            köken och gör därför en satsning för det.
          </p>
          <p xml:id="i-Hxz92itjwWFCWFDwTy189S">
            För att det ska vara möjligt att på ett bra sätt kunna få ut
            mer viltkött till konsumentledet behövs en högre kapacitet för
            bland annat trikintestning och slakt. Vi anser att regeringen
            bör verka för fler vilthanteringsanläggningar i hela landet, för
            att möta ett växande behov för säker hantering och slakt av vilt.
          </p>
          <head xml:id="i-AncUdgPgeLmoEt6QP1k9A1" type="h2">
            Utfodring av vildsvin
          </head>
          <p xml:id="i-WwUoS6bw1CCujCiSm4azyj">
            Genom att förbättra möjligheterna till jakt på vildsvin kan vi
            även öka utbudet av vildsvinskött. Den nationella förvaltningsplanen
            för vildsvin innehåller information och rekommendationer och hur
            utfodring och åtling bör gå till. På vissa håll i landet finns
            det problem då ingen har en mer övergripande bild över vildsvinsstammen
            och hur mycket utfodring och åtling som genomförs. Detta kan som
            exempel orsaka en alltför omfattande utfodring, vilket kan göra
            det svårt att hålla vildsvinsstammen i balans.
          </p>
          <p xml:id="i-FK74rGdgvxcRsymYqRJSdL">
            Därför förslår vi att länsstyrelserna och viltförvaltningsdelegationerna
            bör få större möjlighet att inte bara ge rekommendationer utan
            också utfärda regionala bestämmelser, exempelvis reglering avseende
            vilket avstånd till grannes mark som utfordring får ske på.
          </p>
          <p xml:id="i-Ag2jAaRzMNa4E4xWp5KvCE">
            Regler om utfodring och åtling är lämpliga att besluta om på
            regional nivå, eftersom situationen skiljer sig kraftigt åt runt
            om i landet. Att säkra den regionala förankringen är viktigt för
            att få acceptans för besluten. Dock är det viktigt att poängtera
            att vi inte vill förbjuda utfordring som sådan, utan att den snarare
            bör skötas på ett klokare sätt för att minimera skador och hålla
            stammen i balans. Därmed anser vi att regler om utfodring och
            åtling ska beslutas på regional nivå av berörda länsstyrelser
            och viltförvaltningsdelegationer med en god regional förankring.
          </p>
          <head xml:id="i-STqZAPXNyzp71NHEuk4zrP" type="h2">
            Jakt för funktionsnedsatta
          </head>
          <p xml:id="i-CJqf8RDrY8kq75zFFaKa7H">
            Vill man jaga som funktionsnedsatt behöver man oftast använda
            sig av ett motordrivet fordon för att komma ut i terräng. För
            att få tillåtelse till detta måste man idag söka undantag, dispens,
            från terrängkörningslagen, jaktförordningen och jaktlagen. Är
            man rullstolsburen behöver man emellertid inte söka undantag från
            jaktlagen.
          </p>
          <p xml:id="i-DnExNap6BxGuga8DXf2b54">
            Ansökan om dispens lämnas till länsstyrelsen i berört län. I
            en del län gäller dispensen hela länet, medan i andra län gäller
            dispensen enbart på den egna jaktmarken. Dispensens giltighetstid
            är oftast maximalt 5 år. Det ska även finnas ett markägarmedgivande
            till att man får åka på marken. Detta kan vara i form av ett muntligt
            medgivande.
          </p>
          <p xml:id="i-BCnv9ozwWiW3D3UvKbpnJc">
            Att dispensen gäller för ett visst markområde, innebär för den
            funktionsnedsatta att man enbart kan jaga på det område man sökt
            för. Får man dispens för terrängfordon på sin jaktmark och blir
            inbjuden till jakt på grannens mark kan man därmed behöva söka
            ny dispens. I praktiken innebär det att jägaren fråntas möjligheten
            att jaga med sina jaktkamrater utan att genomgå en omfattande
            och i grunden onödig ansökningsprocess hos länsstyrelsen.
          </p>
          <p xml:id="i-BenforzDNNVY9mMhyY8vSM">
            En aktiv jägare med funktionsnedsättning kan ha ett stort antal
            dispenser som måste medföras. I och med att varje område har en
            egen dispens innebär det för jägaren en omfattande kontroll om
            dispenserna snart går ut och om ny ansökan måste göras.
          </p>
          <p xml:id="i-CJoSFowSrgYPb2aGBLDzy7">
            Systemet innebär att mycket tid går åt till att göra vad andra
            redan har gjort tidigare, det vill säga kontrollera behovet av
            dispensen för en person. Kostnaderna för myndigheterna blir onödigt
            dyra. Tiden för handläggning av dispensärenden, 2–6 veckor, skulle
            kunna användas till mer prioriterade ärenden. Därmed vore det
            önskvärt att sökt och beviljad dispens gäller för jakt med motordrivet
            fordon i hela Sverige i minst 5 år.
          </p>
          <p xml:id="i-GtERYUo4ijbzgN5jrpJkmk">
            För alla arter som finns med i art- och habitatdirektivet och
            fågeldirektivet krävs dispenser för att få jaga med hjälp av till
            exempel en fyrhjuling. Om man ska jaga arter som inte finns med
            i något av ovanstående direktiv, till exempel klövviltsarter,
            räv, grävling, fälthare etc. krävs inget undantag från direktiven.
            Det krävs dock fortfarande en dispens från terrängkörningsförordningen.
          </p>
          <p xml:id="i-UJ6xoRsWtJyewCj3ZMTcDd">
            Alliansregeringen gjorde det möjligt för rullstolsburna personer
            med bestående rörelsehinder att kunna jaga från ett motordrivet
            fordon utan särskilt tillstånd. Det är dock önskvärt med att ta
            ytterligare steg för att förenkla jakten för funktionsnedsatta
            genom en översyn av EU:s art- och habitatdirektiv samt fågeldirektiv
            för att få enklare regler på detta område.
          </p>
          <head xml:id="i-PZrL5NfGwtSB34yDtkGgmo" type="h2">
            Sälprodukter
          </head>
          <p xml:id="i-23mmykeP2nujjHNcSuqs49">
            Säljakt har i Sverige bedrivits i urminnes tider och pågår fortfarande
            idag. Dagens jakt är begränsad och är inriktad på att begränsa
            sälarnas skador på fisket. En viktig del av jakten är tillvaratagandet
            av sälen. Kött, späck och skinn är de delar som främst tas tillvara
            och används för eget bruk eller saluföring. Tillvaratagandet är
            en del i det hållbara nyttjandet, och det har även genomförts
            EU-finansierade projekt för att ytterligera utveckla tillvaratagandet.
            Det nyttjandet är idag dock hotat. År 2008 infördes ett förbud
            mot handel med sälprodukter, men genom ett undantag kunde handeln
            fortsätta i Sverige. Dock riskerar den fortsatta handeln upphöra
            eftersom undantaget anses strida mot WTO-lagstiftning, och EU
            uppmanas av WTO att ändra sin lagstiftning.
          </p>
          <p xml:id="i-KZfJaRkPUaK7SLvRz7rDVA">
            Det stundande hotet utgör ett etiskt problem eftersom jakten
            på säl kommer att fortsätta men däremot kommer saluföringen att
            förbjudas och därmed blir det även problem att nyttja de sälar
            som jagas. Jakten behövs för att skydda fisket och därmed behövs
            även fortsatta möjligheter till handel. Regeringen bör därmed
            ta fram en strategi för hur den har tänkt agera för att säkerställa
            att handeln med sälprodukter är tillåten även i framtiden.
          </p>
        </div>
        <div type="motSignatures">
          <list>
            <item xml:id="i-WcrQ6fqG2PxgNjnek6C24S" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-UnYvn88zc5rf2yeJ8r6Lib" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-SyN5CzAjSxHd8cQY3euQT2" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-6CbJTqbkV4gqTcMjaVvAHT" who="i-JyuoWkg9RUZd3XVSA6MfE6">
              Gunilla Nordgren (M)
            </item>
            <item xml:id="i-691tW9GGuiB7GioLJ3x9B7" who="i-5wVnuGs5cNm9JWZrGWeZfP">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
