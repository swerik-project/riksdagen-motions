<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__1200/mot_1968__ak__1200-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 1200 år 1968
          </p>
          <p>
            Nr 1200
          </p>
          <p>
            Av herrar Ohlin och Skoglund, i anledning av Kungl. Maj:ts skrivelse
            nr 78, med överlämnande av redogörelse från Nordiska rådets svenska
            delegation.
          </p>
          <p>
            (Lika lydande med motion nr 943 i Första kammaren)
          </p>
          <p>
            Vid Nordiska rådets sextonde session 1968 antogs bl.a. en rekommendation
            om ekonomiskt samarbete. Rekommendationen (nr 21/1968) har följande
            lydelse:
          </p>
          <p>
            Nordisk Råd rekommanderer regjeringene 1. i ner kontakt med regjeringene
            i gvrige EFTA-land oppmerksomt å fölge det europeiske markedsspegrsmåls
            utvikling med sikte på å utnytte de muligheter som kan bidra til
            en bred lgsning av dette spörsmål; 2. på ny å overveie mulighetene
            for et nordisk initiativ med sikte på å utbygge EFTA-samarbeidet;
            3, å inndra et bredere utsnitt av de nordiske lands innbyrdes
            gkonomiske for- bindelser i overveielsene, med sikte på at en
            utvidelse av samarbeidet kan tilgodese vesentlige gkonomiske interesser
            i hvert av de nordiske land og at de organisa- toriske forutsetninger
            som måtte vere påkrevet likeledes inngår i disse overveiel- ser
            og 4, å ta sikte på en utforming av den nordiske gkonomiske samarbeid
            som letter disse lands deltagelse i en bred europeisk markedslgsning
            og som er forenlig med de nordiske lands forpliktelser overfor
            de gvrige EFTA-land.
          </p>
          <p>
            Med utgångspunkt från denna rekommendation har de nordiska statsministrarna
            vid sitt möte i Köpenhamn den 22—23 april dryftat följande frågor:
            Förhållandet till EEC, EFTA-samarbetet och det nordiska ekonomiska
            samarbetet. Resultatet av överläggningarna framgår av nedanstående
            uttalande:
          </p>
          <p>
            Förhållandet till EEC
          </p>
          <p>
            Alla de nordiska länderna strävar efter att en stor europeisk
            marknad upprättas. Danmark och Norge har ansökt om medlemskap
            i de Europeiska gemenskaperna. Sverige har ansökt om förhandlingar
            beträffande deltagande i en utvidgning av gemenskaperna i en form,
            som är förenlig med dess neutralitetspolitik. Möjlig- heten av
            medlemskap uteslöts icke. Dessa ansökningar står fast. Finlands
            inställ- ning till det ekonomiska samarbetet i Europa är principiellt
            positiv och siktar till aktivt deltagande i överensstämmelse med
            landets neutralitetspolitik och dess eko- nomiska intressen. Hittills
            har man dock inte ansett grund föreligga för att ta kon-
          </p>
          <pb facs="riksdagen-motions-pdf/data/1968/mot_1968__ak__1200/mot_1968__ak__1200-002.pdf"/>
          <p>
            Motioner i Andra kammaren, nr 1200 år 1968 3
          </p>
          <p>
            kreta steg. Island önskar också att delta mer aktivt i det ekonomiska
            samarbetet i Europa och överväger för närvarande att ansöka om
            medlemskap i EFTA. De nordiska länderna följer med intresse de
            överväganden inom EEC som tar sikte på att finna övergångslösningar
            till dess en utvidgning av EEC kan genom- föras. De kommer att
            i positiv anda pröva varje förslag från EEC:s sida till sådana
            lösningar. De förutsätter härvid att förslagen underlättar genomförandet
            av de nordiska ländernas marknadspolitiska målsättning och att
            EFTA-fördelarna be- varas. Alla intresserade EFTA-länder skall
            ifrån början ha möjlighet att delta i förhandlingar om eventuella
            arrangemang. De nordiska länderna är eniga om att intensifiera
            sitt samarbete i marknads- frågan. De avser samordna sina ställningstaganden
            till nya förslag, som har till syfte att minska följderna av och
            snarast upphäva den ekonomiska splittringen i Europa.
          </p>
          <p>
            EFTA-samarbetet
          </p>
          <p>
            Genom EFTA-samarbetet har grunden lagts för en fri nordisk marknad
            för in- dustrivaror. Detta är ett väsentligt led i samarbetet
            mellan de nordiska länderna och har varit av avgörande betydelse
            för de senare årens mycket starka ökning av den nordiska samhandeln.
            Statsministrarna är eniga om att det i den nuvarande marknadspolitiska
            situa- tionen är av särskild vikt att EFTA-samarbetet fortlöper
            och vidareutvecklas. De nordiska länderna kommer att vid EFTA:s
            nästa ministerrådsmöte framlägga ge- mensamma förslag som syftar
            till att stärka EFTA. Dessa förslag berör huvud- sakligen tullfrågor,
            handelspolitik, konkurrensregler, lantbruk och fiske. Statsmi-
            nistrarna hyser den förhoppningen att ministermötet i London kommer
            att inne- bära ännu ett viktigt steg framåt för samarbetet mellan
            medlemsländerna.
          </p>
          <p>
            Nordiskt samarbete
          </p>
          <p>
            Danmark, Finland, Norge och Sverige har den 23 mars 1962 i Helsingfors
            till- sammans med Island undertecknat en samarbetsöverenskommelse.
            Samarbetet har nått ett betydande omfång: dessa länder har tillsammans
            skapat en gemensam ar- betsmarknad och antagit en konvention om
            social trygghet. En långtgående harmo- nisering av lagstiftningen
            på olika områden har genomförts. Inom ramen för den Europeiska
            Frihandelssammanslutningen (EFTA) har en tullfri nordisk marknad
            för industrivaror uppnåtts och den industriella integrationen
            har på senare år ut- byggts, bl. a. genom produktionssamarbete.
            Den utveckling, som skett under de senaste tio åren, har understrukit
            de nordiska ländernas inbördes beroende och hur nära de står varandra.
            Målsättningen i de fyra länderna är att delta i en europeisk marknad
            som om- fattar största möjliga antal länder.
          </p>
          <p>
            I Danmarks, Finlands, Norges och Sveriges 'statsministrar, som
            är av den uppfattningen att ett mera vittgående nordiskt ekonomiskt
            samarbete kommer att vara till gagn för de nordiska länderna,
            bl. a. genom att främja samarbetet inom EFTA och de övriga europeiska
            integrationssträvan- dena samt att stärka de nordiska ländernas
            handelspolitiska ställning, finner att tiden är mogen för att
            ta ett nytt steg i det nordiska ekonomiska sam- arbetet.
          </p>
          <pb facs="riksdagen-motions-pdf/data/1968/mot_1968__ak__1200/mot_1968__ak__1200-003.pdf"/>
          <p>
            4 Motioner i Andra kammaren, nr 1200 år 1968
          </p>
          <p>
            Statsministrarna är eniga om att det fortsatta ekonomiska samarbetet
            skall utformas med hänsyn till de fyra ländernas förpliktelser
            i EFTA och stå öppet för Island, som för närva- rande överväger
            att inge en ansökan om medlemskap i EFTA, att samarbetet skall
            utformas så, att det underlättar de fyra ländernas delta- gande
            i eller samarbete med en utvidgad europeisk marknad, att samarbetet
            skall vara i överensstämmelse med de fyra ländernas strävan- den
            att utveckla sina handelsförbindelser med tredje länder och för
            att frigöra världshandeln samt att hänsyn skall tas till utvecklingsländernas
            intressen, att samarbetet skall utformas på sådant sätt, att man
            för vart och ett av de fyra länderna uppnår en rimlig balans mellan
            fördelar och nackdelar, samt att samarbetet liksom hittills icke
            skall beröra de fyra ländernas utrikes- och säkerhetspolitik.
          </p>
          <p>
            I. Statsministrarna har som grundval för sina överläggningar
            haft en rapport an- gående bl. a. nordiskt ekonomiskt samarbete,
            daterad den 5 april 1968 och utar- betad av en arbetsgrupp som
            tillsatts av den nordiska ministerkommittén för eko- nomiskt samarbete.
            Statsministrarna är eniga om att det därutöver skall företas ytterligare
            utred- ningar och utarbetas konkreta förslag att föreläggas regeringarna
            om ett utvidgat nordiskt samarbete på följande områden:
          </p>
          <p>
            1. En nordisk tullunion som ett led i en nordisk handelspolitik.
            (a) En gemensam yttre tulltariff utgår från det vägda genomsnittet
            av de fyra ländernas tullsatser. Där möjlighet föreligger skall
            hänsyn tas till önskvärdheten av att de nordiska tullsatserna
            läggs på EEC:s tullnivå eller i så nära överensstämmelse därmed
            som är möjligt. För att lösa de särskilda svårigheter, som uppstår
            för de en- skilda länderna, kan tullkontingenter, tullsuspensioner
            och övergångsarrange- mang komma till användning. (b) Gradvis
            genomförande av bestämmelser, som i övrigt är nödvändiga för en
            nordisk handelspolitik (exempelvis bestämmelser rörande dumping,
            lågpris- import). 2. Jordbrukspolitiskt samarbete i Norden. (a)
            I) En gradvis utvidgning av handeln med jordbruksprodukter i Norden,
            bl. a. genom nordiska preferenser, prisavtal om jordbruksprodukter
            i den nor- diska handeln, skydd mot dumpad eller subsidierad export
            av jordbruksvaror från tredje länder samt genom avlägsnande av
            det industriella skyddselemen- tet i tullar och avgifter för industriellt
            bearbetade jordbruksvaror. II) Samarbete om export till tredje
            länder, bl. a. om prispolitiken. (b) Vidare och med hänsyn tagen
            till de särskilda svårigheter, som föreligger i de enskilda nordiska
            länderna: Åtgärder, som är ägnade att främja de fyra ländernas
            anpassning till en gemensam nordisk marknad och en nordisk jord-
            brukspolitik, som harmoniserar med integrationen på detta område
            i Europa. 3. Ett ökat samarbete på fiske-området, bl. a. omfattande
            avveckling av existe- rande restriktioner i den nordiska samhandeln
            och handelspolitiskt samarbete rörande avsättningen i tredje länder.
            4. En ökad samordning av den ekonomiska politiken i takt med integrationen
            på övriga områden. Ett ökat samarbete på kapitalområdet omfattande
            bl. a. gradvis liberalisering
          </p>
          <pb facs="riksdagen-motions-pdf/data/1968/mot_1968__ak__1200/mot_1968__ak__1200-004.pdf"/>
          <p>
            Motioner i Andra kammaren, nr 1200 år 1968 5
          </p>
          <p>
            av kapitalrörelserna mellan de nordiska länderna för att utnyttja
            ländernas samlade produktiva resurser så effektivt som möjligt.
            5. a) En nordisk finansieringsfond bl. a. för att underlätta de
            enskilda ländernas anpassning till ett utvidgat ekonomiskt samarbete.
            Projekt, som är av nordiskt intresse och berör ett eller flera
            av länderna, skall på följande områden kunna omfattas av fondens
            verksamhet: Strukturrationaliseringsprojekt inom olika grenar
            av näringslivet; regionala utvecklingsprojekt, industriella utvecklingsprojekt;
            infrastrukturella projekt, projekt av betydelse för energiförsörjningen;
            forsknings- och undervisnings- projekt; projekt av betydelse för
            den nordiska samhandeln. b) Den finansiella ramen och reglerna
            för tillskapande av medel till fonden. Dessa kan härröra från:
            Kapitaltillskott från de fyra länderna enligt närmare fastställd
            fördelningsnyckel; upptagande av lån på nordiska och utländska
            kapitalmarknader. c) Finansiering, där så påfordras, av andra
            samarbetsuppgifter, som man må enas om. 6. Ökat lagstiftningssamarbete
            på näringsrättens område. 7. Ökat samarbete om konkurrensregierna
            (bl. a. regler om statliga stödåtgär- der, restriktiva affärsmetoder,
            offentlig inköpspolitik). Målsättningen bör i första hand vara
            att skapa friare och icke-diskriminerande konkurrensförhål- landen
            för näringsutövningen i de nordiska länderna. 8. Utformning av
            industri- och energipolitik samt teknisk forsknings- och ut- vecklingspolitik
            i nära samarbete mellan de fyra länderna. I anknytning därtill
            intensifiering av det nuvarande nordiska samarbetet om teknisk
            forskning och industriella utvecklingsprojekt samt utsträckande
            av detta samarbete till nya områden. Riktpunkten skall vara att
            öka den nordiska industrins möjligheter att hävda sig, särskilt
            på expanderande och tekniskt avancerade produktom- råden. 9. En
            ökad samordning av de nordiska ländernas biståndspolitik gentemot
            ut- vecklingsländerna, omfattande bl.a. samarbete om de nordiska
            ländernas lånegivning och andra finansiella bidrag till utvecklingsländerna.
            10. Ett ytterligare utbyggt samarbete på utbildningsområdet med
            sikte på ett rationellare utnyttjande av de fyra ländernas resurser.
          </p>
          <p>
            Nya institutioner skapas i den utsträckning som visar sig erforderligt.
            Även på andra ekonomiska områden bör ett utvidgat ekonomiskt samarbete
            kunna komma till stånd. Där förutsättningar föreligger skall sådana
            områden tas upp till prövning.
          </p>
          <p>
            HT. Statsministrarna uppdrar åt den nordiska ministerkommittén
            att påbörja och följa utredningarna beträffande de områden, som
            omnämnts under II. Ett äm- betsmannautskott tillsättes före den
            1 juni 1968 och en preliminär rapport om- fattande alla de under
            II. nämnda samarbetsområdena överlämnas av detta ut- skott före
            den 1 januari 1969.
          </p>
          <p>
            Tiden är nu inne för ett mera effektivt och omfattande nordiskt
            ekonomiskt samarbete. Det måste därför hälsas med tillfredsställelse
            att regeringarnas repre-
          </p>
          <pb facs="riksdagen-motions-pdf/data/1968/mot_1968__ak__1200/mot_1968__ak__1200-005.pdf"/>
          <p>
            6 Motioner i Andra kammaren, nr 1200 år 1968
          </p>
          <p>
            sentanter enats om att konkreta förslag skall utarbetas till
            ett vidgat ekonomiskt samarbete inom en rad centrala områden.
            Det är angeläget att dessa förslag, åtminstone i en första utformning,
            kunde framläggas i så god tid att de kan disku- teras vid Nordiska
            rådets session i mars 1969. Med hänvisning till vad ovan anförts
            hemställes, att riksdagen vid behandlingen av Kungl. Maj:ts skrivelse
            nr 78/1968 måtte i skrivelse till Kungl. Maj:t såsom sin mening
            giva till känna vad i motionen anförts.
          </p>
          <p>
            Stockholm den 2 maj 1968
          </p>
          <p>
            Bertil Ohlin (fp) Gösta Skoglund (s)
          </p>
        </div>
      </div>
    </body>
  </text>
</TEI>
