<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__98/mot_1932__ak__98-001.pdf"/>
      <div type="motHeader" xml:id="i-ViEnV7GzVAdZQqGkHZcMiy">
        <div type="motTitle" xml:id="i-FKPVVxZfUvgAp9BbYGCXzN"/>
        <div type="motSubmissionInfo" xml:id="i-BHUdgEpvTBZmUpsdsFuQD5"/>
      </div>
      <div type="motBody" xml:id="i-AEUMvDBVrGcc6tdGkoEusv">
        <div xml:id="i-Myc8mbaHoijcj1E3K4w2W6">
          <p xml:id="i-NNaBrW5UnpYcGS76Unjba7">
            Motioner i Andra kammaren, Nr 98. 3
          </p>
          <p xml:id="i-32PNhEzJppbHcL3xaJ2jcb">
            Nr 98.
          </p>
          <p xml:id="i-X2PYQjxmEWunpjofffivuV">
            Av herr Hansson i Stockholm m. fl., angående arbetsförhållandena
            inom det husliga arbetet.
          </p>
          <p xml:id="i-Kb23eWXkgbqPoeG3Z5tDch">
            I motioner nr 333 i andra kammaren av undertecknade och nr 199
            i första kammaren av Arr Möller m. fl., föregående år, påkallades
            riksdagens upp- märksamhet vid de förhållanden, som äro rådande
            inom det husliga arbetet, vilka förhållanden äro sådana, att de
            äro ägnade att inge allvarliga farhågor för att detta arbetsfält
            förr eller senare kommer att övergivas av all duglig och kvalificerad
            arbetskraft, om inga åtgärder vidtagas för att få ändringar till
            stånd härvidlag. Med stöd av siffror från Stockholms stads arbetsförmedling
            och offentliga uttalanden från auktoritativt håll, påvisades det
            i motionerna, hurusom redan nu flykten från det husliga arbetet
            är en påtaglig verklighet och att det, i trots av den rådande
            stora arbetsbristen inom flertalet övriga arbetsområden, sedan
            längre tid tillbaka råder brist på kvalificerad arbets- kraft.
            Dessa förhållanden voro inte särskilt kännetecknande för Stockholm,
            utan kunde konstateras litet varstädes i landet. Beträffande orsakerna
            härtill framhölls, hurusom man vid strävandena att klarlägga och
            reglera arbetsförhållandena inom olika yrkesgrupper och ar- betsområden
            helt lämnat det husliga arbetet utanför och icke vidtagit några
            som helst åtgärder med avseende å detsamma, varigenom det uppstått
            en kon- trast mellan å ena sidan fabriker, butiker och restauranger
            ete. med dess be- gränsade arbetstid, och å andra sidan det husliga
            arbetet, med dess oreglerade arbets- och fritidsförhållanden,
            dåliga bostadsförhållanden m. m. Vidare framhölls, hurusom bristen
            på utbildningsmöjligheter och den gängse rådan- de missuppfattningen
            att det husliga arbetet icke är något yrke som kräver kvalifikationer
            och yrkesskicklighet, i sim mån starkt bidragit till att detta
            arbete blivit föremål för ett underskattande, som kommit massor
            av kvinnor att vända detsamma ryggen och söka sig in på andra
            arbetsområden. Under dylika förhållanden vore det, enligt motionärernas
            uppfattning, uppenbart att åtgärder borde vidtagas från det allmännas
            sida för att göra det husliga arbetet mera eftersökt och uppskattat,
            framförallt genom bättre utbildnings- möjligheter och ordnade
            arbetsförhållanden. Detta kunde i sin ordning an- tagas verka
            utjämnande på arbetstillgången inom en del andra arbetsområden.
            Närmast ansågs det av behovet påkallat att genom samhällets försorg
            företaga en utredning angående arbetsförhållandena inom det husliga
            arbetets område, för att därigenom utröna, vad som kunde och borde
            göras för att göra detta arbete mera begärligt och leda arbetskraften
            in på detta arbetsområde. En
          </p>
          <pb facs="riksdagen-motions-pdf/data/1932/mot_1932__ak__98/mot_1932__ak__98-002.pdf"/>
          <p xml:id="i-V5v4DJ8wBsvFKTryfQYMbv">
            4 Motioner i Andra kammaren, Nr 98.
          </p>
          <p xml:id="i-PmfCk5i5gnG2xw4TtAwHKZ">
            sådan utredning borde, enligt motionärernas mening, omfatta antalet
            syssel- satta inom detta arbete, deras ålder och utbildning, arbetstidens
            längd pr vecka, sön- och helgdagsarbete, fritid och semester,
            bostads- och löneförhål- landen m. m. Socialstyrelsen, till vilken
            vederbörande utskott remitterat motionerna, in- stämde i sitt
            avgivna yttrande i huvudsak med motionärernas synpunkter, och
            förordade en utredning efter de riktlinjer som i motionerna uppdragits.
            Ja, socialstyrelsen gick t. o. m. ett steg längre än motionärerna
            och ansåg det önskvärt, att utredningen, utöver vad som yrkades
            i motionerna, jämväl komme att omfatta vissa andra betydelsefulla
            punkter, såsom anställnings- tiden, yrkesspecialiseringen, betygssättningen
            och platsförmedlingen. Detta på grund av erfarenheterna från dylika
            undersökningar i andra länder, för vilka undersökningar socialstyrelsen
            redogjorde i sitt utlåtande, i vilket även framhölls att frågan
            om hembiträdenas arbetsförhållanden sedan länge stått på dagordningen
            i ett flertal länder och varit föremål för såväl utredningar som
            lagstiftningsåtgärder. Yttranden över motionerna avgåvos jämväl
            från representanterna för de båda parter frågan närmast berörde,
            nämligen styrelsen för Sveriges hus- mödrars riksförbund och styrelsen
            för Stockholms hembiträdesförening, vilka båda varmt förordade
            den påyrkade utredningen. Kravet på en utredning av arbetsförhållandena
            på det husliga arbetets område möttes också av för- ståelse från
            pressens sida, även den borgerliga, som underströk behovet av
            ett klarläggande av detta arbetsområde. Sålunda skrev Sydsvenska
            Dagbladet i Malmö bl. a.: ”En motion, som denna, har länge varit
            efterlängtad, och det är intet att taga fel på att den hälsas
            med glädje inte bara av hem- biträdena själva, utan också av flertalet
            husmödrar. I och med att hembiträ- denas yrke genom reglerad arbetstid
            och reglerad fritid socialt ställes i nivå med t. ex. butiksbiträdets
            av dem för närvarande så avundade yrke, kommer hela hembiträdeskåren
            att höjas. Och då tillströmningen till hemmens arbets- platser
            ökas, växer i lika mån kompetensfordringar och kvalifikationer.
            Det kommer inte längre att bli så som det alltmera tenderar till,
            att endast de unga flickor, som inte kunna komma in i något annat
            yrke, ge sig till hem- biträden.”” Motionerna blevo emellertid
            avstyrkta av vederbörande utskott och avslagnna i båda kamrarna;
            i andra kammaren dock med en ringa majoritet, i det att 54 röster
            avgåvos för motionen och 67 emot. De invändningar, som från mot-
            ståndarehåll framfördes mot utredningskravet voro, enligt vårt
            förmenande, icke av sådan art att de kunna tillmätas någon avgörande
            betydelse ställda gentemot vare sig motionärernas eller socialstyrelsens
            och här ovan nämnda organisationers synpunkter på frågan. Friheten
            att ordna hemmens arbete huru som helst, när det gäller den lejda
            arbetskraften, kan icke vara berätti- gad. Det är en känd och
            konstaterad sak att arbetstiden för hembiträdena under nuvarande
            förhållanden i regel varierar mellan 10 å 14 timmar pr dag, att
          </p>
          <pb facs="riksdagen-motions-pdf/data/1932/mot_1932__ak__98/mot_1932__ak__98-003.pdf"/>
          <p xml:id="i-ThZfYxiheQjMCUdtWM1Auv">
            Motioner i Andra kammaren, Nr 98. 5
          </p>
          <p xml:id="i-9tnX64xq6SjK5LSdG583Ws">
            fritiden är fullständigt godtyckligt ordnad och att flertalet
            av årets sön- och helgdagar för hembiträdet äro arbetsdagar. Då
            hembiträdena i de allra flesta fall äro bundna till arbetsplatsen
            med sin bostad, kan det heller inte vara överensstämmande med
            rättvisa och humanitet, att bostadsförhållandena få vara hurudana
            som helst. I vårt grannland Danmark är det i lag av år 1921 stipulerat
            vissa bestämmelser enligt vilka tjänare, som ha logi hos husbonden,
            skola ha ett ljust och luftigt rum med visst fastställt utrymme,
            samt egen säng jämte rena lakan och handdukar. Här i vårt land
            får man nu ordna huru som helst med tjänares bostad. Att arbetstillgången
            inom det husliga arbetsområdet skulle komma att minskas genom
            att husmödrarna, om en reglering av arbetsförhållandena komme
            till stånd, troligen skulle söka att i större utsträckning än
            nu reda sig utan stadigvarande lejd arbetskraft i hemmet, såsom
            andra kammarens fjärde tillfälliga utskott i sitt utlåtande förmodar,
            är måhända möjligt, men föga troligt. Flertalet husmödrar skola
            nog mera uppskatta en duglig och ansvarskännande hjälp i hemmet
            under ordnade arbets- och fritider än en må- hända mindervärdig
            sådan, även om denna låter sig nöja med en oinskränkt arbetstid
            och godtycklig behandling, I varje fall har den stora arbetskår,
            hembiträdena i vårt land utgöra, som utför ett samhällsnyttigt
            och gagnande arbete av ansträngande och krävande art, samma rätt
            som övriga arbetargrup- per i landet att få sina arbetsförhållanden
            belysta och de åtgärder vidtagna, som kunna vara behövliga för
            att tillförsäkra dem drägliga och människo- värdiga förhållanden
            i sitt arbete. Med stöd av vad sålunda anförts hemställa vi,
          </p>
          <p xml:id="i-WeyeXDHQggMDvxdxKbBq8U">
            att riksdagen måtte i skrivelse till Kungl. Maj:t hemställa,
            att Kungl. Maj:t måtte snarast möjligt föranstalta en utred- ning
            angående arbetsförhållandena inom det husliga arbetet, avseende
            antalet sysselsatta inom detta arbete, deras ålder och anställningstid,
            arbetstidens längd pr vecka, sön- och helg- dagsarbete, fritid
            och semester, bostads- och löneförhållanden m. m. samt till riksdagen
            inkomma med de förslag, vartill ifrå- gavarande utredning kan
            föranleda.
          </p>
          <p xml:id="i-CqaZbatfCPcUrXudF5pjaT">
            Stockholm den 20 januari 1932.
          </p>
          <p xml:id="i-7RzN8u6EZcmbaxeALembfg">
            P. Albin Hansson. Aug. Sävstrom Viktor Larsson. C. I. Johansson.
            Ernst Wigforss. Anders Anderson. Edvard Johanson.
          </p>
          <p xml:id="i-221ydhCzyYGex7ig9XfkxX">
            Arthur Engberg. P. E. Sköld.
          </p>
          <pb facs="riksdagen-motions-pdf/data/1932/mot_1932__ak__98/mot_1932__ak__98-004.pdf"/>
        </div>
      </div>
    </body>
  </text>
</TEI>
