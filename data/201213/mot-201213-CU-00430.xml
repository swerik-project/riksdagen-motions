<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00430">
  <teiHeader>
    <fileDesc>
      <titleStmt>
        <title>Bortrövade barn</title>
        <author corresp="i-TECanR77Prb79DHwPvLitN i-EFJ93MgPh6dJrzDB1Tt657">av Annelie Enochson och Yvonne Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bortrövade barn</title>
          <idno type="rdwebb">H002C430</idno>
          <rs type="number">C430</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C430/text</ref>
          <ref type="dokument_url_html">http://data.riksdagen.se/dokument/H002C430</ref>
          <ref type="dokumentstatus_url_xml">http://data.riksdagen.se/dokumentstatus/H002C430</ref>
          <ref type="doc">http://data.riksdagen.se/fil/E2CAF981-5089-447B-BB8D-5E26479DE845</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M825Fw5brmXpL12tLPUogs" type="signed"/>
        <correspContext corresp="i-M825Fw5brmXpL12tLPUogs">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction type="numbering" xml:id="i-LxMugdGcHvXRK9ta495UXW">
          <date when="2012-10-09"/>
        </correspAction>
        <correspAction type="submission" xml:id="i-6fkTE3vGWx3nwWFCEPcNxk">
          <date when="2012-10-05"/>
        </correspAction>
        <correspAction type="transfer" xml:id="i-3P9sXFWUJu4JnPEpeQ2smK">
          <date when="2012-10-05"/>
        </correspAction>
        <correspAction type="assigned" xml:id="i-RqWDNSyqPLHdAgdUEaCRtw"/>
        <correspContext corresp="i-RqWDNSyqPLHdAgdUEaCRtw">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JrFUHPaEnM9jr5qwJwPcFZ">
            Förslag till riksdagsbeslut
          </head>
          <list style="ol">
            <item xml:id="i-JFz9ujNU3ni9wf1aEceBHH">
              Riksdagen tillkännager för regeringen som sin mening vad som
              anförs i motionen om att betrakta olovligt bortrövande av barn
              som kidnappning och rubricera förövandet som grovt brott. 1
            </item>
            <item xml:id="i-7LnXHxvViNxbRefp2btdnP">
              Riksdagen tillkännager för regeringen som sin mening vad som
              anförs i motionen om att en ordentlig bedömning av risken att
              barnen ska bortrövas ska göras i samband med vårdnadsprocesser.
            </item>
            <item xml:id="i-9nnhyKQHxrteQBUqehKPB7">
              Riksdagen tillkännager för regeringen som sin mening vad som
              anförs i motionen om att umgängesrätten inhiberas med omedelbar
              verkan när en förälder befaras föra bort sitt barn.
            </item>
            <item xml:id="i-VVpZmv3fVAEiTV1w6SvBt9">
              Riksdagen tillkännager för regeringen som sin mening vad som
              anförs i motionen om specialkompetens i domstolar för handläggning
              av egenmäktighet med barn. 1
            </item>
            <item xml:id="i-PTrwhQGMYn4V3K8HUfwqrt">
              Riksdagen tillkännager för regeringen som sin mening vad som
              anförs i motionen om inrättande av en samordningscentral för förbättrad
              samordning mellan berörda myndigheter vid egenmäktighet med barn.
            </item>
            <item xml:id="i-NmcMAGw1qJLzEiQ6XsgMu3">
              Riksdagen tillkännager för regeringen som sin mening vad som
              anförs i motionen om att skyndsamt aktivera och informera om larmnumret
              116 000 i Sverige.
            </item>
            <item xml:id="i-PfyhNaSBpmmznhN7SAtRsZ">
              Riksdagen tillkännager för regeringen som sin mening vad som
              anförs i motionen om att se över möjligheten att få målsägarbiträde
              från svenska staten vid förhandlingar utomlands.
            </item>
            <item xml:id="i-H2zQh4mN9AH1cSgDZV4E8J">
              Riksdagen tillkännager för regeringen som sin mening vad som
              anförs i motionen om att förbättra de bilaterala kontakterna mellan
              Sverige och andra länder med särskilt syfte att effektivisera
              tidiga insatser i samband med bortförande.
            </item>
            <item xml:id="i-STRhuLb4rVBehoWFSnFHHf">
              Riksdagen tillkännager för regeringen som sin mening vad som
              anförs i motionen om att Sverige inom ramen för våra bilaterala
              relationer bör verka för ett internationellt kontrollorgan som
              kan övervaka efterlevnaden av Haagkonventionen.
            </item>
          </list>
          <p xml:id="i-6zMv58SFrXyiJiiGjASWFq">
            1 Yrkandena 1 och 4 hänvisade till JuU.
          </p>
        </div>
        <div type="motContent">
          <head type="h1" xml:id="i-LW8VKHqmiEWs5qWTw5cGhN">
            Motivering
          </head>
          <p xml:id="i-NMj6EU8fRdmV7zuYARCWH">
            Varje år rövas barn bort från Sverige. Barnen rycks upp ur den
            tillvaro de är trygga i och tvingas klippa banden med hemmet,
            skola och kompisar. De rycks upp och finner sig själva fångna
            i ett främmande land. Detta är något av det mest traumatiska som
            kan drabba ett barn och en familj. Ett hundratal barn befinner
            sig i denna situation.
          </p>
          <p xml:id="i-JG8BwNSGMSQhaJ8MExjzYa">
            Det har skett en ökning av antalet barn som olovligt bortförs
            eller kvarhålls i internationella förhållanden. Det kan handla
            om barn som förts från Sverige utan vårdnadshavares medgivande,
            eller om barn som förs till Sverige från ett annat land. Oavsett
            anledningen till att ett barn försvinner är det ytterst sällan
            bra för barnet att skiljas från sin hemmiljö. Att olovligt föra
            bort ett barn är brottsligt och innebär en psykisk misshandel
            av barnet. Det finns anledning att se över straffskalan för detta
            brott, men även att arbeta brottsförebyggande.
          </p>
          <p xml:id="i-XdAeVMUWzUbQtnQNRXUcUe">
            Internationella regler som Haagkonventionen syftar till att förenkla
            återförande av bortrövade barn. Tyvärr är det dock oerhört svårt,
            och i värsta fall för sent, att agera när ett barn väl har förts
            ut ur landet och det blir komplicerat, både juridiskt, politiskt
            och praktiskt för alla inblandade. Barnet hålls ofta gömt och
            myndigheterna i det andra landet kan i många fall inte göra något.
            Om lång tid går och barnet börjar anknyta till det nya landet,
            kan det försvåra beslutet om ett omedelbart återförande. Därför
            måste resurser satsas på förebyggande insatser i syfte att snabbt
            kunna agera vid bortföranden.
          </p>
          <p xml:id="i-4VJ66kvSQFLMSQmcJjvZVn">
            Idag är internationella förhållanden och äktenskap mycket vanliga.
            Problem inom familjer kan därför få internationella proportioner.
            Inom EU är det årligen ungefär 1 000 000 skilsmässor och 13 procent
            av dessa är internationella förhållanden. Det finns en risk att
            en förälder under en vårdnadstvist ser sin lösning i att resa
            till hemlandet och ta med sig barnet. Om detta är emot den andra
            förälderns vilja, eller till och med i de fall där föräldern har
            ensam vårdnad, måste det finnas verktyg inom ramen för vårdnadsprocessen
            att bedöma risken för olovliga bortföranden för att snabbt sätta
            in preventiva åtgärder. I detta har inte den svenska lagstiftning
            som styr bedömningarna i vårdnadstvister följt med den internationella
            utvecklingen.
          </p>
          <head type="h2" xml:id="i-3NfvXTsKCQqyHLmxJvyYD4">
            Riskbedömning
          </head>
          <p xml:id="i-Pp11ddDqpgx888pcqirDUy">
            I alla vårdnadsprocesser bör en ordentlig riskbedömning göras.
            Barnets säkerhet måste väga tyngre än föräldrarnas intresse av
            att få träffa sitt barn utan inskränkning. I svenska domstolar
            saknas idag ett fungerande riskbedömningsinstrument. I andra länder
            i Europa är umgänges- och vårdnadsbeslut striktare än i Sverige.
            I exempelvis Storbritannien formuleras beslut om umgängesrätt
            oftast med detaljerade anvisningar kring hur umgänget ska gå till.
            Denna möjlighet har också svenska domstolar, men den utnyttjas
            sällan. Vid gemensam vårdnad måste den ena föräldern begära vårdnaden
            så att den bortförande föräldern kan bli häktad i sin frånvaro
            och efterlyst, innan polis kan agera. Föreligger risk för olovliga
            bortföranden bör domstolarna uttryckligen förordna att ingen av
            föräldrarna får åka utomlands med barnet.
          </p>
          <p xml:id="i-PsxxJyw9sdPbG27tX8AgHT">
            Om det blir känt att en förälder förbereder att föra bort sitt
            barn måste det snabbt fattas ett tillfälligt beslut om att förälderns
            umgängesrätt inhiberas, alltså stoppas, med omedelbar verkan.
            Ett sådant beslut kan fattas enligt bestämmelsen i föräldrabalken
            21 kap. 10 §, men detta beslutas sällan av svenska domstolar.
            Om en förälders umgängesrätt stoppas kan socialtjänst och polis
            ingripa och hämta barnet från föräldern, om föräldern försöker
            föra bort barnet utomlands. Lika gällande brottmål borde det finnas
            jourdomstolar för sådana brådskande familjerättsliga ärenden.
          </p>
          <head type="h2" xml:id="i-FJVCEC8jc63tscSWHLp2Mn">
            Larmnumret 116 000
          </head>
          <p xml:id="i-Ehigsq1ba2WbLwwGrMBCFT">
            Till larmnumret 116 000, som EU-kommissionen har upprättat för
            brådskande fall av försvunna barn, kan allmän­heten lämna tips
            och information. Numret finns redo för användning, men Sverige
            har inte aktiverat numret. Larmnumret kan komma att bli ett centralt
            verktyg för återförande av barn, men det måste först implementeras.
            I Ds 2010:19 uppmanas regeringen att ge Post- och telestyrelsen
            (PTS) i uppdrag att verka för att numret 116 000 tas i bruk i
            form av telefonjour för rapportering av försvunna barn. Det är
            därför hög tid att regeringen agerar skyndsamt och ser till att
            alla återstående hinder röjs undan för att aktivera numret. Information
            om numret måste också nå ut till allmänheten.
          </p>
          <p xml:id="i-Qf4JsAvh14YJGnvTWUPiaV">
            Samarbetet och samordningen mellan berörda myndigheter för egenmäktighet
            med barn måste förbättras. Dagens situation där den drabbade föräldern
            måste fungera som länk och driva på eller samordna lokal polis,
            Interpol, UD, socialtjänst, skola och rättsväsen ställer orimliga
            krav på en utsatt förälder. Lämpligen bör istället en samordningscentral
            upprättas varifrån insatserna för barnets återfinnande kan koordineras.
          </p>
          <p xml:id="i-DL6jXHjEuivyVeSq8VW5MN">
            För att effektivt förhindra olovliga bortföranden krävs dessutom
            samarbete mellan länder och effektiva system för att snabbt återfinna
            barn i ett tidigt skede av bortförandet. Viktigt är därför att
            öka insatserna och vara mer alert vid flygplatser och andra gränsövergångar.
            Att lämna ut bild och signalement på efterlysta barn till polis,
            tull och till internationella flygplatser i Europa vore ett bra
            sätt att öka det internationella samarbetet. Kontroller vid landsgränser
            behöver skärpas med krav på vidimerade tillstånd från båda vårdnadshavare
            i samband med att barn under 18 år ska lämna Sverige. I samband
            med bortförande bör även extra resurser för gränskontroll kunna
            sättas in för att förhindra att barnet lämnar landet.
          </p>
          <p xml:id="i-UmEZfLuSgb3oToUdzfHuPM">
            Ett bortförande drabbar ofta familjen hårt ekonomiskt vid bortförande
            utomlands. För att undvika att familjens ekonomi ska avgöra graden
            av de advokatinsatser som kan sättas in vid förhandlingar utomlands,
            bör förälder ha rätt till målsägarbiträde från staten.
          </p>
          <head type="h2" xml:id="i-PNWcpwGepKuwMdNHVrN1st">
            Kompetens hos myndigheter
          </head>
          <p xml:id="i-M3qcvSxX6PmL7r1AXgYbCQ">
            En ökad proaktivitet är nödvändig för att minska antalet olovliga
            bortföranden av barn. Till detta hör att tydligt signalera en
            nolltolerans mot det förövande som egenmäktighet med barn representerar.
            Vid misstanke om förestående bortförande bör familjerätt och socialförvaltning
            i större utsträckning än idag agera med åtgärder som begränsar
            rörligheten för en potentiell kidnappare.
          </p>
          <p xml:id="i-Ftb5gMqAFXm7m16qFFS1Nw">
            Alla olovliga försvinnanden för barn under 18 år bör ses som
            ett grovt brott och rubriceras som kidnappning. Barnet bör anses
            befinna sig i fara och samhällets respons måste vara akut. Det
            är högst angeläget att möjliggöra en stor spridning av uppgifterna
            om såväl det bortförda barnets identitet och utseende som uppgifter
            om den närstående person som barnet misstänks ha försvunnit med.
            Den närstående behöver inte pekas ut som kidnappare, men det faktum
            att denne inte är kontaktbar för att bistå i sökandet efter barnet
            leder till att den närstående också måste betraktas som försvunnen.
            I den bråda situation som uppstår i samband med bortförande krävs
            idag att en åklagare först fattar ett beslut om häktningsorder
            innan polisen kan ingripa, vilket är en process som i värsta fall
            kan ta upp till flera månader.
          </p>
          <p xml:id="i-6zkRgGzyrC6ezU4tuwcY6G">
            För den som tillgripit sig ett barn och hållit sig undan tillräckligt
            länge, finns chansen att den belönas med vårdnaden. Domstolar
            kan när barnet varit kidnappat en längre tid hänvisa till barnperspektivet
            och döma till kidnapparens fördel. Bortförandeärenden måste präglas
            av kort handläggningstid och utföras med erfarenhet och specialkunskap
            om barns beteende. Dagens vårdnadsförhandlingar om egenmäktighet
            kan pågå under flera år, vilket är en skadlig process för det
            berörda barnet. Att därför införa speciell barnkompetens i domstolarna,
            som initierat kan arbeta under kort handläggning, skulle gynna
            barnens situation.
          </p>
          <p xml:id="i-Ep8ti7BxYqpUHGnd4sSuUs">
            Kompetensen och rutinerna på UD för att hantera bortförandeärenden
            inom Haagkonventionen är idag inte adekvata och bör därför ses
            över. Bortföranden är ett lågprioriterat område och alla kontakter
            med UD måste ske via advokat. Den drabbade föräldern har stort
            behov av stöd och medmänskligt bemötande, men den handläggande
            tjänstemannen kan bara nås via ombud.
          </p>
          <p xml:id="i-KkkY7rp4DrD1sAwHTF8HKz">
            Efterlevnaden av Haagkonventionen är bristfällig i många länder.
            Förhandlingar utomlands avgörs ofta i små lokala domstolar där
            korruption och nationalism ofta har en tongivande roll. Det land
            som bryter mot Haagkonventionen har inga påföljder att vänta och
            inget kontrollorgan övervakar efterlevnaden. Sverige bör genom
            sina bilaterala relationer verka för inrättande av ett internationellt
            kontrollorgan som kan övervaka efterlevnaden av Haagkonventionen.
            Sverige bör också markera gentemot länder som inte är tillmötesgående
            eller undviker att samarbeta för ett återförande.
          </p>
          <p xml:id="i-Nkx4jnAimBZ5DRVVRes4GP">
            Det kan vidare ifrågasättas om UD är det lämpliga departementet
            för att vara central myndighet enligt Haagkonventionen. Det är
            dags att se över var centralmyndigheten skall ligga för att garantera
            att föräldrarna får det stöd och den aktiva hjälp som de behöver
            i den krissituation som det innebär att få sitt barn bortfört
            till annat land.
          </p>
          <p xml:id="i-2VyvVwgh3eASsHubAtp3E3">
            Det är nödvändigt med ett bättre stöd till de föräldrar som drabbas
            och konkreta steg finns att ta. Dessa är bl.a. att börja använda
            det europeiska larmtelefonnummer som redan finns och koppla denna
            till en nationell sambandscentral, att göra ordentliga riskbedömningar
            i vårdnadstvister och att snabbt stoppa umgängesrätten om allvarlig
            misstanke finns att ett barn håller på att föras bort. Det behövs
            också initierade domstolar som besitter nödvändig kompetens för
            den bråda karaktär egenmäktighet med barn har. Haagkonventionen
            måste få sin tillämpning även i länder där rättssystemet fallerar.
          </p>
          <p xml:id="i-NEtKFFgXes1k8URxNR7KJN">
            Vi sätter barnen i centrum, därför måste insatserna öka för att
            hjälpa alla barn som bortförs varje år att komma hem igen, samt
            att bistå deras föräldrar på ett bättre sätt än idag.
          </p>
        </div>
        <div type="motSignatures">
          <list>
            <item xml:id="i-MhXsXybkfUziosH4jiLMg2">
              Annelie Enochson (KD)
            </item>
            <item xml:id="i-35NDD2otXngJjZWck9om4g">
              Yvonne Andersson (KD)
            </item>
          </list>
        </div>
      </div>
    </body>
  </text>
</TEI>
