<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00559">
  <teiHeader>
    <fileDesc>
      <titleStmt>
        <title>om ändring i valsystemet för ökade möjligheter till personval, m. m.</title>
        <author>av herr Wijkman och fru Mogård</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ändring i valsystemet för ökade möjligheter till personval, m. m.</title>
          <idno type="rdwebb">FU02559</idno>
          <rs type="number">559</rs>
          <ref type="dokument_url_text">http://data.riksdagen.se/dokument/FU02559/text</ref>
          <ref type="dokument_url_html">http://data.riksdagen.se/dokument/FU02559</ref>
          <ref type="dokumentstatus_url_xml">http://data.riksdagen.se/dokumentstatus/FU02559</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-41vJAS5dWD4kUE2fvP2FWP</idno>
            <name>ANDERS WIJKMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGARD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CDK2AWjkGf2o793R5Juiw8" type="signed"/>
        <correspContext corresp="i-CDK2AWjkGf2o793R5Juiw8">
          <note type="signatory" corresp="i-41vJAS5dWD4kUE2fvP2FWP"/>
          <note type="signatory" corresp="i-TS1cfMCbC2M6YMwsFAgdXD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__559/mot_1971__559-001.pdf"/>
      <fw xml:id="i-KqaWLf74uaoXU7QHdMfpid">
        Mot. 1971: 559 2
      </fw>
      <div xml:id="i-3mEYHEAVssV84EvhgSaS4Y" type="motHeader">
        <div xml:id="i-6sF4oep9nVb2hMo613d87s" type="motTitle"/>
        <div xml:id="i-JTF38DAPZKADbQNmdR6kHD" type="motSubmissionInfo"/>
      </div>
      <div xml:id="i-FJyN2B3JV9uPeAsvac5ntq" type="motBody">
        <div xml:id="i-UmU9RYgmj7pX8FnB2X9gXS">
          <p xml:id="i-8WMAd4cW2Dzpcf8EnjLLpA">
            Motioner nr 559—561 år 1971
          </p>
          <p xml:id="i-LH6iEDYLEdpZzows77GB7c">
            Nr 559
          </p>
          <p xml:id="i-TSLm5Cp8G2ntiezMk72NEu">
            av herr Wijkman och fru Mogård om ändring i valsystemet för ökade
            möjligheter till personval, m. m.
          </p>
          <p xml:id="i-DwGhFT7xAXgno4YKvDmNUL">
            Det måste anses vara ett väsentligt demokratiskt intresse att
            de allmänna valen ger väljarna möjlighet att göra sin mening gällande
            såväl vad gäller politiken som de personer som skall representera
            väljarna i olika församlingar. Med det nuvarande valsystemet ges
            väljarna i realiteten endast möjlighet att välja mellan de olika
            par- tierna. De möjligheter som finns att påverka personvalet
            på valdagen är så små att de saknar varje praktisk betydelse.
            Från demokratisk synpunkt måste det anses otillfredsställande
            att den process som väljer ut och nominerar våra politiker till
            olika poster inom det politiska livet i så pass liten utsträckning
            kan påverkas av de enskilda medborgarna. Nomineringsprocesserna
            inom de olika parti- Organisationerna ger inte mer än en mycket
            liten grupp politiskt aktiva möjlighet att påverka nomineringarna.
            Nomineringsbestämmelserna är dessutom till sitt innehåll mycket
            varierande, inte bara mellan de olika partierna, utan också inom
            ett och samma parti. Kunskapen om dessa nomineringsförfaranden
            är i många stycken bristfällig. I huvudsak grundar den sig på
            den undersökning som författningsutredningen lät genomföra av
            nomineringarna i 1948 och 1952 års val (Kandidat- nominering vid
            andrakammarval, SOU 1958:6). Sedan dess har par- tiernas kandidatnomineringar
            veterligen inte blivit föremål för mera inträngande och belysande
            studier, trots att rimligen bilden i dag måste vara annorlunda
            jämfört med för cirka 20 år sedan. Författningsutredningen ägnade
            kandidatnominerings- och person- valsfrågorna betydande uppmärksamhet
            och föreslog ett valsystem med ett betydande inslag av personval.
            Systemet ansågs emellertid allmänt såsom alltför komplicerat,
            och när grundlagberedningen lade fram förslag till den partiella
            författningsreform, som i och med årsskiftet trätt i kraft, föreslog
            man inga åtgärder som skulle garantera väljarna ett större inflytande
            över just personvalet. Snarare var det så, som konstitutionsutskottet
            konstaterade (KU 1968:20 s. 24), att ”den reform som nu genomförs
            kommer snarast att innebära ett steg i motsatt riktning”. Det
            finns flera möjligheter att inom ett bibehållet proportionellt
            val- system säkerställa ett betydligt större inslag av personval
            än vad som f.n. är fallet.
          </p>
          <p xml:id="i-VTCStYJ7xtbNrU3NRb4hEw">
            1 Riksdagen 1971. 3 saml. Nr 559—561
          </p>
          <p xml:id="i-TAa8UhgAxddbjm9fF261bv">
            Mot. 1971 559—561
          </p>
          <pb facs="riksdagen-motions-pdf/data/1971/mot_1971__559/mot_1971__559-002.pdf"/>
          <p xml:id="i-VRdg254mBdHsSURaTJ3NaK">
            Offentliggör nomineringspraxis Av grundläggande betydelse, och
            det oavsett hur ett personvalsystem i övrigt utformas, måste vara
            att få insyn i hur de olika partierna nominerar sina respektive
            kandidater. Som tidigare nämnts är vår kun- skap på detta område
            förvånansvärt bristfällig. Författningsutredningen uppmärksammande
            detta förhållande, och man studerade bl. a. möjligheten att i
            lag stadfästa vissa regler för partiernas nomineringar, eventuellt
            efter norskt mönster. Av olika an- ledningar avvisades emellertid
            den lösningen och i stället förordades en frivillig överenskommelse
            mellan riksdagspartierna. ”Inför varje andrakammarval skall statistiska
            centralbyrån i god tid före kandidat- nomineringarnas påbörjande
            till partiledningarna för vidare distribution till valkretsorganisationerna
            utsända ett frågeformulär av bifogat slag. De centrala partiorganisationerna
            anmodas rapportera förändringar i förhållandet till i SOU 1958:6
            beskrivna regler i fråga om generella anvisningar och regler rörande
            nomineringarna. I statistiska central- byråns redogörelse för
            riksdagsvalet avses sedan en kortfattad samman- ställning av dessa
            rapporter intagas” (SOU 1963:19, s. 173). För- fattningsutredningens
            förfrågan mötte ett positivt gensvar från samtliga partier med
            ett visst undantag för det kommunistiska. Trots detta har under
            de åtta år som gått inga som helst steg tagits för att förverkliga
            det. Så länge det nuvarande valsystemet med dess i praktiken obefintliga
            personvalsinslag kvarstår, måste det framstå som djupt otillfredsstäl-
          </p>
          <p xml:id="i-6gWSCGbFvzXpVpRbbZMBb5">
            lande att någon offentlig redovisning av nomineringspraxis inte
            äger rum.
          </p>
          <p xml:id="i-6c99AdVXXwePTSUcz3M55d">
            Direkt personval och primärval I den sparsamma debatt kring personvalsfrågorna
            som ägt rum under de senaste åren har flera tänkbara förändringar
            i valsystemet i avsikt att garantera ett ökat inslag av personval
            diskuterats. I stort har för- slagen gått efter två linjer. Dels
            har olika metoder föreslagits, genom vilka väljaren på valdagen
            skulle ta ställning inte bara till vilket parti han vill välja,
            utan också till vilka personer inom detta parti som han ser det
            som angelägnast att stödja. System av denna typ förordas bl. a.
            av Moderata ungdoms- förbundet och Folkpartiets ungdomsförbund.
            Dels har olika typer av primärval, innebärande att väljarna vid
            en viss tidpunkt före val- dagen ges möjlighet att påverka den
            slutgiltiga listans utseende, förts fram i debatten. Fria moderata
            studentförbundet har föreslagit ett system av denna innebörd.
            Ett primärvalssystem skulle innebära att väljarna, tre till fyra
            må- nader före valdagen, vid ett i statsmakternas regi anordnat
            val, gavs tillfälle att inbördes rangordna de olika kandidaterna
            inom de olika
          </p>
          <pb facs="riksdagen-motions-pdf/data/1971/mot_1971__559/mot_1971__559-003.pdf"/>
          <fw xml:id="i-Qp7Gd9euxoiEFagfH5H5Tj">
            Mot. 1971: 559 3
          </fw>
          <p xml:id="i-H7sAtET5QS4Bs7Hhs4Z6wr">
            partierna. Varje parti skulle vara skyldigt att ställa upp i
            primärvalet med ett större antal kandidater, och väljarna skulle
            också ges vissa möjligheter att direkt själva nominera kandidater
            som inte tagits upp av något parti. Varje väljare skulle så ges
            möjlighet att avge en röst på ett parti och på någon eller några
            av deras kandidater. Systemet utesluter inte helt möjligheten
            till taktikröstning av sympatisörer till ett parti på en viss
            kandidat inom ett annat parti. Risken för att tak- tikröstning
            systematiskt skulle utnyttjas förefaller dock inte särskilt stor.
            Problemet bör emellertid ägnas uppmärksamhet. Flera invändningar
            kan riktas mot ett primärvalsförfarande av den typ som skisserats.
            Det är tveksamt om väljarnas intresse är tillräckligt stort för
            att hålla valdeltagandet uppe vid två val som följer ganska tätt
            inpå varandra. Ansträngningarna på partiorganisationerna torde
            också bli betydande inte minst eftersom primärvalskampanjen i
            reali- teten blir en kampanj mellan olika kandidater inom samma
            parti. Ett kanske bättre sätt att garantera ett ökat inflytande
            över person- valet till riksdagen är att ge väljarna en möjlighet
            att på valdagen öva ett visst inflytande över vilka personer som
            skall tilldelas de mandat som respektive parti erövrar. Det finns
            en rad exempel i andra länder på hur sådana personvals- moment
            kan kombineras med ett proportionellt valsystem. I Finland, Danmark
            och Västtyskland tillämpas olika system som alla fungerat förhållandevis
            väl. I Danmark och Finland skall kandidaternas nominering stödjas
            av ett visst antal röstberättigade inom valkretsen. Kandidaterna
            be- höver ej ansluta sig till något parti. I Danmark kan väljaren
            antingen rösta på en viss partibeteckning eller för en viss person,
            medan i Finland alla röster avges för person. Ordningsföljden
            mellan de olika listorna avgörs på grundval av deras samlade röstetal,
            medan de del- tagande kandidaterna placeras på grundval av de
            för dem avgivna personrösterna. I Västtyskland väljs hälften av
            förbundsdagens ledamöter (utanför Västberlin) vid majoritetsval
            i enmansvalkretsar, medan den andra hälften väljs med proportionell
            metod på delstatsnivå. Nomineringen i enmansvalkretsarna kan ske
            antingen av partierna eller av ett be- stämt antal väljare, medan
            nomineringen av delstatskandidaterna sköts helt av partiorganisationerna.
            Vid valet har varje röstberättigad två röster, en för enmansvalkretsen
            och en för delstatsvalet. Det bör anmärkas, att man under senare
            år i Västtyskland diskuterat en övergång till ett valsystem där
            samtliga ledamöter av förbunds- dagen väljs i förhållandevis små
            valkretsar omfattande kanske tre mandat. Som tidigare nämnts utarbetade
            författningsutredningen ett detaljerat förslag till personvalssystem,
            som dock ansågs alltför komplicerat. Man-
          </p>
          <pb facs="riksdagen-motions-pdf/data/1971/mot_1971__559/mot_1971__559-004.pdf"/>
          <fw xml:id="i-Nz7ik9CLHb1wDp6ubPxTP1">
            Mot. 1971: 559 4
          </fw>
          <p xml:id="i-B9sqCxzZB4xfsYqLujZPHy">
            daten i en enkammarriksdag skulle, enligt utredningens förslag,
            be- sättas på grundval av två samtidigt förrättade val, dels i
            valkretsar av nuvarande karaktär, dels i regionvalkretsar. Nomineringen
            föreslogs få göras endast av ett registrerat parti (med riksdagsrepresentation
            eller ett visst antal medlemmar). I regionvalen skulle det bara
            vara möjligt att lägga sin röst på ett visst parti, medan ett
            visst personvalsmoment skulle gälla vid valkretsvalen. Varje valkrets
            skulle vara indelad i lika många s.k. ortskretsar som det finns
            mandat att besätta. Partierna skulle rekommendera en viss kandidat
            för varje ortskrets och väljarna skulle vid valhandlingen kryssa
            för den av dem önskade kandidaten. Mandatfördelningen inom partierna
            skulle ske på grundval av kandi- daternas erhållna röster. Den
            sittande grundlagberedningen har bl. a. till uppgift att utarbeta
            förslag till ny vallag, och det borde i det sammanhanget falla
            sig naturligt att ingående undersöka de olika möjligheter till
            ett fördjupat personvalsmoment som är tänkbara. Att ändra valsättet
            är av naturliga skäl en omständlig procedur. Ett beslut vid årets
            riksdag om ett nytt valsystem, vilket av olika skäl är helt omöjligt,
            skulle inte kunna tillämpas i praktiken förrän vid 1976 års val.
            Det måste framstå som angeläget att snarast få till stånd en änd-
            ring i valsystemet som ger väljarna rätt att också påverka vilka
            per- soner som skall representera dem i riksdagen. Samtidigt bör
            möjlig- heterna till insyn i de olika partiernas nomineringsförfarande
            ökas, t. ex. på det sätt som författningsutredningen skisserade
            och som samtliga partier sedan lång tid tillbaka accepterat. Förslag
            i denna riktning bör snarast föreläggas riksdagen, så att beslut
            kan fattas före 1973 års riksdagsval, innebärande att ett nytt
            och mera demokratiskt valsystem kunde praktiseras första gången
            1976. Med stöd av det ovan sagda hemställes att riksdagen hos
            Kungl. Maj:t måtte anhålla 1) om direktiv till grundlagberedningen
            att före 1973 års val framlägga förslag till ett nytt valsystem
            som ger väljarna väsentligt utökade möjligheter att påverka personvalet
            samt 2) att grundlagberedningen snarast undersöker möjligheterna
            att få till stånd en offentlig redovisning av partiernas kandidat-
            nomineringar inför 1973 års riksdagsval.
          </p>
          <p xml:id="i-WT3kFr8GCzjs9RZpaD3q6A" type="date">
            Stockholm den 27 januari 1971 ANDERS WIJKMAN (m) BRITT MOGAÅRD
            (m)
          </p>
        </div>
      </div>
    </body>
  </text>
</TEI>
