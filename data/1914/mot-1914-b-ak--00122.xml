<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-b-ak--00122">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_b_ak__122/mot_1914_b_ak__122-001.pdf"/>
      <div xml:id="i-V3gp6zLAiUaTHy3ELsugRm" type="motHeader">
        <div xml:id="i-HE2nHLL94DKTD67Xbn1HcC" type="motTitle"/>
        <div xml:id="i-Ndv7nkT1iDzP5Gwayc1ySy" type="motSubmissionInfo"/>
      </div>
      <div xml:id="i-Ldva6cUMNJ31Qd8NpGTzGT" type="motBody">
        <div xml:id="i-LgSFnBYThHVsRJTWgEw41r">
          <p xml:id="i-WoeN1g4YCGFTvx6nw7kMev">
            ee
          </p>
          <p xml:id="i-6xh2jrZprxPTyYVkiWV83P">
            Motioner i Andra kammaren, Nr 122.
          </p>
          <p xml:id="i-8aTAj3smfbFUDMqssfFsdS">
            Nr 1922.
          </p>
          <p xml:id="i-SLD8Jqi71fJfwfx6JM3Z4i">
            Av herrar Hamrin och Widlund, om anslag till an- ordnande av
            strandskoningar å Visingsö.
          </p>
          <p xml:id="i-LJ8LusFuEUYkDRukdcbz87">
            En av landets för sin skönhet och säregna natur mest kända och
            berömda orter torde utan gensägelse vara ön Visingsö i Vättern.
            Den besökes därför av ett stort antal främlingar från när och
            fjärran varje år. Ett tydligt bevis för densammas ryktbarhet synes
            mig också ligga däri att ett internationellt samfund under sista
            åren sökt förvärva vissa delar av ön för att dit förlägga en skola.
            Ön är även rik på historiska minnen. Medeltidens konungar vistades
            tidvis där och ännu finnas smärre lämningar efter det slott där
            Magnus Ladulås en gång bodde och där han avled. De mäktiga ruinerna
            av Brahe-ättens slott Visingsborg äro alltjämt föremål för de
            besökandes in- tresse och beundran, och talrika andra minnesmärken
            från samma eller äldre tider finnas fortfarande kvar mer eller
            mindre bevarade. Ur öpp- nade ättehögar och gravar har man framletat
            föremål från såväl sten- som brons- och järnåldern, och de å ön
            förekommande domareringarna bära jämväl vittne om forntida kultur.
            Om sålunda ön är väl värd att bevaras och skyddas ur ren historisk
            synpunkt, så är den det icke mindre med hänsyn till nutida förhållanden
            på jordbrukets och skogsodlingens område. Öns befolkning uppgår
            till cirka 1200 personer och försörjer sig, på få undantag när,
            genom jord- bruk. Hela arealen utgör omkring 2500 hektar, varav
            kronan äger mer än en fjärdedel eller 761 hektar, varav största
            delen består av plan- terad ek- och barrskog. Övriga delen är
            sönderstyckad i småhemman omfattande en iägovidd av endast 6 3
            8 hektar, stundom mindre. Att öns jämförelsevis talrika befolkning
            kan av jordbruket vinna en nödtorf- tig bärgning beror därpå,
            förutom på folkets arbetsamhet och sparsamma levnadsvanor, att
            jordmånen är mycket bördig. Av i enskild ägo varande
          </p>
          <pb facs="riksdagen-motions-pdf/data/1914/mot_1914_b_ak__122/mot_1914_b_ak__122-002.pdf"/>
          <p xml:id="i-GRDfMbnZpTDHh4LS7SeDuq">
            8 Motioner i Andra kammaren, Nr 122.
          </p>
          <p xml:id="i-Fbbg6qBKESaA7rmxGMdo3s">
            hemman befinna sig samtliga i hög kultur och lämna därför 1 förhållande
            till de små områdena god avkastning. Det synes oss sålunda vara
            av stort intresse, att denna lilla minnesrika och välskötta bit
            av vårt foster- land bevaras till sin nuvarande storlek åt våra
            efterkommande. Fara före- ligger emellertid att så ej kommer att
            ske därest icke vissa åtgärder vid- tagas. Förhållandet är nämligen
            det, att genom Vätterns våldsamma våg- svall hotas öns areal att
            stycke efter stycke försvinna. Den lättrörliga sjön har tyvärr
            redan bortspolat betydliga delar av ön vid dess stränder. Enligt
            en av Vilh. Berg år 1885 utgiven beskrivning över Visingsö för-
            minskas öns bredd vid byarna Erstad och Ed med över en halv meter
            årligen och vid hemmanet Lyckan har mellan åren 1692 och 1852
            dess bredd minskats med icke mindre än 220 meter. Genom ortsbefolkningens
            iakttagelser har även ådagalagts, hurusom böndernas åkrar och
            betesmarker mer och mer förminskas. Så t. ex. ligga numera de
            små lämningarna efter den gamla kungaborgen på södra delen av
            ön ett långt stycke ute i sjön och vid vissa delar av stränderna
            hava öboarna upprepade gånger nödgats flytta sina vid sjön uppförda
            skjul och båthus längre upp på land, för att icke Vättern skulle
            bortföra desamma. Av de gamla tom- terna, på hvilka dessa hus
            ursprungligen uppförts, finnes på en del ställen ingenting kvar.
            Man har t. o. m. exempel på att vågorna under ett enda år bortspolat
            åker till icke mindre än 2 meters bredd från ett enda hemman.
            På huvudsakligen här anförda grunder ingick numera avlidne leda-
            moten av denna kammare Carl Johansson i Aflösa, Visingsö, år 1902
            till Konungen med underdånig anhållan om anvisandet av erforderliga
            medel för verkställande av undersökning och uppgörande av plan
            och kostnads- beräkning till anordnande av verksamma strandskoningar
            och effektivt skydd av ön. Efter det Kungl. Maj:ts befallningshavande
            i Jönköpings län till- styrkt denna ansökan och sedan kungl. väg-
            och vattenbyggnadsstyrelsen samt domänstyrelsen häröver blivit
            hörda och förordat bifall till densamma, beslöt Kungl. Maj:t utanordna
            i tvenne poster 2,300 kronor, som jämte av landstinget och hushållningssällskapet
            samt Visingsö kommun beviljade medel skulle användas i och för
            ifrågavarande undersökning. Åt väg- och vattenbyggnadsstyrelsen
            uppdrogs att igångsätta och utföra arbetet. Genom denna i början
            av år 1911 slutförda undersökning har till- fullo konstaterats,
            att de uppgifter, som jag här lämnat, äro med verkliga förhållandet
            överensstämmande. Domänstyrelsen yttrar för övrigt redan i sitt
            tillstyrkande av ansökningen om erhållandet av statsmedel för
            under-
          </p>
          <pb facs="riksdagen-motions-pdf/data/1914/mot_1914_b_ak__122/mot_1914_b_ak__122-003.pdf"/>
          <p xml:id="i-14XUzGAJM8q4w2iABrziCk">
            Motioner i Andra kammaren, Nr 122.
          </p>
          <p xml:id="i-F73fpCzXYyQBExEbHgEdHo">
            sökningen, att den skada sjön tillfogar de i allmänhet bördiga
            åkrarna är noga konstaterad, och väg- och vattenbyggnadsstyrelsen
            påvisar, huru- som Vättern år efter år bortspolar större eller
            mindre del af hemmanen. Den förstnämnda styrelsen påpekar ävenledes,
            att, ehuru statens egendom på ön är mindre hotad, dock ras även
            inom denna areal emellanåt inträffa. Enligt det uppgjorda förslaget
            belöper sig emellertid kostnadssumman till ej mindre än 387,878
            kronor. Det är under sådana förhållanden all- deles tydligt, att
            jordägarna på Visingsö icke inågon nämnvärd grad kunna ekonomiskt
            bidraga till arbetets utförande. Detta bevisas redan därav att
            de icke förmått att ens bekosta undersökningen, något, som för
            övrigt framhålles av de olika myndigheter och tjänstemän, vilka
            avgivit utlåtande med anledning av bemälda undersökning. De flesta
            hemmanen äro näm- ligen gäldbundna och lämna, såsom vi förut sagt,
            icke mera än en nöd- torftig bärgning åt sina idoga brukare. Ortsbefolkningen
            måste därför sätta sitt hopp till riksdagen för att få nödiga
            medel till arbetets utfö- rande. Från statens synpunkt torde måhända
            mången komma att anse nyss- nämnda belopp alltför högt och ändamålet
            för ringa för att motivera dess beviljande. Men det gäller dock
            här att rädda och bevara ej mindre något av svensk kultur och
            svensk historia utan ock ett svenskt jordområde som förtjänar
            annat öde än att gå en oundviklig förstörelse till mötes. Varje
            år, ja varje dag pågår dock ödeläggelsen, varför snar hjälp är
            dubbel hjälp, På grund av vad vi sålunda anfört, få vi härmed
            vördsamt hemställa,
          </p>
          <p xml:id="i-V3o9sWydU7wdXEppvchmDs">
            att riksdagen ville till Kungl. Maj:ts förfogande för år 1915
            ställa ett belopp av högst 390,000 kronor att utgå för anordnande
            av strandskoningar kring vissa delar av Visingsö.
          </p>
          <p xml:id="i-Q6yXMy5R8Ax8k4LVBbRKk1" type="date">
            Stockholm den 29 maj 1914.
          </p>
          <p xml:id="i-TbUbG2aLEQ6bZVFwxfQ74v">
            Felix Hamrin. Thure Widlund.
          </p>
          <p xml:id="i-YbXDUWe7wBgL75UBeEqgZa">
            Bihang till senare riksdagens protokoll 1914. 4 saml. 44 häft.
            (Nr 119—122). 2
          </p>
        </div>
      </div>
    </body>
  </text>
</TEI>
