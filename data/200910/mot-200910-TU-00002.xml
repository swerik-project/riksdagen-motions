<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00002">
  <teiHeader>
    <fileDesc>
      <titleStmt>
        <title>med anledning av prop. 2009/10:16 Ändrad verksamhetsform för flygplatsverksamheten vid Luftfartsverket</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (s, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:16 Ändrad verksamhetsform för flygplatsverksamheten vid Luftfartsverket</title>
          <idno type="rdwebb">GX02T2</idno>
          <rs type="number">T2</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T2/text</ref>
          <ref type="dokument_url_html">http://data.riksdagen.se/dokument/GX02T2</ref>
          <ref type="dokumentstatus_url_xml">http://data.riksdagen.se/dokumentstatus/GX02T2</ref>
          <ref type="doc">http://data.riksdagen.se/fil/A0FA635D-B9AF-4EC9-BF64-D06A76597ACC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JaLFBV9FDEHLnAZFDfpjrN" type="basedOn"/>
        <correspContext corresp="i-JaLFBV9FDEHLnAZFDfpjrN">
          <ref>Proposition 2009/10:16</ref>
        </correspContext>
        <correspAction xml:id="i-APZpiFChwRvhTjWM7Ur4zF" type="signed"/>
        <correspContext corresp="i-APZpiFChwRvhTjWM7Ur4zF">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-LhdBfVXVk4thNGWCZDF3RL" type="referral">
          <date when="2009-10-16"/>
        </correspAction>
        <correspAction xml:id="i-RcYKBKxM4UsSm8MXL3NYNf" type="dismissal">
          <date when="2009-10-15"/>
        </correspAction>
        <correspAction xml:id="i-TgjetCXyMsxjWxZpUerBqh" type="dismissal">
          <date when="2009-10-15"/>
        </correspAction>
        <correspAction xml:id="i-4GdAqbtMtCAZRqqxGwiKEA" type="transfer">
          <date when="2009-10-14"/>
        </correspAction>
        <correspAction xml:id="i-EDJxw15mXQV6rkKQ515631" type="submission">
          <date when="2009-10-14"/>
        </correspAction>
        <correspAction xml:id="i-JfzfifrPDfH6tKxspmVWaP" type="assigned"/>
        <correspContext corresp="i-JfzfifrPDfH6tKxspmVWaP">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AkwtQd23fsjPbmkz1PjSiB">
            Förslag till riksdagsbeslut
          </head>
          <p xml:id="i-AdcdsLEx6CT79NvCpiKH25">
            Riksdagen avslår proposition 2009/10:16 Ändrad verksamhetsform
            för flygplatsverksamheten vid Luftfartsverket.
          </p>
        </div>
        <div type="motContent">
          <head xml:id="i-K39PujDTVn9oNS1t4yaBtW" type="h1">
            Motivering
          </head>
          <p xml:id="i-JWMHh5LrMW7xLzVB74gxrG">
            I propositionen föreslår regeringen att flygplatsverksamheten
            vid Luftfartsverket överförs till ett eller flera av staten direkt
            eller indirekt ägda bolag.
          </p>
          <head xml:id="i-EvQe5hq8sXk2hXX7f3aaXh" type="h2">
            En ombildning i strid med de av riksdagen fastställda bolagiseringskriterierna
          </head>
          <p xml:id="i-Ah5HnyyDVYUUQwmcgCmknW">
            År 1992 fastställde riksdagen, efter proposition från regeringen
            Bildt, fem kriterier som bör vara uppfyllda för att en statlig
            affärsverksamhet ska bedömas aktuell för ombildning till aktiebolagsform:
          </p>
          <list style="ul">
            <item xml:id="i-QdPtiERoQha5bFjBCWtDSj">
              Verksamheten styrs inte primärt av politiska uppgifter och mål.
            </item>
            <item xml:id="i-2LjYuc5Bsfwnv1ffttF7JH">
              Verksamheten bedrivs under fungerande konkurrensvillkor.
            </item>
            <item xml:id="i-UGNiNrWZYphGQRfBEA2z1C">
              Verksamheten innebär ingen myndighetsutövning.
            </item>
            <item xml:id="i-TAXwN8TQ9PriibcKeHxqM9">
              Verksamheten har kommersiella förutsättningar och är oberoende
              av direkta anslagsmedel.
            </item>
            <item xml:id="i-BmDkQdMjDvXTyR1WKyJ92g">
              Verksamheten är av betydande omfattning.
            </item>
          </list>
          <p xml:id="i-Pq1fENi8g63wZTn6mwXBvn">
            Vi menar att regeringens förslag till bolagisering av Luftfartsverket
            står i uppenbar strid med åtminstone två av de ovan redovisade
            kriterierna.
          </p>
          <head xml:id="i-7Zf6wzBSYWFn5HioTQ2MtX" type="h2">
            En verksamhet med tydliga politiska uppgifter och mål
          </head>
          <p xml:id="i-2hB4jZaCPC7tHW5hrLxFgk">
            Luftfartsverket (LFV) är förvisso ett affärsdrivande verk. Men
            det innebär inte att verksamheten drivs utifrån snäva företagsekonomiska
            målsättningar om vinstmaximering. Det finns det en uppenbar närvaro
            av politiska uppgifter och mål i verksamheten. I verkets regleringsbrev
            framgår att verksamheten ska styras utifrån de transportpolitiska
            målen om ökad tillgänglighet och minskad miljöpåverkan. Målet
            om tillgänglighet bevakas även via statsmakternas reglering av
            hur mycket luftfartsavgifterna, LFV:s i särklass största inkomstkälla,
            får höjas.
          </p>
          <p xml:id="i-QLKHS6Wzvbdfppd9owmUpM">
            En intressant observation när det gäller luftfartsavgifterna
            är att LFV under de senaste åren avstått från att använda hela
            det utrymme för avgiftshöjning som ställs till förfogande. Stick
            i stäv med vinstintresset har verket i stället valt att sänka
            avgifterna för att den vägen stimulera marknadstillväxt och ökad
            tillgänglighet. Vid en jämförelse med sina västeuropeiska bolagiserade
            motsvarigheter har LFV därför generellt en mindre rörelsemarginal
            och lägre soliditet. Sammantaget tyder detta på att den politiska
            styrningen av LFV inte bara varit av formell karaktär utan att
            de transportpolitiska målen de facto utgjort en kraftfull styråra
            för verket.
          </p>
          <p xml:id="i-5jwkESVygELBe3iuYXuxT1">
            Den föreslagna bolagiseringen omfattar inte flygtrafiktjänsten.
            Det innebär en organisatorisk splittring som vi anser är olycklig,
            inte minst när det gäller möjligheterna att nå målet om minskad
            miljöpåverkan. Det pågår nu ett intensivt arbete med att ta fram
            nya koncept för att minska flygets klimatpåverkan. Dessa åtgärder,
            som bl.a. omfattar gröna landningar och starter, förutsätter en
            tät samverkan mellan flygplatshållaren, flygbolagen och flygtrafiktjänsten.
            Att genom en bolagisering avskilja flygplatsverksamheten från
            flygtrafikledningen anser vi mot denna bakgrund vara ett steg
            i helt fel riktning.
          </p>
          <p xml:id="i-RQvhurKQmFYbrz1sH1CRX7">
            Att Luftfartsverket har politiska uppgifter och mål är inget
            som regeringen sticker under stol med. Vi konstaterar dock att
            regeringens analys av hur bolagiseringen kommer att påverka möjligheten
            att bevaka den transportpolitiska måluppfyllelsen är synnerligen
            bristfällig och att regeringens resonemang präglas av uppenbara
            motsägelser. Å ena sidan anser regeringen att tydliga ägardirektiv
            till bolagen kommer att utgöra tillräckliga garantier för att
            balansen mellan vinstintresset och det transportpolitiska uppdraget
            inte rubbas. Å andra sidan lyfter regeringen fram en tydligare
            företagsekonomisk effektivitet som huvudmotiv till bolagiseringen.
          </p>
          <p xml:id="i-5ZxJiaEeoZxpgbP9XbQXxP">
            Vi konstaterar sammantaget att LFV har tydliga politiska uppgifter
            och mål och att ett byte av associationsform därför å det tydligaste
            bryter mot de av riksdagen uppsatta kriterierna för när en statlig
            verksamhet är lämplig att bolagisera. Vi konstaterar därtill att
            regeringen inte kunnat redovisa hållbara argument för att en bolagisering
            inte skulle äventyra möjligheten för statsmakterna att styra verksamheten
            i enlighet med de transportpolitiska målen.
          </p>
          <head xml:id="i-W2ise7BM8dV7Ck7NxP2E5W" type="h2">
            Verksamheten kommer inte att bedrivas under fungerande konkurrensvillkor
          </head>
          <p xml:id="i-9Rfrz6dtkhaMZ7Fg1rC1Wf">
            Det bolag som regeringen föreslår ska ersätta LFV:s flygplatsverksamhet
            kommer i praktiken att få ensamrätt att bedriva flygplatshållning
            i större delen av det svenska flygplatssystemet. Parallellt med
            bolagiseringen har regeringen meddelat att man avser fortsätta
            betala ut driftsbidrag till icke statliga flygplatser, låt vara
            att formerna för detta stöd kommer att förändras. Där det saknas
            ett realistiskt alternativ till flyget kan det finnas behov av
            någon form av statligt stöd. Ett stöd som dock inte får missgynna
            andra, mer hållbara trafikslag. Samtidigt konstaterar vi att en
            monopolstruktur som kombineras med statliga driftsbidrag knappast
            kan definieras som en väl fungerande marknad.
          </p>
          <p xml:id="i-YKkQ7hhkqrJ77AQrFGVw19">
            Ytterligare ett konkurrenshinder ligger i det faktum att flygplatsverksamhet
            präglas av betydande skalfördelar och systemeffekter. Sedda var
            för sig kan flygplatser vara uppenbart olönsamma men ändå tjäna
            det totala flygplatssystemet väl. Just detta förhållande gör korssubventionering
            nödvändig, dvs. att överskottet från de lönsamma flygplatserna
            används för att täcka upp underskott i andra delar av systemet.
            Men utifrån ett konkurrensperspektiv har systemeffekter och korssubventionering
            en tydlig baksida då det gör det svårt att bedriva lönsam verksamhet
            på enbart en plats. Eftersom det föreslagna bolaget föreslås får
            ensamrätt på själva ryggraden i systemet synes därmed möjligheterna
            till marknadsinträde ytterst begränsat eftersom brohuvudena in
            på marknaden utgörs av mindre flygplatser som närmast per definition
            går med förlust.
          </p>
          <p xml:id="i-QWGDgHjv88vAzF1PXpzDEK">
            Vi reagerar starkt mot regeringens beskrivning av konkurrenssituationen
            på den marknad som det föreslagna bolaget kommer att verka på.
            Vissa delar av denna beskrivning är på gränsen till ohederliga.
            Regeringen hävdar bl.a. att det finns en viss konkurrens mellan
            Stockholmsflygplatserna när det gäller passagerartrafiken inom
            Europa och att detsamma gäller för flygplatserna i Göteborg. I
            detta sammanhang kan det noteras att både Bromma och Arlanda drivs
            av LFV, vilket i sig innebär att det inte finns något konkurrensförhållande.
            Vidare är det orimligt att hävda att de blott två utrikesdestinationerna
            från Bromma (Århus och Bryssel) mer än marginellt skulle påverka
            verksamheten på Arlanda. När det gäller Göteborg kan det konstateras
            att flygplatsen vid sidan av Landvetter, Göteborg City Airport,
            förvisso har en rätt omfattande utrikestrafik, men att den opererar
            i ett helt annat marknadssegment än Landvetter och därför inte
            är någon egentlig konkurrent. Göteborg City Airport trafikeras
            av de bägge lågprisbolagen Ryanair och Wizz Air.
          </p>
          <p xml:id="i-P3Aycq7kzR7J739LqcQ1bq">
            Sammantaget finns det alltså mycket lite som talar för att det
            går att skapa fungerande konkurrensvillkor när det gäller flygplatshållning.
            Regeringen menar emellertid att staten via luftfartslagstiftningen
            kan påverka principerna för prissättning och att detta utgör tillräckliga
            garantier för att bolaget inte kommer att utnyttja sin dominerande
            ställning på marknaden.
          </p>
          <p xml:id="i-WyV9GCuPJUJYpLUwuvFscx">
            Det finns emellertid starka skäl att ifrågasätta varför prisrestriktioner
            skulle vara tillräckligt för att hindra ett bolag från att utnyttja
            sin monopolliknande ställning. En trivial observation är att ett
            företags vinst definieras som dess intäkter minus dess kostnader.
            Om man reglerar intäktssidan kommer ett vinstmaximerande monopolföretag
            följaktligen att sträva efter att kapa kostnader, och under avsaknad
            av konkurrens kan kostnadsreduktioner ske utan hänsyn till kundernas
            bästa. En sådan utveckling är särskilt trolig på marknaden för
            inrikesflyg där volymtillväxten av allt att döma stagnerar i framtiden.
            Vidare kan man konstatera att LFV:s intäkter till 35 % faktiskt
            utgörs av sådant som inte är föremål för några prisrestriktioner,
            t.ex. parkeringsavgifter och hyresintäkter för lokaler i eller
            omkring flygplatserna.
          </p>
          <head xml:id="i-HtqXv2b9F8xZPw3WuZjJ8Y" type="h2">
            Den internationella utblicken haltar
          </head>
          <p xml:id="i-BEDXYKCSk3VZahGmfxVhYV">
            Ett av regeringens huvudargument för en bolagisering av LFV är
            att det i övriga Västeuropa pågår en successiv reformering och
            avreglering av flygplatssystemet. Det är möjligen en korrekt observation,
            men bara om man avgränsar perspektivet till tätbefolkade områden
            i Central- och Sydeuropa med en väl utbyggd snabbtågstrafik. Undantagen,
            de för Sverige så relevanta, är våra grannländer Norge och Finland
            liksom de glest befolkade delarna av norra Storbritannien. Här
            har staten alltjämt ett fast grepp om flygplatssystemet, och de
            transportpolitiska målsättningarna i verksamheten är tydliga.
          </p>
          <p xml:id="i-5kY5gvCDiNKz7XWgTf3X5R">
            När man resonerar kring en marknadsorientering av det svenska
            flygplatssystemet bör man hålla i minnet att Sverige är ett geografiskt
            extremfall, åtminstone ur ett europeiskt perspektiv. Sverige är,
            näst efter just Finland och Norge, Europas glesast befolkade land.
            Det är mot denna bakgrund en internationell utblick bör göras.
            Att som regeringen ta utvecklingen i Spanien, Tyskland och Frankrike
            till intäkt för att även Sverige bör gå samma väg leder fel.
          </p>
        </div>
        <div type="motSignatures">
          <list>
            <item xml:id="i-YSYMezgLozdb9h9g7GRjmV" who="i-HxcQkHC9fDSzkJWgvdhDEF">
              Lena Hallengren (s)
            </item>
            <item xml:id="i-VoRfbPjExeQGxZC3ZAcvsv" who="i-76ETKL7PQscJy3dmshR8mr">
              Lars Mejern Larsson (s)
            </item>
            <item xml:id="i-JGaq8jFUyTWSZkxeVpLmG4" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-6pn7rdefnPQGB1bL6rY6UV" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
          </list>
        </div>
      </div>
    </body>
  </text>
</TEI>
