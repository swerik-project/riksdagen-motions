<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00625">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__625/mot_1965__fk__625-001.pdf"/>
      <fw xml:id="i-3VHZWvxffPrJNYctGqvGL9">
        Nr 625—4633 Motioner i Första kammaren, nr 625 år 1965 1
      </fw>
      <div xml:id="i-VSbsaePpzHD3Z8wg3KBVfr" type="motHeader">
        <div xml:id="i-2xFWVfy58MJgrymc8QgzNR" type="motTitle"/>
        <div xml:id="i-RJ6p3Hr81h1jPdYMjYknrC" type="motSubmissionInfo"/>
      </div>
      <div xml:id="i-SQnt5cooChRH9FngkANgMJ" type="motBody">
        <div xml:id="i-HxLp8FrcZ9u8uE18BAzGE5">
          <p xml:id="i-2f5JBKGbaptJqTELGHhDaw">
            Nr 625
          </p>
          <p xml:id="i-74fHmCJhzSVP9xyvguG4L6">
            Av fru Myrdal, i anledning av Kungl. Maj:ts proposition nr 14,
            med förslag till förordning angående ändrad lydelse av 4$ 1 mom.
            och 10 $ 1 mom. förordningen den 26 juli 1947 (nr 576) om statlig
            inkomstskatt, m. m.
          </p>
          <p xml:id="i-UTCA3NtMznLjqVbeDyXAZa">
            I Kungl. Maj:ts proposition nr 14 till årets riksdag framlägges
            förslag om vissa relativt genomgripande förändringar i förordningen
            om statlig in- komstskatt, bl. a. ett förslag om viss schablonisering
            av det vid taxering till statlig inkomstskatt medgivna avdraget
            för kommunalskatt. Detta speciella förslag har icke i tidigare
            sammanhang framförts till dis- kussion, sålunda ej heller av skatteberedningen
            (SOU 1964: 25), vilket varit fallet med andra i propositionen
            ingående förslag, t.ex. om ändring av skatteskalorna. Det har
            sålunda inte varit föremål för den remissbehand- ling, som vanligen
            ingår i beredningen för ett propositionsvis framfört för- slag.
            Riksdagen kan därför antagas anse det särskilt angeläget att vid
            sin handläggning av berörda punkt i propositionen pröva dess förslag
            i jäm- förelse med alternativa lösningar. Förevarande motion syftar
            till att påpeka möjligheter till modifikationer, som ur många
            synpunkter är önskvärda och som i det preciserade förslaget är
            så avvägda, att de icke rubbar den all- männa ramen för det i
            propositionen framförda förslaget om kommunal- skatteavdrag. Det
            av Kungl. Maj:t framlagda förslaget har vissa utomordentliga för-
            tjänster som det gäller att bevara. Dit hör i första rummet att
            lättnad i skattetrycket åstadkommes för inkomsttagare med relativt
            låga inkomster. Därnäst har avdragets speciella konstruktion möjliggjort
            att kommunernas skatteunderlag icke drabbas av någon minskning,
            vilket förhållande säkert hälsas med allmän tillfredsställelse.
            Däremot har förslaget redan utsatts för kritik i ett tredje avseende,
            näm- ligen dess verkan att ytterligare öka olikställigheten i
            skattehänseende mel- lan å ena sidan ensamstående och gifta, å
            andra sidan bland de gifta mellan förvärvsarbetande och icke förvärvsarbetande,
            detta utan att i deras fall någon hänsyn tages till förekomsten
            av barn. Denna beklagliga effekt, som inte motsvarar någon tillkännagiven
            målsättning och rentav synes strida mot departementschefens relativt
            positiva uttalanden om behovet av över- gång till modifierad eller
            fullständig särbeskattning, åvägabringas genom att det avdrag
            för kommunalskatt som medges med minst en fjärdedel av be- skattningsårets
            sammanräknade inkomst schabloniserats till ett minimi- avdrag
            om 4 500 kr. för makar och för ofullständiga familjer men endast
          </p>
          <p xml:id="i-AD3aNNHT9A2bucPXV9JqcW">
            Bihang till riksdagens protokoll 1965. 3 saml. Nr 625—633
          </p>
          <pb facs="riksdagen-motions-pdf/data/1965/mot_1965__fk__625/mot_1965__fk__625-002.pdf"/>
          <fw xml:id="i-BjipCqzxB23nhtnFu6u3nX">
            2 Motioner i Första kammaren, nr 625 år 1965
          </fw>
          <p xml:id="i-BgxX1tYDMYWxJkkoVBoDxU">
            till 2500 kr. för ensamstående. Då ingen förändring föreslås
            i nuvarande bestämmelser om ortsavdrag, vilka beräknas efter exakt
            samma belopp, uppnås i praktiken att vid den statliga inkomsttaxeringen
            skattefria grund- belopp om 4 500 kr. för ensamstående och 9 000
            kr. för makar tillgodoräknas (förutsatt att deras inkomster är
            så höga att de kan tillgodoräkna sig avdra- gen). Här må påminnas
            om tidigare aktualiserade förslag om grundavdragens höjning. Skatteberedningen
            ansåg att grundavdragen år 1970 borde uppgå till 3 000 kr. för
            ensamstående, alltså en ökning av 750 kr. mot nu, och 6 000 kr.
            för makar, alltså en ökning om 1500 kr. I en reservation av herrar
            Meidner och Nilstein, med instämmande av herr Östergren, föreslogs
            2750 kr. för ensamstående, alltså en ökning med 500 kr., 4 500
            kr. för makar utan barn, alltså ingen ökning, 5500 kr. för makar
            med barn, d.v.s. en ökning om 1 000 kr. Vid remissbehandlingen
            framställdes flera yrkanden om modifika- tioner, dock inga lika
            långtgående i fråga om distansen mellan ensamstående och gifta
            som i propositionens förslag, ehuru det givetvis bör ihågkommas
            att dessa tidigare förslag avsett, att samma gräns skulle tillämpas
            för skatte- fria avdrag vid den kommunala taxeringen som vid den
            statliga. Flera remissinstanser önskade däremot differentiering
            till förmån för barnfamil- jerna. Andra, t. ex. socialstyrelsen,
            uttalade sig för likställighet mellan alla skattskyldiga som hade
            egen inkomst, oberoende av civilstånd och kön. Då redan bestående
            differentiering mellan gifta och ensamstående i fråga om ortsavdraget,
            med fördubbling av det skattefria avdraget för gifta av vilka
            blott den ena maken är förvärvsarbetande, utsatts för mycket stark
            saklig kritik, är det givet att den nu föreslagna ytterligare
            skärpningen måste anses icke önskvärd och att vägar måste prövas
            för att söka undvika den. Effekten är ju för de enskildas vidkommande
            ansedd som negativ i två hän- seenden, nämligen dels som ett särskilt
            kännbart skattetryck på ensamstå- ende, dels som en nästan prohibitiv
            tröskeleffekt av den skatteskärpning som inträder då en hittills
            icke förvärvsarbetande make överväger att gå ut i produktionslivet.
            För samhällets vidkommande betyder den skattevägen finansierade
            ”hustrusubventionen” i de fall då barn icke finns i hemmet en
            minskad skatteintäkt, som praktiskt kan antas vara liktydig med
            ett mins- kat utrymme för bidrag till barnfamiljerna. Eftersom
            det avsteg från den principiella målsättningen för en skatte-
            reform som mest uppmärksammas blir just ”avskräckningseffekten”
            mot gifta kvinnors återupptagande av förvärvsarbete, kommer förslaget
            troligen att mötas med motkrav på höjda förvärvsavdrag. även dylika
            skulle ju dock tjäna till att än mer befästa den i skattesystemet
            inbyggda ”försörjarideo- logien” och alltså försvåra kommande
            reformer. Det synes därför vara ange- läget att företaga en sådan
            omkonstruktion av förslaget att — med bibe- hållen ram för skatteuttaget
            — ökningen av skatteorättvisorna mellan an- givna kategorier neutraliseras
            eller åtminstone reduceras.
          </p>
          <pb facs="riksdagen-motions-pdf/data/1965/mot_1965__fk__625/mot_1965__fk__625-003.pdf"/>
          <fw xml:id="i-Fbh836Ef7tBEbbBbJJGUk2">
            Motioner i Första kammaren, nr 625 år 1965 3
          </fw>
          <p xml:id="i-QZ7S2AmpP1V8BsbZTFdN3E">
            Den schematiskt enklaste lösningen vore därvidlag att använda
            icke två olika utan endast en enhetlig minimigräns för det schabloniserade
            kommu- nalskatteavdraget. Detta skulle tillåta att det medgivna
            minimiavdraget för kommunalskatten kunde höjas från nu föreslagna
            2 250 kr. för ensamstå- ende till över 3 000 kr. för samtliga
            inkomsttagare, oavsett civilstånd. — En mindre långtgående omkonstruktion
            skall dock här föreslås, med beva- rande av ett visst avdragsbelopp
            för den make som icke har förvärvsarbete, ehuru lägre nämligen
            enligt proportionen 1:23. D.v.s. att om det schabloni- serade
            kommunalskatteavdraget för varje inkomsttagare kunde sättas till
            3 000 kr., skulle det för makar där endast den ene har inkomst
            uppgå till 3 000 + 1 000 kr., alltså 4 000 kr. De siffror som
            här angivits är endast avsedda att vara illustrativa och approximativa.
            Eftersom de grundläggande kalkylerna icke redovisats i propositionen,
            eller ens antalet av inkomsttagare i de olika kategorierna med
            angivande av de skiftande kommunalskatteavdrag de redan åtnjuter,
            är det omöjligt att här närmare precisera vilka schablonavdrag
            som skulle ge exakt samma skatteuttag som i propositionen beräknats,
            nämligen 140 milj: kr. i skatteintäktsbortfall för budgetåret
            1965/66 och 420 milj. kr. för helår. Till viss ledning för uppskattningarna
            har dock kunnat användas den för- delning för år 1961 som skatteberedningen
            gjort: ensamstående inkomst- tagare ca 50 7, makar där endast
            den ene har inkomst ca 28 Z, samt makar där bägge har inkomst
            ca 22 Z. Riktpunkten för de närmare beräkningar som helst bör
            göras — om man inte hellre vill godtaga de här ovan indice- rade
            beloppen och låta dem ge utslag i skatteuttagsberäkningarna —
            skulle vara att fullt minimiavdrag för kommunalskatten vid statlig
            inkomsttaxe- ring tillerkännes varje person med egen inkomst,
            medan ett extra avdrag till en tredjedel av schablonavdragets
            belopp skulle tillgodoräknas makar i äktenskap där enbart den
            ene varit inkomsttagare, oavsett barnförekomst, samt likaså ensamstående
            med hemmavarande barn under 18 år. Då denna kompromiss här föreslås
            och icke ett enhetligt schablonavdrag, gällande alla personer
            med självständig inkomst, är det givetvis i syfte att inte introducera
            så stora förändringar att i nu förevarande sammanhang andra delar
            av skattesystemet skulle behöva justeras, t. ex. ytterligare steg-
            ring av barnbidraget eller införande av vårdbidrag för barn. Att
            detta vid en mer genomgripande reform måste vara rätta vägen för
            att uppnå den enda differentiering som är socialt godtagbar, nämligen
            mellan barnfamiljer och andra, är ovedersägligt. även det ”indirekta
            barnavdrag” som nu medgives i form av ett extra ortsavdrag för
            ofullständiga familjer och som även i denna motion föreslås fortbestå
            som ett extra schablonavdrag för kommunal- skatt, bör på längre
            sikt ersättas med en barnbidragsform. För att nu endast företaga
            en kompromissreform talar även hänsyn till behovet att lindra
            övergångssituationen för de familjer där endast den ene maken
            har inkomster, särskilt som de som skulle komma i åtnjutande av
            den
          </p>
          <pb facs="riksdagen-motions-pdf/data/1965/mot_1965__fk__625/mot_1965__fk__625-004.pdf"/>
          <fw xml:id="i-7dZtjbWHHVabnMBJ1EygzV">
            4 Motioner i Första kammaren, nr 625 år 1965
          </fw>
          <p xml:id="i-F8JT8YFh9pYma3EwfkH8E4">
            i propositionen föreslagna skattelindringen befinner sig i inkomstsvaga
            grup- per. Mot detta bör icke kunna hävdas att därmed en kommande
            reform med mer eller mindre fullständig särbeskattning försvåras,
            då det skattefria grundbelopp som i framtiden kommer att tillerkännas
            de skattskyldiga sannolikt inte kan komma att underskrida den
            gräns som med föreliggande modifikation av propositionens förslag
            uppnås. Slutligen kan den differentiering som föreslås mellan
            äktenskap med en, resp. två förvärvsarbetande, de facto fungera
            som ett förvärvsavdrag. För att neutralisera den ofta påtalade
            tröskeleffekten är det ju i och för sig likgiltigt om man åtnjuter
            ett förvärvsavdrag om t. ex. 2 000 kr. eller ett till samma belopp
            uppgående ”nytt” kommunalskatteavdrag (= skillnaden mellan 4 000
            kr. i äktenskap med hemmafru och 6 000 kr. då hustrun upptar förvärvsarbete).
            Vinsten med den här föreslagna konstruktionen till skillnad från
            ett förvärvsavdrag är dels att den icke skulle tillämpas endast
            för kvinnor, dels att den skulle till förvärvsarbete stimulera
            inte endast mödrar med barn, som det hittillsvarande större förvärvsavdraget
            gör, utan samtliga personer som av en eller annan anledning under
            en tid avstått från förvärvs- arbete, i praktiken framför allt
            gifta kvinnor utan minderåriga barn. Med stöd av vad sålunda anförts
            hemställes, dels att riksdagen måtte för sin del antaga förslag
            som innehålles i proposition nr 14, om förordning angående änd-
            rad lydelse av 4 $ 1 mom. förordningen den 26 juli 1947 (nr 576)
            om statlig inkomstskatt, dock med den ändringen — i princip inom
            ramen för det i propositionen beräknade skatteuttaget — att däri
            angiva belopp för schabloniserad minimigräns för kommunalskatteavdrag
            upptages till lika belopp för samtliga skattskyldiga med egen
            inkomst utan hänsyn till civilstånd samt att för gifta i äktenskap
            där endast den ena maken är inkomsttagare, liksom för ensam- stående
            med hemmavarande barn under 18 år må medges ett extra avdrag beräknat
            till en tredjedel av schablonav- draget; dels att vederbörande
            utskott måtte utarbeta erforderlig lagtext.
          </p>
          <p xml:id="i-83AyxsVrv6tqjqM9cXcQdL">
            Stockholm den 9 februari 1965 Alva Myrdal
          </p>
        </div>
      </div>
    </body>
  </text>
</TEI>
