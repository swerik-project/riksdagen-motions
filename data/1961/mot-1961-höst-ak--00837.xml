<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961-höst-ak--00837">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961_höst_ak__837/mot_1961_höst_ak__837-001.pdf"/>
      <fw xml:id="i-9ANDRxdZuYqYtnPfRpWRaL">
        10 Motioner i Andra kammaren, nr 837 år 1961
      </fw>
      <div xml:id="i-3RKKd6zuTpfASR5teNxNeN" type="motHeader">
        <div xml:id="i-LTgRgeTGNWhKXV7GpjZmN3" type="motTitle"/>
        <div xml:id="i-LPLFyryrvqrJHExM2Thfpf" type="motSubmissionInfo"/>
      </div>
      <div xml:id="i-V5jYQXL4oBD2Ss1koUp6by" type="motBody">
        <div xml:id="i-4LtVWuX69dg3BDhoMWi78W">
          <p xml:id="i-HZYzThFbL2NLt66KGgjeoR">
            Nr 837
          </p>
          <p xml:id="i-GUcBAdcHqBwtcL9GgxA4Fn">
            Av herr Fröding m. fl., i anledning av Kungl. Maj:ts proposition
            nr 185, angående riktlinjer för en omorganisation av det rättspsykiatriska
            undersökningsväsendet.
          </p>
          <p xml:id="i-Q6Sh4bzvfgpYVpKbjd1AsW">
            Kungl. Maj:t har i proposition nr 185 föreslagit riksdagen riktlinjer
            för en omorganisation av det rättspsykiatriska undersökningsväsendet.
            Enligt den nuvarande organisationen finns dels sex rättspsykiatriska
            avdelningar för sinnesundersökning av häktade, var och en anknuten
            till någon av våra fångvårdsanstalter, varav för Norrlands del
            en, nämligen vid centralanstalten i Härnösand, samt dels åtta
            rättspsykiatriska avdel- ningar för sinnesundersökning av misstänkta
            på fri fot, var och en anknu- ten till något sinnessjukhus, varav
            för Norrlands del två, nämligen vid Sid- sjöns sjukhus i Sundsvall
            och Umedalens sjukhus i Umeå. Enligt propositionen skulle sinnesundersökningarna
            i framtiden ombe- sörjas dels av fem rättspsykiatriska kliniker,
            avsedda i första hand för sin- nesundersökning av häktade personer,
            samt dels av fyra rättspsykiatriska stationer, avsedda i första
            hand för frifotingar. De rättspsykiatriska kli- nikerna skulle
            utgöras, förutom av den i Stockholm redan befintliga, av fyra
            nyinrättade sådana, anknutna till ett vart av de medicinska lärosätena
            i Uppsala, Göteborg, Lund och Umeå. De rättspsykiatriska stationerna
            hade i den till grund för propositionen liggande departementspromemorian
            före- slagits förlagda till Norrköping, Jönköping, Kristianstad
            och Örebro. Om dessa anstalters förläggning har departementschefen
            å s. 50 i propositionen uttalat följande: ”Jag är ej beredd att
            nu föreslå att beslut fattas, som binder stationernas förläggningar,
            men vad som föreslagits i promemorian torde få bli vägledande
            vid den fortsatta behandlingen av frågan.” Av detta uttalande
            synes klart framgå, att samtliga stationer enligt departements-
            chefens förmenande bör förläggas till södra och mellersta delarna
            av vårt land. Därest propositionen oförändrat bifölles, skulle
            samtliga rättspsykia- triska undersökningar för de fyra nordligaste
            länen i fortsättningen an- komma på den rättspsykiatriska kliniken
            i Umeå. Detta skulle, särskilt be- träffande frifotingarna från
            Västernorrlands och Jämtlands län, medföra en betydande förämring
            jämfört med enligt nuvarande organisation, då dessa frifotingar
            nu regelmässigt undersökes vid Sidsjöns sjukhus i Sunds- vall
            dit resvägen — frånsett från nordligaste Ångermanland — är avsevärt
            kortare än till Umeå. De rättspsykiatriska klinikerna hade enligt
            det kommittébetänkande
          </p>
          <pb facs="riksdagen-motions-pdf/data/1961/mot_1961_höst_ak__837/mot_1961_höst_ak__837-002.pdf"/>
          <fw xml:id="i-VqQUZ6MvBM5s2RQQkvE2EB">
            Motioner i Andra kammaren, nr 837 år 1961 11
          </fw>
          <p xml:id="i-7rjgq4HF7hN8VGV6YH8KK3">
            (SOU 1959: 20) som föregick den ovannämnda departementspromemorian
            föreslagits anknutna till en var av fångvårdens centralanstalter.
            För Norr- lands del föreslogs sålunda en klinik i Sundsvall/Härnösand.
            Därjämte föreslogs emellertid att en rättspsykiatrisk avdelning
            skulle vara förlagd till Umeå. Enligt kommittébetänkandet skulle
            följaktligen undersöknings- fallen från de fyra nordligaste länen
            liksom för närvarande vara uppdelade mellan Umeå och Västernorrlands
            län. När departementspromemorian i stället föreslog, att de nya
            rättspsykiat- riska klinikerna skulle anknytas till de medicinska
            lärosätena i Uppsala, Göteborg, Lund och Umeå, motiverades detta
            bl. a. med att en väsentlig uppgift för klinikerna borde vara
            att tjänstgöra som försöks-, utbildnings- och rekryteringscentra.
            Denna synpunkt godkändes allmänt av remissin- stanserna. Fångvårdsstyrelsen
            uttalade i detta hänseende emellertid följan- de: ”Enligt fångvårdsstyrelsen
            talar starka skäl onekligen för att de rätts- psykiatriska klinikerna
            förläggs i de städer, där medicinsk högskola finns. Då det måste
            anses innebära en betydande olägenhet, att den norrländska kliniken
            kommer att ligga på stort avstånd från de befolkningsrika om-
            rådena i Västernorrlands län, ifrågasätter styrelsen, om inte
            en förlägg- ning av kliniken till Härnösand, där centralanstalt
            finnes, eller Sundsvall skulle vara att föredra.” I anslutning
            till det senast anförda vill vi framhålla, att särskilt Stor-
            Sundsvall, vars folkmängd kan beräknas uppgå till ca 90 000 personer,
            synes vara i starkt behov av att även i framtiden vara tilldelat
            en rättspsykiatrisk avdelning. En granskning av den å s. 74 i
            betänkandet redovisade uppställ- ningen över beslutade sinnesundersökningar
            länsvis under åren 1954—1958 visar f. ö., att antalet undersökningar
            för Y-län betydligt översteg antalet för AC- resp. BD-län (sammanlagt
            140 mot 89 resp. 107). Vi vill dock ej ifrågasätta annat än att
            den rättspsykiatriska kliniken för de fyra nordligaste länen på
            sätt i propositionen föreslagits förlägges till Umeå. Emellertid
            bör enligt vår mening därjämte vara inrättad en rätts- psykiatrisk
            station, avsedd i första hand för frifotingar från Västernorr-
            lands och Jämtlands län. Antalet undersökta frifotingar från dessa
            län upp- gick under åren 1954—1958 till i medeltal 20 per år.
            Då sammanlagda an- talet undersökta fall (beträffande såväl häktade
            som frifotingar) från de fyra nordligaste länen under sagda femårsperiod
            uppgick till i medeltal allenast 78, men man i propositionen räknar
            med ett sannolikt sammanlagt antal undersökningsfall per år för
            ifrågavarande län av 99, torde det för framtiden sannolika årliga
            antalet undersökta frifotingar från Västernorr- lands och Jämtlands
            län böra i motsvarande mån uppräknas. Med hänsyn härtill samt
            till särskilt Stor-Sundsvalls starka expansion, torde detta antal
            kunna beräknas till inemot 30 per år. Då även stationerna skall
            kunna an- litas för sinnesundersökning av häktade, lär en till
            sundsvallsområdet för-
          </p>
          <pb facs="riksdagen-motions-pdf/data/1961/mot_1961_höst_ak__837/mot_1961_höst_ak__837-003.pdf"/>
          <fw xml:id="i-DPySB6NgEKY954puWFdduZ">
            12 Motioner i Andra kammaren, nr 837 år 1961
          </fw>
          <p xml:id="i-XNP8SNEGP9bQmFr8ZtF8p1">
            lagd station följaktligen komma att ge fullt arbete för en överläkare.
            Denne jämte en kurator och övrig erforderlig biträdespersonal
            torde kunna över- föras från den föreslagna kliniken i Umeå utan
            att det samlade personal- behovet skulle behöva ökas. En station
            i sundsvallsdistriktet, förlagd till den nuvarande rättspsykiatriska
            avdelningen vid Sidsjöns sjukhus, torde ej heller behöva föranleda
            någon särskild nybyggnation men däremot vara ägnad att förminska
            byggnadsbehovet i Umeå. Med stöd av det anförda anser vi övervägande
            skäl talar för att de rätts- psykiatriska undersökningarna för
            de fyra nordligaste länens del jämväl för framtiden uppdelas mellan
            Västernorrlands och Västerbottens län på sätt här ovan antytts.
            På grund av det anförda hemställes, att riksdagen vid behandlingen
            av propositionen måtte besluta att antalet rättspsykiatriska stationer
            skall vara fyra, samt att en av dessa skall vara förlagd till
            Sundsvall.
          </p>
          <p xml:id="i-5kFjKXreH3L8EPMfbmmnUA" type="date">
            Stockholm den 1 november 1961 Nils G. Fröding
          </p>
          <p xml:id="i-X6ka3W9HnR36AVHqokK9Wk">
            John R. Anderson Bo Martinsson Thorbjörn Fälldin
          </p>
          <p xml:id="i-TgdJtbHxiD3F2UhXU1JtNo">
            Alfa Boktr. AB, Sthlm 1961
          </p>
        </div>
      </div>
    </body>
  </text>
</TEI>
