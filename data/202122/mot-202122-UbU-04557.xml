<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04557">
  <teiHeader>
    <fileDesc>
      <titleStmt>
        <title>med anledning av prop. 2021/22:156 Resursskolor och tilläggsbelopp för särskilt stöd</title>
        <author corresp="i-WRiXUtixNTz4kgEnAAs5GH">av Christian Carlsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4557 av Christian Carlsson m.fl. (KD)</title>
          <idno type="rdwebb">H9024557</idno>
          <rs type="number">4557</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024557/text</ref>
          <ref type="dokument_url_html">http://data.riksdagen.se/dokument/H9024557</ref>
          <ref type="dokumentstatus_url_xml">http://data.riksdagen.se/dokumentstatus/H9024557</ref>
          <ref type="docx">http://data.riksdagen.se/fil/6DFA3323-D35F-4172-A82D-D705ED92961A</ref>
          <ref type="pdf">http://data.riksdagen.se/fil/7501A3DC-9083-4DD9-9715-8D27B6D1E33C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AFsdwcE1MaQf1zk74atjFb" type="basedOn"/>
        <correspContext corresp="i-AFsdwcE1MaQf1zk74atjFb">
          <ref>Proposition 2021/22:156</ref>
        </correspContext>
        <correspAction xml:id="i-EiPE7R7NYZZg2dyz48Xuhi" type="signed"/>
        <correspContext corresp="i-EiPE7R7NYZZg2dyz48Xuhi">
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-LVTNzLvGJK8oHXnk8eaoCA" type="submitted">
          <date when="2022-04-06"/>
          <time when="16:25:37"/>
        </correspAction>
        <correspAction xml:id="i-2a8kqre2FgHLjSEp9XiBuw" type="reviewed">
          <date when="2022-04-07"/>
          <time when="18:04:13"/>
        </correspAction>
        <correspAction xml:id="i-J2Bvt27LN8zAGzaJUFYtWq" type="dismissed">
          <date when="2022-04-08"/>
        </correspAction>
        <correspAction xml:id="i-RXfXwHnkJYqsbEEcVbngoP" type="referred">
          <date when="2022-04-13"/>
        </correspAction>
        <correspAction xml:id="i-AJyXhMT7MGV2SbiWEqJX87" type="assigned">
          <date when="2022-10-12"/>
          <time when="11:36:24"/>
        </correspAction>
        <correspContext corresp="i-AJyXhMT7MGV2SbiWEqJX87">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-L9pdMUckEgyGchF4e5GALY" type="behandlas_i"/>
        <correspContext corresp="i-L9pdMUckEgyGchF4e5GALY">
          <ref type="uppgift">2021/22:UbU31</ref>
          <ref type="ref_dok_id">H901UbU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU31</ref>
          <ref type="ref_dok_titel">Resursskolor och tilläggsbelopp för särskilt stöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NJyPgedm1SPkJEDjNUhrub" type="motHeader">
        <div xml:id="i-t92u3N1oeTWCx8jpyBTVT" type="motTitle">
          Motion till riksdagen 2021/22:4557 av Christian Carlsson m.fl.
          (KD) med anledning av prop. 2021/22:156 Resursskolor och tilläggsbelopp
          för särskilt stöd
        </div>
      </div>
      <div xml:id="i-7Sgu3w8151WAnDRW5uUPhs" type="motBody">
        <div xml:id="i-XwrJh5pTGHR9faSqhQhyus" type="motProposal" subtype="förslag">
          <head xml:id="i-B95fy2NJrG4NHqKLAEkKpu">
            Förslag till riksdagsbeslut
          </head>
          <list xml:id="i-2krQ1SL26tRys7fCFru1om" style="ol">
            <item xml:id="i-SATksr87dDJFVpAaoiUXMC">
              Riksdagen ställer sig bakom det som anförs i motionen om att
              de lagändringar som föreslås i propositionen om antagning till
              resursskolor ska gälla såväl fristående som kommunala resursskolor
              och tillkännager detta för regeringen.
            </item>
            <item xml:id="i-5tUeKzapmUB1QJrJ9wrqNg">
              Riksdagen ställer sig bakom det som anförs i motionen om att
              regeringen ska återkomma med förslag på en hållbar finansieringsmodell
              för resursskolor och tillkännager detta för regeringen.
            </item>
            <item xml:id="i-wMnDnGpg8QnkrWB5zaL8x">
              Riksdagen ställer sig bakom det som anförs i motionen om att
              se över det särskilda stödet och tilläggsbeloppen för elever i
              behov av särskilt stöd och tillkännager detta för regeringen.
            </item>
          </list>
        </div>
        <div xml:id="i-6uKUmoiHUhHzEVhXPbLFsu" type="motContent">
          <head xml:id="i-UAWfZhBHvRxfkywWRDPAMb" type="h1">
            Motivering
          </head>
          <p xml:id="i-9a7rDGkKE2issiXZ2Fo6EE">
            Alla barn ska få det stöd de behöver för att klara sin skolgång.
            Ingen elev ska hållas tillbaka och ingen ska lämnas efter av svensk
            skola. En viktig del i detta är att det finns goda och väl fungerande
            alternativ för elever med stora stödbehov. Det kan handla om mer
            stödundervisning i särskilda undervisningsgrupper och extra anpassningar
            eller stöd genom placering i resursskola. När det gäller elever
            med omfattande stödbehov så sviks alltför många i dagens samhälle.
            Barnen får inte det stöd de behöver, och förutsättning­arna att
            bedriva resursskola i Sverige är bristfälliga.
          </p>
          <p xml:id="i-NUoVFs33NNVJSqYNK1eWT7">
            I propositionen föreslås förändringar i syfte att utveckla och
            tydliggöra förutsätt­ningarna för s.k. resursskolor. Dels ges
            förslag om en reglering av resursskolorna, dels ges förslag om
            bemyndigande till Skolverket att ta fram föreskrifter om tilläggsbelopp.
            Kristdemokraterna anser att det är bra att begreppet resursskolor
            förs in i lagstiftningen så att det finns en definition av den
            typen av skolor, men flera förslag saknas i propositionen. Det
            särskilda stödet och tilläggsbeloppen behöver ses över och det
            krävs en hållbar finansieringsmodell för landets resursskolor.
            Vi ger vår syn på förslagen nedan.
          </p>
          <head xml:id="i-Tzfz5inyZaenAr7Q7gmVW9" type="h1">
            Regeringens förslag
          </head>
          <head xml:id="i-WgjaeCRbEdjTwjPWTchw7M" type="h2">
            Förslag om att kommunala resursskolor inom grundskolan ska regleras
            och bestämmelser om särskilt stöd förtydligas
          </head>
          <p xml:id="i-SSmj6zuo3LB9dKsRbUYcVN">
            Regeringen föreslår inledningsvis att kommunala resursskolor
            inom grundskolan ska regleras och bestämmelserna om särskilt stöd
            ska förtydligas. Det innebär bl.a. att en kommun får begränsa
            utbildningen vid en viss grundskoleenhet till att avse elever
            i behov av särskilt stöd. Benämningen resursskola ska föras in
            i lagen och kommunen ska ansvara för att bedöma om en elev är
            i behov av sådant särskilt stöd som resursskolan erbjuder. Vidare
            föreslås att förhållandet mellan resursskolor och bestämmelserna
            om särskilt stöd i skollagen förtydligas.
          </p>
          <p xml:id="i-PFiLdSRMBX1FniyusmknC7">
            Flera remissinstanser, såsom Barnombudsmannen (BO), SKR, Lärarförbundet
            och Friskolornas riksförbund, ser positivt på att det förtydligas
            att kommuner har möjlighet att inrätta resursskolor och att begreppet
            förs in i skollagen. Likaså Funktionsrätt Sverige och Riksförbundet
            FUB håller med om att det finns behov av reglering och möjliggörande
            av resursskolor.
          </p>
          <p xml:id="i-6zQrQJ3QCq7o9m8huPiBAc">
            Kristdemokraterna har vid flera tillfällen tagit initiativ i
            riksdagen till att resurs­skolorna ska få en egen definition i
            skollagen och vi välkomnar därför att begreppet resursskola nu
            äntligen förs in i lagstiftningen, och att bestämmelserna förtydligas.
            Vi tillstyrker förslaget.
          </p>
          <head xml:id="i-BSx9MsSSLP3W2yhKWDjdyN" type="h2">
            Förslag om att ansökningsförfarandet ska vara likvärdigt och
            urval göras utifrån elevernas behov
          </head>
          <p xml:id="i-BmXdLny3a2rMRyBV4mkmgp">
            Förslaget innefattar att en kommun ska besluta om placering vid
            en kommunal resurs­skola efter ansökan av elevens vårdnadshavare.
            Ansökan ska även få göras av elevens rektor, om eleven är placerad
            vid en av kommunens skolenheter och elevens vårdnads­havare medger
            det. Vid behov av urval ska elever med störst behov prioriteras.
          </p>
          <p xml:id="i-QHvamrh3tAEfJgDouPzSkF">
            Vi står bakom förslaget att en vårdnadshavare alltid ska ha möjlighet
            att ansöka om plats vid en kommunal resursskola, och att det ska
            vara upp till kommunen att bedöma om eleven tillhör målgruppen
            för resursskolan och kan erbjudas plats. Vi tillstyrker förslaget.
          </p>
          <head xml:id="i-YDAEw1cYS1Utp9vxPbTDQ2" type="h2">
            Förslag om placeringens uppföljning och utvärdering
          </head>
          <p xml:id="i-TAUhNMphvugiAHoGxMF5au">
            Regeringen föreslår att placeringen av en elev vid en kommunal
            resursskola ska följas upp regelbundet och utvärderas. Rätten
            att gå vid resursskolan ska finnas så länge eleven är i behov
            av sådant särskilt stöd som skolan erbjuder.
          </p>
          <p xml:id="i-N2Uv2F3wcYzvdmVk62ApnY">
            Barnombudsmannen (BO) framför i sitt remissvar att elevens egna
            erfarenheter och synpunkter ska vara en del i uppföljningen och
            utvärderingen och Kristdemokraterna instämmer i Skolinspektionens
            påpekande om att elever måste kunna känna trygghet i en varaktig
            placering i resursskolan. Detta gäller särskilt för elever med
            stora stödbehov.
          </p>
          <p xml:id="i-HwJdTPp5A7U1pm8jQKaHYh">
            I propositionen föreslår regeringen att det införs en bestämmelse
            om att en elev har rätt att gå kvar vid resursskolan så länge
            eleven är i behov av det. Kristdemokraterna tillstyrker förslaget.
          </p>
          <head xml:id="i-7yqp5BeEDrch6CYRYHGYkm" type="h2">
            Förslag om tydligare regelverk för fristående resursskolor
          </head>
          <p xml:id="i-PDzYkbbfbnMLphPp3j7THB">
            Regeringen föreslår att benämningen resursskola ska införas i
            skollagen för fristående skolenheter som begränsar sin utbildning
            för elever i behov av särskilt stöd. Huvud­mannen för en fristående
            resursskola ansvarar för att bedöma om en elev är i behov av det
            särskilda stöd som resursskolan erbjuder. Vi tillstyrker förslagen.
          </p>
          <p xml:id="i-EUeWKX2BsooD5S3dVre4HT">
            Vad gäller regelverket för de fristående resursskolorna så saknas
            dock flera viktiga aspekter i propositionen. Det framgår nämligen
            inte av förslaget till lagtext att en fri­stående resursskola
            ska tillämpa den urvalsgrund som föreslås för kommunala resurs­skolor,
            dvs. att elever med störst behov av det särskilda stöd som resursskolan
            erbjuder ska prioriteras. Vi föreslår att de i propositionen föreslagna
            lagändringar som avser antagning till resursskolor ska gälla såväl
            fristående som kommunala resursskolor. Det ska ges regeringen
            till känna.
          </p>
          <head xml:id="i-W955FMngFw7k6N19AtFxXX" type="h2">
            Förslag om stärkt likvärdighet och rättssäkerhet i systemet med
            tilläggsbelopp för särskilt stöd
          </head>
          <p xml:id="i-AE16Sfi4KZmBU73gncwV1Z">
            Förslaget innebär att bemyndigandet i skollagen för regeringen
            att meddela ytterligare föreskrifter om det tilläggsbelopp som
            kommunerna ska lämna till enskild verksamhet för barn som har
            ett omfattande behov av särskilt stöd, ska förses med en möjlighet
            för regeringen att delegera denna uppgift till den myndighet som
            regeringen bestämmer. Syftet är att systemet med tilläggsbelopp
            ska bli mer likvärdigt och rättvist så att barn och elever får
            det stöd de behöver. Kristdemokraterna tillstyrker förslaget då
            det måste tydliggöras och definieras vad som berättigar till tilläggsbelopp,
            och då det behövs en mer likvärdig tillämpning av bestämmelserna
            om tilläggsbelopp. Vi anser dock att mer behöver göras när det
            kommer till tilläggsbelopp och särskilt stöd.
          </p>
          <p xml:id="i-UKTub9QB1km6zUMSH4z2jA">
            De fristående resursskolorna hotas i dag av att skollagen och
            reglerna om tilläggsbelopp inte är anpassade till deras särskilda
            förutsättningar. En fristående resursskola ska själv först bedöma
            en elevs behov och därefter ta emot eleven och hoppas på att hem­kommunen
            är beredd att betala för placeringen, vilket inte är rättssäkert
            eller likvärdigt i förhållande till det föreslagna systemet för
            kommunala resursskolor. Systemet för att erbjuda stöd till de
            elever som har de största stödbehoven fungerar inte. De fristående
            resursskolorna behöver dock finnas kvar, och de behöver därför
            bättre förutsättningar att verka för att varje barn ska kunna
            få det stöd han eller hon behöver.
          </p>
          <p xml:id="i-2oC7fSwxhxXzZESxHQYcKP">
            Kristdemokraterna vill ge resursskolorna en egen definition i
            skollagen och vill att regeringen återkommer med förslag på en
            hållbar finansieringsmodell för resursskolor som är bättre anpassad
            efter resursskolornas särskilda förutsättningar och elevernas
            behov. Detta bör ges regeringen till känna.
          </p>
          <p xml:id="i-2NAsaGs4d8C6541YxZnkw3">
            Under de senaste åren har flera statliga utredningar visat på
            stora behov av att reformera förutsättningarna för resursskolorna.
            Inte minst konstaterade Likvärdighets­utredningen (SOU 2020:28)
            ”att dagens bestämmelser och ordning för beslut om tilläggsbelopp
            för elever i fristående skolor som har ett omfattande behov av
            särskilt stöd behöver utredas vidare”.
          </p>
          <p xml:id="i-2sQcg9K4HPkroC7C7SzDcX">
            En annan utredning, En annan möjlighet till särskilt stöd – Reglering
            av kommunala resursskolor (SOU 2020:42), slår fast ”att både tillämpningen
            av bestämmelserna och hanteringen av ansökningar skiljer sig betydligt
            mellan kommuner”. Utredningen lyfter också fram resultat från
            en rapport från Sweco som visar på ”stora variationer mellan kommuner
            när det gäller vilka krav som ställs på underlagen vid ansökan,
            hur kommunens bedömningsstöd för hantering av ansökan ser ut och
            hur stor andelen avslag är”. Ingen av dessa utredningar har lämnat
            tillräckliga förslag som kan garantera långsiktiga och varaktiga
            villkor för resursskolorna.
          </p>
          <p xml:id="i-NSPW5VVTeBDofMHT14TkYF">
            Kristdemokraterna lade tillsammans med Moderaterna fram ett förslag
            till utskotts­initiativ i maj 2021 i syfte att ge resursskolorna
            en egen definition i skollagen och en hållbar finansiering som
            är bättre anpassad efter resursskolornas särskilda förut­sättningar.
            Behandlingen av förslaget blev dessvärre en besvikelse då Social­demokraterna,
            Vänsterpartiet, Miljöpartiet, Centerpartiet och Liberalerna valde
            att rösta nej till förslaget.
          </p>
          <p xml:id="i-9XE7EA8nAQQZQALw7e7Cjy">
            Det finns i dag vissa möjligheter för en kommun att ersätta resursskolan
            för de elever som får plats där, antingen genom tilläggsbelopp
            eller genom ett belopp som motsvarar en form av förstärkt grundbelopp
            eller strukturbidrag, vilket i dag har stöd genom 2 kap. 8 b §
            skollagen. Det är dock fortfarande upp till respektive kommun
            att avgöra om sådana förutsättningar föreligger, vilket lett till
            bristande likvärdighet mellan kommuner.
          </p>
          <p xml:id="i-XEj9AxX9VXwcDPEcGe5CB">
            Att det i propositionen saknas en hållbar finansieringsmodell
            för de fristående resursskolorna är allvarligt. Situationen för
            resursskolorna är akut, och det krävs hållbara förslag för att
            säkerställa att de elever som har de största behoven kan få det
            stöd de behöver.
          </p>
          <p xml:id="i-AvpLE6y5JjNQVxdtVwcDv9">
            Kristdemokraterna vill tillsätta en statlig utredning för att
            se över det särskilda stödet och tilläggsbeloppen för elever i
            behov av särskilt stöd. Förutom att utreda en ny finansieringsmodell
            för resursskolorna så bör det övervägas om en förändrad ansökningsprocess
            när det gäller tilläggsbelopp skulle kunna skapa större förutsägbarhet
            när det kommer till resursskolornas finansiering. Kristdemokraterna
            anser att det även bör utredas om en behovsbedömning och beviljad
            rätt till ett tilläggsbelopp ska kunna gälla för längre tid än
            i dag, dvs. innan man behöver ansöka om detta på nytt.
          </p>
          <p xml:id="i-9G1oHHnqrKhN5ZHrRzrPFb">
            Det bör avslutningsvis också övervägas om en statlig myndighet
            som exempelvis Specialpedagogiska skolmyndigheten (SPSM) bör överta
            kommunernas ansvar för behovsbedömningen vid ansökningar om tilläggsbelopp,
            detta för att säkerställa att inte kortsiktiga budgetskäl i kommunerna
            leder till en olikvärdig och orättvis bedömning som drabbar de
            barn som har stora stödbehov. Bedömningen av om en elev är berättigad
            till tilläggsbelopp ska vila på samlad expertis från skolan, och
            handläggningen av tilläggsbelopp behöver ske på likartat sätt
            mellan olika kommuner, för att vara rättssäker och likvärdig i
            hela landet.
          </p>
        </div>
        <div xml:id="i-SZkpeq1w1hUSeBYg6yCbBZ" type="signatureBlock">
          <list xml:id="i-F3KzbadTegTMD4vnMWwNTa">
            <item xml:id="i-XzqUHUdEJLn5T9jH1T3Fnu" type="signature">
              Christian Carlsson (KD)
            </item>
            <item xml:id="i-kQMtwLhFV1maxvcKuSedc" type="signature">
              Pia Steensland (KD)
            </item>
            <item xml:id="i-XLFKbx5QFwhLKcJBb2z4NF" type="signature">
              Acko Ankarberg Johansson (KD)
            </item>
            <item xml:id="i-Xpfe5DXGnqNMdftjtnbWd4" type="signature">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
