<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00207">
  <teiHeader>
    <fileDesc>
      <titleStmt>
        <title>Södertörns infrastruktur</title>
        <author corresp="i-J6iNc7etmFsvBgThMM5STy">av Anna Steele (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertörns infrastruktur</title>
          <idno type="rdwebb">H102T207</idno>
          <rs type="number">T207</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T207/text</ref>
          <ref type="dokument_url_html">http://data.riksdagen.se/dokument/H102T207</ref>
          <ref type="dokumentstatus_url_xml">http://data.riksdagen.se/dokumentstatus/H102T207</ref>
          <ref type="doc">http://data.riksdagen.se/fil/26C23F03-2141-49FA-9DA2-B8F80AF6E991</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna Steele</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E4f3tWYrbaRB7qu2dhRB7a" type="signed"/>
        <correspContext corresp="i-E4f3tWYrbaRB7qu2dhRB7a">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction type="numbering" xml:id="i-Wwb5gfKLQBC1W5mNzJVafy">
          <date when="2013-09-27"/>
        </correspAction>
        <correspAction type="submission" xml:id="i-Reog23tSve35h6F882aUUP">
          <date when="2013-09-24"/>
        </correspAction>
        <correspAction type="transfer" xml:id="i-LHQscMvM3stCLqZXntoBzW">
          <date when="2013-09-24"/>
        </correspAction>
        <correspAction type="assigned" xml:id="i-WfautrthTN2qtVpGU1FkDv"/>
        <correspContext corresp="i-WfautrthTN2qtVpGU1FkDv">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7RS8xMCqJCiGbLSdnTuMTp">
            Förslag till riksdagsbeslut
          </head>
          <p xml:id="i-7wBEqyqM2neJoRys75teW3">
            Riksdagen tillkännager för regeringen som sin mening vad som
            anförs i motionen om Södertörns infrastruktur för jobb och tillväxt.
          </p>
        </div>
        <div type="motContent">
          <head type="h1" xml:id="i-A1RsyjYkDbVRdR5x9jbutB">
            Motivering
          </head>
          <p xml:id="i-BPxB6cMTaif5wzdtvg8bw2">
            Södertörn har utmärkta kvaliteter för ökad tillväxt och håller
            på att bli en ännu mer attraktiv region. Södertörn ska kännetecknas
            av företagsamhet och vara en region där företag och entreprenörer
            etablerar sig och utvecklas. En satsning på att utveckla Södertörn
            med arbetsplatser och utbyggd infrastruktur stärker Stockholmsregionens
            funktion som Sveriges tillväxtmotor.
          </p>
          <head type="h2" xml:id="i-3ak31GpZ2igWZVtPiuBVAm">
            Södertörn är en region med obegränsade möjligheter
          </head>
          <p xml:id="i-TVu87UNJS4EJMQTixQHZ7w">
            På Södertörn finns ett blomstrande näringsliv med många företag
            och arbetsplatser. Här finns stor kompetens och kunskapsintensiva
            verksamheter med stort internationellt rykte. Här finns kvalificerad
            utbildning, forskning och utveckling inom till exempel Södertörns
            högskola, Karolinska Institutet, Novum och Kungliga Tekniska högskolan.
            Södertörn har goda möjligheter till kraftigt ökat bostadsbyggande
            och för förstärkning av samhällsservicen både för den egna befolkningen
            och för att ta emot många nya södertörnsbor. På Södertörn finns
            Sveriges mäktigaste urskogar söder om fjällregionen, ett rikt
            odlingslandskap, vackra sjöar och vattendrag, mängder av kulturminnen
            från svunna tider samt en spännande skärgård med många fina skärgårdsidyller.
            För att ta till vara Södertörns utvecklingsmöjligheter krävs krafttag,
            där statens insatser också är avgörande för Södertörns förutsättningar
            för tillväxt, välfärd och livskvalitet. På Södertörn kan det skapas
            flera nya stora arbetsplatsområden. Det finns till exempel attraktiva
            etableringsmöjligheter längs E4/E20 mot Södertälje och Nykvarn.
          </p>
          <p xml:id="i-7zNE5wQAs5pS7zWxYnyJTh">
            Det är glädjande att väg 73 nu är utbyggd till motorvägsstandard
            i hela sin sträckning. Utbyggnaden har stor betydelse för hela
            Stockholmsregionen. Etableringar kan här på sikt få motsvarande
            lägesfördelar som de på vägen mellan Stockholm och Arlanda. Nynäshamn
            bör utvecklas till både Stockholms uthamn och hela Stockholmsregionens
            port mot Östersjön, Gotland, Sankt Petersburg, Baltikum och Polen.
          </p>
          <head type="h2" xml:id="i-XZ1w19HmP2Eoc7aAVxYmk7">
            Bygg ut infrastrukturen
          </head>
          <p xml:id="i-8czoYrCNRuzqsHMNTjK7b1">
            En viktig förutsättning för tillväxt och välfärd är att tillgängligheten
            till regionen och inom regionen förbättras. Möjligheten att säkert
            och bekvämt nå sin arbetsplats, sina vänner, kulturevenemang och
            andra fritidsaktiviteter i både den egna regionen och andra regioner
            inom och utom Sveriges gränser är avgörande för en hög livskvalitet.
            En förstärkning av transportsystemet är därför mycket viktig.
          </p>
          <p xml:id="i-Rr1ksV2KouwWe1KvczUUu4">
            En bättre kollektivtrafik inom Södertörn och till centrala Stockholm
            är nödvändig, liksom till flygplatser och arbetsplatsområden.
            Annars kan varken bostadsbyggande eller företagsutbyggnad ske
            lika framgångsrikt. Tvärförbindelserna på Södertörn och förbindelserna
            till de regionala kärnorna Flemingsberg, Södertälje, Haninge,
            Kungens kurva samt till den framtida storhamnen i Nynäshamn måste
            förbättras. I kommande planer för infrastrukturen måste behoven
            av såväl förbättrad kollektivtrafik som vägförbindelser på Södertörn
            beaktas. Viktiga exempel på detta är Förbifart Stockholm, Södertörnsleden
            och Spårväg Syd.
          </p>
          <p xml:id="i-5eBJxEoBUMY34YhdLTVza3">
            Norviks hamn i Nynäshamn bör bli Stockholmsregionens port mot
            Östersjön, Gotland, Sankt Petersburg, Baltikum och Polen. Södertörnsleden
            från Balingsnäs till Flemingsberg och vidare till E4–E20 måste
            byggas så att snabba och punktliga transporter blir möjliga för
            näringsliv och tvärresande mellan olika delar av Södertörn liksom
            ökad tillgänglighet till och från E4. Spårväg Syd kommer att knyta
            samman två viktiga regionala kärnor, Flemingsberg och Kungens
            kurva, och skapa förutsättningar för utbyggnad av såväl bostäder
            som arbetsplatser utmed dess sträckning, vilket är viktigt för
            hela Stockholmsregionens utveckling.
          </p>
          <p xml:id="i-27G2n1UY7mceX5JaNT75Pz">
            Tvärförbindelser på såväl väg som spår är nödvändiga och alla
            fjärrtåg måste åter stanna i Flemingsberg, vilket var meningen
            när stationen en gång byggdes. Upprustningen av järnvägen till
            Nynäshamn räcker inte, det behöver byggas dubbelspår på järnvägen
            hela vägen till Nynäshamn. Det behövs ökad turtäthet, kortare
            restid, färre trafikstörningar och bättre trafikering av regionens
            yttre delar. Upprustningen av väg 225 mellan Södertälje och Nynäshamn
            måste garanteras. Detta är särskilt angeläget då Norvik är utbyggt.
          </p>
          <p xml:id="i-MK7Ngxz9Vt59K182LQYkj4">
            Att Södertörnsleden byggs är viktigt för hela Södertörn, men
            kanske allra mest för Huddinge, Botkyrka och Haninge vars övriga
            vägnät kan avlastas med den nya leden.
          </p>
          <p xml:id="i-7DnVz9iCQza3ukTZ32VZNL">
            När det gäller Södertälje och Nykvarn så öppnar dessa kommuner
            upp allt mer för grossisthandel och logistikverksamhet i arbetsplatsområdet
            Almnäs. Här erbjuds direktaccess till järnväg, hamn och motorvägar,
            en konkurrensfördel som förstärks ytterligare när den nya trafikplatsen
            vid E20 står klar.
          </p>
          <p xml:id="i-3mrNvBgw5eC6WNtwqJV1mC">
            I Södertälje måste utbyggnaden av dubbelspåret slutföras, det
            vill säga omstöpningen av bangård, perronger och stationshus vid
            före detta Södertälje central till ett modernt och ändamålsenligt
            resecentrum.
          </p>
          <p xml:id="i-QSU9kFnRBe5f1YUAN5VSKz">
            En angelägenhet för regionen och hela riket är att den fortsatta
            utbyggnaden av pulsådern E4 till sex körfält genom Södertälje
            påskyndas, vilket innefattar en ny lyftbro vid nålsögat Södertälje
            kanal.
          </p>
        </div>
        <div type="motSignatures">
          <list>
            <item xml:id="i-HRbTD3miCh7RevT2R1isAg">
              Anna Steele (FP)
            </item>
          </list>
        </div>
      </div>
    </body>
  </text>
</TEI>
