<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-04053">
  <teiHeader>
    <fileDesc>
      <titleStmt>
        <title>med anledning av prop. 2017/18:61 Multilateral konvention för att genomföra skatteavtalsrelaterade åtgärder</title>
        <author corresp="i-RMyMvNY8rQGcpLy854czaK i-SrBAa2d3LWrMGJXvTgBhLV">av Olle Felten och Jeff Ahl (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4053 av Olle Felten och Jeff Ahl (båda SD)</title>
          <idno type="rdwebb">H5024053</idno>
          <rs type="number">4053</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5024053/text</ref>
          <ref type="dokument_url_html">http://data.riksdagen.se/dokument/H5024053</ref>
          <ref type="dokumentstatus_url_xml">http://data.riksdagen.se/dokumentstatus/H5024053</ref>
          <ref type="docx">http://data.riksdagen.se/fil/E8484B76-2CCF-484C-B39A-8438E9D0CB65</ref>
          <ref type="pdf">http://data.riksdagen.se/fil/2C9E70BA-F2F8-4A9E-9047-EC72F3BAAF02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation">
              <desc>-</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JvJ8XKbAxGPJYjQof3q23y" type="basedOn"/>
        <correspContext corresp="i-JvJ8XKbAxGPJYjQof3q23y">
          <ref>Proposition 2017/18:61</ref>
        </correspContext>
        <correspAction xml:id="i-DsqaV1Fg5B9HiA7oKQYcay" type="signed"/>
        <correspContext corresp="i-DsqaV1Fg5B9HiA7oKQYcay">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction xml:id="i-UFyZSbgpF1ve1B3bpYgy1" type="submitted">
          <date when="2018-04-04"/>
          <time when="12:03:36"/>
        </correspAction>
        <correspAction xml:id="i-Bf1n7JPFjDvLuhZMYiDCWz" type="reviewed">
          <date when="2018-04-05"/>
          <time when="16:29:20"/>
        </correspAction>
        <correspAction xml:id="i-WuhWwJ4QhRaBHmvjds5F5w" type="dismissed">
          <date when="2018-04-10"/>
        </correspAction>
        <correspAction xml:id="i-GMkSsRGhTdMDyB3C2UCKMx" type="referred">
          <date when="2018-04-11"/>
        </correspAction>
        <correspAction xml:id="i-WrqUgiZZKyESuLNfdd49Gm" type="assigned">
          <date when="2018-05-16"/>
          <time when="17:34:28"/>
        </correspAction>
        <correspContext corresp="i-WrqUgiZZKyESuLNfdd49Gm">
          <ref type="assignedTo">Skatteutskottet</ref>
        </correspContext>
        <correspAction xml:id="i-7n9QFVN8bGkQvac6BdNcAX" type="behandlas_i"/>
        <correspContext corresp="i-7n9QFVN8bGkQvac6BdNcAX">
          <ref type="uppgift">2017/18:SkU22</ref>
          <ref type="ref_dok_id">H501SkU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU22</ref>
          <ref type="ref_dok_titel">Multilateral konvention för att genomföra skatteavtalsrelaterade åtgärder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YYEWnAECRcnkSAs44EkGSQ" type="motHeader">
        <div xml:id="i-4D74zR8F798Peje9U5Q4mT" type="motTitle">
          Motion till riksdagen 2017/18:4053 av Olle Felten och Jeff Ahl
          (båda SD) med anledning av prop. 2017/18:61 Multilateral konvention
          för att genomföra skatteavtalsrelaterade åtgärder
        </div>
      </div>
      <div xml:id="i-Tg696qdrhhVtpMjAPqD3W9" type="motBody">
        <div xml:id="i-5VdKJSXxxbD817WHgpSmRA" type="motProposal" subtype="förslag">
          <head xml:id="i-FoEhR25mfb3LT1pivixXtC">
            Förslag till riksdagsbeslut
          </head>
          <list xml:id="i-GhAsowM4H4RjhvYLLuTbrS" style="ol">
            <item xml:id="i-KUQ3jzkjV3pG42LUpGvLPb">
              Riksdagen ställer sig bakom det som anförs i motionen om att
              regeringen bör intensifiera arbetet med uppdatering och modernisering
              av de delar av Sveriges bilaterala skatteavtal som inte träffas
              av de delar av det multilaterala instrument som Sverige har valt
              att tillämpa och tillkännager detta för regeringen.
            </item>
            <item xml:id="i-2guDiWKbZRaZ3gWqiBCqaB">
              Riksdagen ställer sig bakom det som anförs i motionen om att
              regeringen bör utveckla en årlig redogörelse för Sveriges skatteavtal
              till riksdagen och tillkännager detta för regeringen.
            </item>
            <item xml:id="i-Ue1sq8PG7AdgURqCCNp2d3">
              Riksdagen ställer sig bakom det som anförs i motionen om att
              regeringen i den årliga redogörelsen bör göra en nyttoanalys av
              de delar av det multilaterala instrument som Sverige har valt
              att tillämpa respektive att inte tillämpa och tillkännager detta
              för regeringen.
            </item>
          </list>
        </div>
        <div xml:id="i-SY8iPBpYU2xYxU8eNSiq1p" type="motContent">
          <head xml:id="i-EyjXVXmYs2AmQy8va3Ntor" type="h1">
            Motivering
          </head>
          <p xml:id="i-XQqKAkGQjrZcQw54sGHZSR">
            OECD:s initiativ till det omfattande BEPS-projektet syftar till
            att motverka globaliseringens negativa effekter genom att stadfästa
            ett internationellt regelverk för hur globalt skatteundandragande
            och vinstförflyttning ska kunna motverkas. Vi välkomnar detta
            arbete, som är helt nödvändigt för att säkra skattebasen för många
            länder samt för att upprätthålla en sund konkurrenssituation i
            den internationella handeln. Projektet startades 2015 och har
            resulterat i en uppsättning åtgärder (actions) som var och en
            adresserar ett problemområde i den internationella handeln med
            koppling till avvikelser i förhållande till sund konkurrens och
            det vi definierar som rättvis beskattning.
          </p>
          <p xml:id="i-MyRBjRQVPsXEPbRfAapeTN">
            Projektet är omfattande och komplext till sin natur, varför den
            nu framtagna multilaterala skatteavtalskonventionen bör ses som
            en viktig start på en mycket långsiktig process för att komma
            till rätta med t.ex. de enorma omflyttningar av vinster till lågskattejurisdiktioner
            som förekommer inom de multinationella bolagen och en del andra
            skatte- och konkurrensrelaterade problem.
          </p>
          <p xml:id="i-SbvNVBHidnhxRJJKAZmN1j">
            OECD har en lång tradition av att bistå länder med internationellt
            accepterade regelverk för att hantera mellanstatliga skattefrågor,
            främst genom att man utvecklat en modell för bilaterala skatteavtal.
            Dessa används för att skapa en ordnad reglering av skattefrågor
            mellan två stater, både avseende privata och bolagsrelaterade
            skattefrågor.
          </p>
          <p xml:id="i-8FNEHQ2uWTkhDws6rNU5Vi">
            Sverige har traditionellt varit ett föregångsland när det gäller
            att upprätthålla en god ordning på våra skatteavtal med andra
            länder. Vi var under lång tid världsledande både avseende mängden
            skatteavtal och till det innehållsmässiga. Under den socialdemokratiska
            regeringen med Göran Persson i spetsen avvecklades en stor del
            av det strategiska arbetet med att utvidga och uppdatera de svenska
            skatteavtalen. Det har fått till följd att våra skatteavtal och
            därmed de skattemässiga förutsättningarna för svenska företag
            och privatpersoner som bedriver verksamhet i andra länder, har
            försämrats i relation till våra viktigaste konkurrentländer. Dessa
            har i stället ökat sina insatser och i många fall gått om Sverige
            när det gäller att skapa goda handelsbetingelser med sina viktigaste
            internationella partner. Frågan beslystes i två rappporter av
            Svenskt Näringsliv respektive Riksrevisionen 2015.
          </p>
          <p xml:id="i-9ysd7F93Ueb7rLwW4YFTm6">
            Detta är en viktig utgångspunkt för hur vi bör se på det nu aktuella
            multilaterala avtal som OECD utarbetat för att hantera ett antal
            specificerade områden med ökad risk för olika former av skatteundandraganden.
            Det multilaterala instrumentet är en bra utgångspunkt men täcker
            inte alla delar av de bilaterala avtalen. Det kommer inte heller,
            vilket framgår av regeringens proposition, att appliceras på samtliga
            länder som Sverige har bilaterala skatteavtal med, i vart fall
            inte i ett inledningsskede.
          </p>
          <p xml:id="i-HuBqwCnMexbeZm9hbp7Pog">
            Arbetet med implementeringen av det multilaterala skatteavtalet,
            i propositionen betecknat konventionen, pågår och det kommer att
            ta tid att få de delar av avtalet som respektive land godkänt
            för sina respektive motparter att komma på plats. För Sveriges
            del ska samtliga av regeringen utpekade bilaterala skatteavtal
            kompletteras med referenser till tillämpliga delar av konventionen
            och beslutas av riksdagen. Regeringen kommer därför att behöva
            lägga fram en proposition för varje bilateralt skatteavtal som
            ska kopplas till konventionen.
          </p>
          <p xml:id="i-WaegzwBSBQir4HeRQGgbGk">
            Samtidigt måste Sverige lyfta nivån på övriga delar av sina bilaterala
            skatteavtal, vilket kommer att kräva ett mycket omfattande och
            tidskrävande arbete. Att det sker så snabbt som möjligt är en
            mycket viktig fråga för vår exportindustri och därmed för Sverige
            som nation.
          </p>
          <p xml:id="i-NTJR4nKTGHMMmVqLz9u24u">
            Sveriges regering måste ta ansvar för att skapa så bra förutsättningar
            som möjligt för den svenska exportindustrin, som är en avgörande
            faktor för den svenska tryggheten och välfärden. Vi har redan
            tappat tempo mot många av våra viktigaste konkurrentländer, som
            agerat både snabbt och målmedvetet för att bygga bra förutsättningar,
            samtidigt som Sverige legat på sofflocket.
          </p>
          <p xml:id="i-FxmokAJs4sq44iRBz2mR7B">
            För att det ska vara möjligt att hantera dessa omfattande uppgifter
            inom rimlig tid behöver regeringen öka resurserna för skatteavtalsrelaterade
            uppgifter. Vi förordar att man återskapar den tidigare enheten
            inom Finansdepartementet som hade ansvaret för arbetet med de
            svenska bilaterala skatteavtalen. Enheten bör också ges ett övergripande
            ansvar även för det fortlöpande arbetet med analys och implementering
            av det multilaterala instrumentets olika delar i de svenska skatteavtalen.
          </p>
          <p xml:id="i-YEvBmYhQTaVjpxHXdoaFuQ">
            I propositionen skriver regeringen att man ”anser att det finns
            starka skäl för att inta en återhållsam hållning vad gäller valet
            av vilka av konventionens artiklar som ska få genomslag på svenska
            skatteavtal”. Detta indikerar att det finns en tämligen stor utvecklingspotential
            i hur Sverige kan dra nytta av det multilaterala instrumentets
            olika delar. Den återhållsamma inställningen tyder också på att
            kritiken mot att Sverige kraftigt dragit ned på sitt arbete med
            skatteavtal, såväl under S- som M-ledda regeringar, varit befogad
            och att detta arbete måste uppgraderas och stärkas rejält, såväl
            till kvantitet som kvalitet.
          </p>
          <p xml:id="i-7CJBGvkck7kCxfgEGDPKNW">
            Ett bra sätt att åstadkomma ett ökat fokus på skatteavtalens
            kvalitet och numerär skulle kunna vara att regeringen lämnar en
            redogörelse för hur arbetet med skatteavtal fortskrider samt i
            denna också lämnar en fördjupad redogörelse för vilka effekter
            olika avtalsvillkor avser att åstadkomma och vilka problem och
            brister som återstår att lösa. Redogörelsen bör också innehålla
            en nyttoanalys avseende de olika delar av det multilaterala instrumentet
            som Sverige anslutit sig till samt vilka nyttoeffekter vi gått
            miste om och vilka negativa effekter vi undvikit genom de delar
            vi inte anslutit oss till.
          </p>
          <p xml:id="i-EWp9AnpgfsSm2aPwUfK5aV">
            En sådan redogörelse skulle bidra till en mer seriös diskussion
            i riksdagen om de så viktiga skatteavtalen och bidra till ökad
            förståelse för skatteavtalens påverkan på den svenska skattepolitiken
            och övriga berörda politikområden.
          </p>
        </div>
        <div xml:id="i-MAJgMtadcCoD6jBTHeVevx" type="signatureBlock">
          <list xml:id="i-B8HuTsrdd2e9WrLqw7SQp6">
            <item xml:id="i-UkFuQ6ywEi5naN9YTPhvFw" type="signature">
              Olle Felten (SD)
            </item>
            <item xml:id="i-SchizHnCMMURHfhkqri3us" type="signature">
              Jeff Ahl (SD)
            </item>
          </list>
        </div>
      </div>
    </body>
  </text>
</TEI>
