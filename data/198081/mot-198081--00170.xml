<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00170">
  <teiHeader>
    <fileDesc>
      <titleStmt>
        <title>med anledning av proposition 1980/81:44 om sänkt minimitid för</title>
        <author>av tredje vice talmannen Karl Erik Eriksson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:44 om sänkt minimitid för</title>
          <idno type="rdwebb">G402170</idno>
          <rs type="number">170</rs>
          <ref type="dokument_url_text">http://data.riksdagen.se/dokument/G402170/text</ref>
          <ref type="dokument_url_html">http://data.riksdagen.se/dokument/G402170</ref>
          <ref type="dokumentstatus_url_xml">http://data.riksdagen.se/dokumentstatus/G402170</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-W4KsfSh6dCbjCcJdxiZwL</idno>
            <name>MARGARETA ANDRÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GPsdjpP7W2z8k5iUBqxhJu" type="signed"/>
        <correspContext corresp="i-GPsdjpP7W2z8k5iUBqxhJu">
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-W4KsfSh6dCbjCcJdxiZwL"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__170/mot_198081__170-001.pdf"/>
      <fw xml:id="i-8uFBJ87gCKeqLqzQ4F3s9d">
        Motion 1980/81: 170
      </fw>
      <div xml:id="i-JXHzAm4UsZgrLVi2Yew5Mu" type="motHeader">
        <div xml:id="i-SygfSqQdN7SCBftUTqWnvY" type="motTitle"/>
        <div xml:id="i-LjBBgehUMQtRQdMVceRDyp" type="motSubmissionInfo"/>
      </div>
      <div xml:id="i-2G4R951W99Y3NpsmDxfGH6" type="motBody">
        <div xml:id="i-4hWZiZ84sQ76SHNGZNfh3y">
          <p xml:id="i-6NbB3WckPhk82U8ig1nSBu">
            av tredje vice talmannen Karl Erik Eriksson m. fl. med anledning
            av proposition 1980/81:44 om sänkt minimitid för fängelsestraff
          </p>
          <p xml:id="i-SGXY11qH4EqkphJJvWiuV7">
            I propositionen 1980/81:44 föreslås en möjlighet att utdöma fängelse-
            straff för en tid om fjorton dagar eller tre veckor. Den kortaste
            tiden har hittills varit en månad. Propositionen bygger på ett
            förslag från fängelsestraffkommittén som tillsattes av justitieminister
            Sven Romanus under folkpartiregeringens tid, i mars 1979. Enligt
            Sven Romanus direktiv till kommittén är det väsentligt att fullfölja
            den linje i det kriminalpolitiska utvecklingsarbetet som går ut
            på att minska användningen av frihetsberövande påföljder och avkorta
            längden på de frihetsberövanden som ändå måste göras av allmänpreven-
            tiva skäl. Även om vi med hänsyn till vikten av att bekämpa brottslighet
            och upprätthålla allmän laglydnad inte kan avvara fängelsestraffet,
            så torde detta enligt direktiven aldrig eller åtminstone endast
            i mycket spe- ciella undantagsfall kunna ses som ett verkningsfullt
            medel i sig att anpassa lagöverträdaren till samhället. Ett sätt
            att begränsa användningen av frihetsberövanden som påföljd vid
            brott är att möjliggöra även helt korta fängelsestraff. Ett sådant
            kan ha samma allmänt brottsavhållande effekt om det är på ett
            par veckor som om det är på ett par månader, men de skadeverkningar
            som kan följa på fängelsestraffet kan vara mindre om straffet
            är kortare. För vår egen del ställer vi oss helt bakom dessa principer,
            på vilka det nu framlagda försla- get om möjlighet till fjorton
            dagars fängelse har grundats. Men samtidigt som vi förordar att
            riksdagen godkänner principen om möjlighet till fjorton dagars
            fängelse vill vi peka på ett mycket stort pro- blem som då aktualiseras.
            Trots sin stora betydelse har detta problem endast givits en summarisk
            behandling i utredningen och i propositionen. Skall förslaget
            om fjorton dagars fängelse även gälla rattfylleri kan detta nämligen
            få långtgående och oförutsedda följder för samhällets inställning
            till onykterhet vid ratten. För att förstå hur allvarlig denna
            fråga är måste man tänka igenom både den aktuella alkoholpolitiska
            situationen och rattfylleribrottets konsekven- ser för de enskilda
            människorna. Att alkoholförbrukningen ökat kraftigt under de senaste
            årtiondena kan inte undgå att öka riskerna för trafikska- dor
            till följd av alkoholförtäring. Av knappt 5 500 domar på en månads
            fängelse under år 1979 utdömdes ca 3150 för rattfylleri. Resultaten
            av polisens nykterhetskontroller de 1 Riksdagen 1980/81.3 saml.
            Nr 170-174
          </p>
          <p xml:id="i-AFTZsjE1cyJLyRvLpLT3Mp">
            Mot. 1980/81 170—174
          </p>
          <pb facs="riksdagen-motions-pdf/data/198081/mot_198081__170/mot_198081__170-002.pdf"/>
          <fw xml:id="i-UgKhpoqYeieKxSt9wjgM2">
            Mot. 1980/81: 170 2
          </fw>
          <p xml:id="i-SU4QCJfCjVv8AAXydKewf5">
            senaste åren pekar också på att den ökade alkoholförbrukningen
            på många håll gått hand i hand med en tillåtande attityd när det
            gäller alkohol vid bilkörning. För den enskilda människan kan
            denna kombination av ökad alkoholförbrukning och ändrade attityder
            i samhället få förödande följd- verkningar. Vid sidan om narkotikabrottsligheten
            torde faktiskt inte någon typ av kriminalitet vålla så mycket
            mänskligt lidande som rattfylleri. Varje år dör minst 200 människor
            i trafiken till följd av rattfylleri eller rattonykterhet. Bland
            offren finns förare, medpassagerare, resenärer i påkörda fordon,
            cyklister, mopedister och fotgängare. Siffran minst 200 dödsoffer
            återges i trafiksäkerhetsverkets skrift Fakta om alkohol och trafik
            och bygger på SOU 1970: 61 Trafiknykterhetsbrott. Mot utveckling-
            en under 1970-talet är det mycket som talar för att det årliga
            antalet dödsoffer kan ha ökat ytterligare. När det gäller en del
            slag av trafikolyckor med dödlig utgång förefaller alkohol rentav
            vara den dominerande olycksorsaken. Vid ungefär hälften av alla
            singelolyckor med dödlig utgång inom Umeå rättsmedicinska distrikt
            (norra delen av landet med drygt 900000 invånare) under tiden
            1976—första kvartalet 1979 var bilföraren berusad. Ett under-
            sökningsresultat av denna innebörd återfinns också i SOU 1970:
            61. Antalet skadade vid olyckor som förorsakats av alkohol är
            också mycket stort. Även om storleken på de vårdkostnader som
            förorsakas inte är kända, kan man utgå från att det rör sig om
            betydande belopp. När man skall bedöma vilka effekter ett införande
            av möjlighet till fjorton dagars fängelse även för rattfylleri
            kan få är det två saker man måste tänka på: För det första måste
            man ta reda på vilket resultatet kan bli när det gäller straffmätningen
            för rattfylleri. För det andra måste man tänka efter hur själva
            beslutet om möjlighet till lindrigare straff kan påver- ka allmänhetens
            inställning till att använda alkohol i samband med bilkör- ning.
            Utgångspunkten när man besvarar dessa frågor måste enligt vår
            mening vara riksdagens hittillsvarande inställning till rattfylleriet,
            som senast har formulerats av justitieutskottet i dess betänkande
            JuU 1980/81: 1:
          </p>
          <p xml:id="i-XrrvSnwD67TtEG1U2iQQFA">
            Enligt en i rättspraxis antagen grundsats kräver, — — — hänsynen
            till allmän laglydnad att påföljden för rattfylleri normalt bestäms
            till fängelse. Detta har enligt utskottets mening haft stor betydelse
            som avhållande faktor när det gäller bilkörning i samband med
            alkoholförtäring: uppfatt- ningen att man måste hålla isär alkoholförtäring
            och bilkörning torde ha en fast förankring hos det stora flertalet
            medborgare. Det är enligt utskottets mening ett viktigt trafiksäkerhetsintresse
            att den senare uppfattningen vidmakthålls.
          </p>
          <p xml:id="i-9NqReDUgGhuzVYFyQRUED1">
            I samma betänkande från justitieutskottet redovisas en genomgång
            av tingsrätternas domar i rattfyllerimål under 1979. Genomgången,
            som en- dast omfattar de fall där omständigheterna inte varit
            mildrande i trafik- brottslagens mening, ger vid handen att domstolarnas
            syn på rattfylleriet i
          </p>
          <pb facs="riksdagen-motions-pdf/data/198081/mot_198081__170/mot_198081__170-003.pdf"/>
          <fw xml:id="i-RT6a9CXiVpvvNNJP6HHjXw">
            Mot. 1980/81: 170 8
          </fw>
          <p xml:id="i-LiLCbd2wnNBAruTs9jMyhB">
            en del delar av landet kraftigt förändrats under de senaste åren
            utan något föregående riksdagsbeslut. Det finns i gällande rätt
            vissa möjligheter att i stället för fängelse döma till villkorlig
            dom eller till skyddstillsyn i rattfyllerimål. Den nämnda ge-
            nomgången av domarna för rattfylleri visar att denna möjlighet
            1979 an- vändes i icke fullt vart sjätte fall. Skillnaderna mellan
            olika tingsrätter är mycket stora. Det finns åtta tingsrätter
            där mer än var tredje rattfyllerist undgår fängelse. I andra tingsrätter
            förekommer över huvud taget inte villkorlig dom eller skyddstillsyn
            under undersökningsåret. Justitieutskot- tet har i sitt enhälliga
            betänkande slagit fast att det synes vara fallet att lika fall
            inte behandlas lika vid domstolarna samt att detta inte kan godtas.
            Justitieutskottet föreslår att riksdagen ger regeringen till känna
            att det erfordras närmare undersökning av domstolarnas handläggning
            av rattfyl- lerimål så att man därefter kan ta ställning till
            frågan om behovet och arten av vidare åtgärder. Några upplysningar
            om att dessa stora problem existerar finns inte i propositionen.
            I propositionen framhålls visserligen att ”standardpåföljden”
            för rattfyl- leri ”för närvarande” inte bör sjunka under en månad.
            Men ett betydande utrymme lämnas ändock för att döma till kortare
            fängelsestraff även i sådana fall där mildrande omständigheter
            inte föreligger enligt trafikbrotts- lagen och där några skäl
            för att döma till skyddstillsyn till följd av de personliga omständigheterna
            inte heller finns. Enligt vår mening måste man för att bedöma
            verkningarna av ett sådant förslag göra det som inte görs i propositionen,
            nämligen överväga hur en möjlighet till fjorton dagars fängelse
            kan komma att användas av domsto- larna i ett läge när det på
            flera håll i landet pågår en snabb urholkning av riksdagens tidigare
            beslut att rattfylleri normalt skall leda till fängelse i minst
            en månad. Om propositionens förslag genomföres även när det gäller
            rattfylleri menar vi för vår del att det finns en betydande risk
            för att vi skulle få en fortsatt okontrollerad utveckling i riktning
            mot dels stora skillnader i rättstillämpning mellan olika tingsrätter,
            dels en allmänt mildare syn på rattfylleriet när det gäller straffmätningen.
            Förarbetena i form av utredning och proposition är i just de här
            avsnitten så kortfattade och oklara att något hinder för en sådan
            utveckling inte finns. Enligt vår mening bör riksdagen i viktiga
            frågor inte fatta beslut med så här långtgående konsekvenser utan
            att dels ha ett ordentligt underlag för beslutet, dels tydligt
            ange hur riksdagen önskar att lagen skall se ut efter reformen.
            Den av justitieutskottet förordade närmare undersökningen av hur
            ratt- fyllerimålen egentligen handläggs i domstolarna måste enligt
            vår mening avvaktas innan man företar någon viktigare förändring
            av lagstiftningen när det gäller rattfylleri.
          </p>
          <pb facs="riksdagen-motions-pdf/data/198081/mot_198081__170/mot_198081__170-004.pdf"/>
          <fw xml:id="i-6ez4RNQvMVxmbeiZ4g45mE">
            Mot. 1980/81: 170 4
          </fw>
          <p xml:id="i-RAXdhmjgE7nKXVwB3vLMC3">
            Vi vill också påpeka att riksdagen för fem år sedan ansåg att
            en reform av trafiknykterhetslagstiftningen snarast borde komma
            till stånd, även om försöksverksamhet med alkolholutandningsprov
            borde avvaktas (JuU 1975/76: 8). Förslag om sänkta promillegränser,
            för både rattonykterhet och rattfyl- leri, har framlagts. När
            det gäller rattfylleri föreslog exempelvis trafik- nykterhetsbrottskommittén
            redan för tio år sedan en sänkning från 1,5 till 1,2 promille.
            Fängelsestraffkommittén fortsätter sitt arbete, och dessutom pågår
            arbe- tet i frivårdskommittén. Dessa utredningars arbete kan komma
            att leda fram till en mer genomgripande reform av det kriminalpolitiska
            påföljds- systemet. Det är möjligt att kommande förslag från dessa
            utredningar kan göra det lämpligt att även använda kortare fängelsestraff
            vid rattfylleri. Vi vill särskilt peka på möjligheten att utveckla
            den s.k. kontraktsvårdstan- ken, där den dömde kan få möjlighet
            att i stället för ett vanligt fängelse- straff välja ett mycket
            kort fängelsestraff, förenat med en längre tids nykterhetsvård.
            En liknande tanke återfanns i trafiknykterhetsbrottskom- mitténs
            förslag, där påföljden för personer med alkolholproblem föreslogs
            bli skyddstillsyn med föreskrift om nykterhetsvårdande behandling.
            Dessutom bör nämnas att det, efter riksdagsbeslut våren 1979,
            nu pågår en översyn av det alkoholpolitiska restriktionssystemet.
            Det är tänkbart att även denna översyn leder till resultat som
            kan påverka utformningen av påföljdssystemet för rattfylleri.
            Det finns således stor anledning för riksdagen att inom kort tid
            fatta beslut om hur rattfylleri skall behandlas i lagstiftningen.
            Det gäller då att med kraft slå fast principen att alkohol och
            bilkörning inte hör samman och samtidigt förbättra påföljdssystemet.
            Att nu införa möjligheten till fjorton dagars fängelse för rattfylleri,
            utan att vidta någon annan åtgärd, skulle inte bidra till att
            lösa något av de påtalade problemen. Det skulle framför allt öka
            osäkerheten och de regio- nala skillnaderna i rättstillämpningen.
            Det skulle också få allvarliga konsekvenser för den andra viktiga
            fråga man måste ta ställning till i detta sammanhang, nämligen
            hur ett beslut om fjorton dagars fängelse för rattfylleri skulle
            påverka allmänhetens inställ- ning till alkohol och bilkörning.
            Här bör man för det första slå fast att ett sådant beslut om möjlighet
            till kortare fängelsestraff inte behöver ha någon uppluckrande
            effekt på det allmänna rättsmedvetandet ifall det ingår i en större
            reform. Om möjlighet till kortare fängelsestraff åtföljs av sänkta
            promillegränser och möjligheter att förena korta fängelsestraff
            med nykterhetsvård, så kan det inte påstås att reformen innebär
            någon mer tillåtande inställning från samhällets sida till att
            använda alkohol i samband med bilkörning. Det förslag som nu framlagts
            kan emellertid inte undgå att få just detta resultat. Det kan
            av medborgarna inte uppfattas på annat sätt än att
          </p>
          <pb facs="riksdagen-motions-pdf/data/198081/mot_198081__170/mot_198081__170-005.pdf"/>
          <fw xml:id="i-3pVkdj1A3aFr864zT1Ynue">
            Mot. 1980/81: 170 S
          </fw>
          <p xml:id="i-FxLbefdjVuKHXAtpVQL3Ez">
            regeringen och riksdagen mildrar samhällets hittillsvarande inställning
            att man måste hålla isär alkoholförtäring och bilkörning. Ett
            sådant beslut står i strid mot den mening justitieutskottet nyligen
            uttryckte, att det är ett viktigt trafiksäkerhetsintresse att
            uppfattningen om att alkoholförtäring och bilkörning skall hållas
            isär vidmakthålls. När alkoholförbrukningen har ökat, har fler
            människor än tidigare pro- blem med alkoholen och behöver stöd
            av samhällets normsystem för att låta bli att köra bil med alkohol
            i kroppen. Trots att fler människor än tidigare har alkoholvanor
            som gör att det finns risk för rattonykterhet eller rattfylleri
            har det visat sig att inställningen till sådana brott på åtskilliga
            håll håller på att bli mer tillåtande. I en sådan situation är
            det enligt vår mening ytterst olyckligt om riksdagen fattar ett
            beslut som kan uppfattas som en mindre avvisande inställning från
            samhällets sida. Eftersom rattfyllerifrå- gan, mer än de flesta
            andra kriminalpolitiska frågor, handlar om den enskilda människans
            trygghet och säkerhet till liv och lem måste vi, när vi tar ställning
            till denna fråga, utgå från att lagarnas brottsförebyggande funktion
            inte får urholkas. Det är, vill vi slutligen framhålla, inte nödvändigt
            att skjuta den föreslag- na möjligheten till fjorton dagars fängelse
            på framtiden i andra fall än när det gäller rattfylleri. Mot bakgrund
            av de förhållanden som har redovisats i justitieutskottets betänkande
            JuU 1980/81:1 och mot bakgrund av det utredningsarbete som pågår
            och snabbt måste genomföras i frågan, anser vi det vara rimligt
            att straffminimum i de fall där fängelsestraff utdöms ligger kvar
            på en månad för rattfylleri, trots att det sänks i övriga fall.
            Den i propositionen föreslagna lagändringen bör därför kompletteras
            med en ändring av trafikbrottslagens 4 $, I mom. , första stycket
            av denna innebörd. Det förutsätts att utskottet utarbetar erforderligt
            förslag till lagtext. Med hänvisning till vad ovan anförts hemställs
            att riksdagen beslutar att, i de fall där fängelse utdöms för
            rattfylleri, den minsta strafftiden även fortsättningsvis skall
            vara en månad.
          </p>
          <p xml:id="i-3rwBrveSSVRgk97bByv2jq" type="date">
            Stockholm den 25 november 1980
          </p>
          <div xml:id="i-ER2jeqvhR3qpdHLGACQf7i" type="signatureBlock">
            <p xml:id="i-9XkbcjBcd5BgbZtGPtswQE" who="i-9pZ6GzfD2R22bxSydJmuYz" type="signature">
              KARL ERIK ERIKSSON (fp)
            </p>
            <p xml:id="i-QjxbatciUYBt3XgjdhRsEv" who="i-A8ft8hMHUcZDSE5fKdjGpq" type="signature">
              KERSTIN EKMAN (fp)
            </p>
            <p xml:id="i-V6Ncr7yezFiJeiTHuk8jUn" who="i-TLnEcKgBYha1pdFTVEbAvk" type="signature">
              ERIC ENLUND (fp)
            </p>
            <p xml:id="i-6QMUYqkzXCGnNPxWRTXDrx" who="i-W4KsfSh6dCbjCcJdxiZwL" type="signature">
              MARGARETA ANDRÉN (fp)
            </p>
            <p xml:id="i-6ZuriG6ygeEQ661ezvCsAL" who="i-Gcjbk3nJyjWXPaa2dm3MFR" type="signature">
              ELVER JONSSON (fp)
            </p>
          </div>
        </div>
      </div>
    </body>
  </text>
</TEI>
