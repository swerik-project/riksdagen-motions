<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_339/mot_200405_MJ_339-0001.pdf"/>
      <pb facs="riksdagen-motions-pdf/data/200405/mot_200405_MJ_339/mot_200405_MJ_339-0001.pdf"/>
      <div type="motHeader" xml:id="i-JhyWs6RvWHPVLkXRLwjXTn">
        <div type="motTitle" xml:id="i-B6Tucuqt2Mt16kapPbNFp2"/>
        <div type="motSubmissionInfo" xml:id="i-Mh75dZHXP7BzvqshmLAj8r"/>
      </div>
      <div type="motBody" xml:id="i-TD1NKzQKuUDHSaz2adgnGA">
        <div xml:id="i-VguVto2VjVtHFyheDMXmhU">
          <p xml:id="i-GBoye3PzG3LhyDBiWn8wF">
            2004/05 mnr: MJ339 pnr: m1485
          </p>
          <p xml:id="i-Cx4wQyqxW9rxESQcstnf1V">
            Motion till riksdagen 2004/05:MJ339
          </p>
          <p xml:id="i-qQwy1qTCUV58LHd5cA9G7">
            av Jeppe Johnsson och Maud Ekendahl (m)
          </p>
          <p xml:id="i-UmDTQeB4uBSh4y7WW4fqgS">
            Svensk fisk
          </p>
          <p xml:id="i-TWdCmSa542xj5oKBEH8CP">
            Förslag till riksdagsbeslut
          </p>
          <p xml:id="i-VpudvYLKTn6S7YHBNDkeUL">
            Riksdagen tillkännager för regeringen som sin mening vad i motionen
            anförs om en informationskampanj om nyttan av att äta svensk fisk.
          </p>
          <p xml:id="i-7aVngS2KFBicjmHd7Ams9J">
            Motivering
          </p>
          <p xml:id="i-Vqoy5p2xzjmE9NgB6KyY8w">
            Under ett antal år har debatten i svenska medier ensidigt handlat
            om överfiske i svenska vatten samt förekomst av olika oönskade
            ämnen i fisken. Detta har fått till resultat att många blivit
            försiktiga med att äta svenskfångad fisk. Butiker marknadsför
            sig med att fisken är ”fångad i ishavet” m.m. Det är väl dokumenterat
            att befolkningar som äter mycket fisk har betydligt mindre problem
            med hjärt-kärlsjukdomar. Här har media, myndigheter och folkhälsoansvariga
            ett stort ansvar. Det framkommer sällan att en del av den importerade
            ”ishavsfisken” i många fall blivit infryst efter fångsten, skeppad
            till Kina och där upptinad och lagd i fina förpackningar och fryst
            ytterligare en gång. Därefter transport till Sverige för att försäljas.
            Det skrivs inte mycket om att många skaldjur som säljs i Sverige
            är strålbehandlade för att vara hållbara. Att norsk s.k. fjordlax
            i själva verket är odlad och att den äter foder framställt av
            industrifiskad sill och andra arter, samt att färgämne och antibiotika
            ibland tillsätts för att fisken skall hålla sig frisk och ha rätt
            färg. Detta är olyckligt och det är av stor vikt att ändra attityderna
            till det svenska fisket och den svenska fisken som nyttig föda.
            Vi anser inte att det är rimligt att vi köper fisk fångad i Asien
            eller norskfångad som är fryst i Kina i stället för svensk fisk.
            Det är naturligtvis mycket bättre att vi i första hand äter svensk
            fisk, både för kvaliténs skull och för miljöns skull. Om vi inte
            äter den svenskfångade fisken så exporteras den naturligtvis någon
            annanstans. Oftast till underpriser vilket naturligtvis drabbar
            det svenska fiskets lönsamhet.
          </p>
          <pb facs="riksdagen-motions-pdf/data/200405/mot_200405_MJ_339/mot_200405_MJ_339-0002.pdf"/>
          <p xml:id="i-DUe5rq9WHydu29o5M3zgbS">
            2004/05:MJ339
          </p>
          <p xml:id="i-YDocEX1McXAu6Z4cYMDRnk">
            Svenskt fiske är en del i vår livsmedelsproduktion. Det gäller
            att ta vara på den fisk som finns i havet och som fiskas lagligt
            inom biologiskt säkra gränser och fastställda kvoter. Det ligger
            i allas intresse att havets och sjöarnas resurser utnyttjas på
            ett ansvarsfullt sätt. I Sverige har media, myndigheter och politiker
            ett stort ansvar för dagens syn på svensk fisk. Vi anser att regeringen
            skall ge Fiskeriverket i uppdrag att starta en informationskampanj
            om nyttan av att äta svensk fisk.
          </p>
          <p xml:id="i-4recDbqgfEFsB5ZoSeHPXR">
            Stockholm den 1 oktober 2004 Jeppe Johnsson (m) Maud Ekendahl
            (m)
          </p>
        </div>
      </div>
    </body>
  </text>
</TEI>
