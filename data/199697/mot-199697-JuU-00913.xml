<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-JuU-00913">
  <teiHeader>
    <fileDesc>
      <titleStmt>
        <title>Våld mot kvinnor</title>
        <author corresp="i-LdbVtbdPx3MQxR6GEgCqax i-LdbVtbdPx3MQxR6GEgCqax">av Berit Andnor m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld mot kvinnor</title>
          <idno type="rdwebb">GK02Ju913</idno>
          <rs type="number">Ju913</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GK02Ju913/text</ref>
          <ref type="dokument_url_html">http://data.riksdagen.se/dokument/GK02Ju913</ref>
          <ref type="dokumentstatus_url_xml">http://data.riksdagen.se/dokumentstatus/GK02Ju913</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-GmrcX1xSGCMfzuc2rixqFw</idno>
            <name>Inger Segelström</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-XvdGNU5wNmbTiaurFoUuPb</idno>
            <name>Eva Arvidsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-FhvoeBduW7oVaiorj7G8jz</idno>
            <name>Agneta Brendt</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FhvoeBduW7oVaiorj7G8jz</idno>
            <name>Agneta Brendt </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XvdGNU5wNmbTiaurFoUuPb</idno>
            <name>Eva Arvidsson </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GmrcX1xSGCMfzuc2rixqFw</idno>
            <name>Inger Segelström </name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TATVknHKq7Hi7o3G8G751" type="signed"/>
        <correspContext corresp="i-TATVknHKq7Hi7o3G8G751">
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-GmrcX1xSGCMfzuc2rixqFw"/>
          <note type="signatory" corresp="i-XvdGNU5wNmbTiaurFoUuPb"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-FhvoeBduW7oVaiorj7G8jz"/>
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-FhvoeBduW7oVaiorj7G8jz"/>
          <note type="signatory" corresp="i-XvdGNU5wNmbTiaurFoUuPb"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-GmrcX1xSGCMfzuc2rixqFw"/>
        </correspContext>
        <correspAction type="referral" xml:id="i-JnuyGrt7gskLYK9FDUC8dC">
          <date when="1996-10-11"/>
        </correspAction>
        <correspAction type="dismissal" xml:id="i-DGAqPxCiAdMqg2Q62WJQB6">
          <date when="1996-10-11"/>
        </correspAction>
        <correspAction type="submission" xml:id="i-KTHe9xZNUPhmKU8W2SYema">
          <date when="1996-10-07"/>
        </correspAction>
        <correspAction type="referral" xml:id="i-TbhvVfVz5XWCyeBzfRwjDc">
          <date when="1996-10-11"/>
        </correspAction>
        <correspAction type="dismissal" xml:id="i-HUYFBGxwiwNLTTe2L3wH4H">
          <date when="1996-10-11"/>
        </correspAction>
        <correspAction type="submission" xml:id="i-MoHj31Zxp1YcbETpy8wuVY">
          <date when="1996-10-07"/>
        </correspAction>
        <correspAction type="assigned" xml:id="i-3V7g4YddT3dwgpQFTuqLfa"/>
        <correspContext corresp="i-3V7g4YddT3dwgpQFTuqLfa">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_JU_0913/mot_199697_JU_0913-0001.pdf"/>
      <div type="motHeader" xml:id="i-889pTGZQV9SuETqeCb4bQE">
        <div type="motTitle" xml:id="i-JTci1K5yUz1BzFZx8z6J3L"/>
        <div type="motSubmissionInfo" xml:id="i-GWugjqM9j5gYiyfZhsWXs2"/>
      </div>
      <div type="motBody">
        <div>
          <p>1996/97 Ju913 Ju912-916</p>
          <p>Motion till riksdagen 199656 ölifgtgyisnan från vaggan till graven</p>
          <p>av Berit Andnor m.fl. (s) Våldet följer kvinnan från vaggan till graven</p>
          <p>Kvinnor utgör 70 26 av världens fattiga, 2/3 av de icke läs- och skrivkunniga. De innehar endast 14924 av — chefsbefattningarna, 1096 av parlamentsplatserna och 6 96 av regeringsplatserna. I många rättssystem är de fortfarande ojämlika. De arbetar ofta fler timmar än män, mycket av arbetet är obetalt, ej värdesatt och inte heller uppskattat. Våld följer deras liv från vaggan till graven.</p>
          <p>Ur UNDP:s Human development report -95</p>
          <p>Den kvinnosyn som kommer till uttryck i mäns våld mot kvinnor, prostitution, pornografi, incest och sexuella trakasserier på arbetsplatserna låter sig svårligen förenas med samhällets jämställdhetsmål som bl a innebär att kvinnor och män skall ha samma rättigheter, skyldigheter och möjligheter inom alla väsentliga områden i livet.</p>
          <p>Utdrag ut kommittédirektiv ”Kvinnofrid”</p>
          <p>1.1Synliggörande statistik</p>
          <p>Allmänt sätt skall all statistik då det är möjligt och inga särskilda skäl finns som hindrar könsuppdelas. På just detta område ”Mäns våld mot kvinnor” finns inga sådana hinder. Tvärtom finns alla skäl att åstadkomma en köns- uppdelad statistik såväl vad gäller förövare som offer. Det är viktigt för att synliggöra omfattning och orsak till våldet liksom för att rätta åtgärder skall kunna vidtas att det av statistiken framgår följande: ålder, kön, nationalitet, relation mellan förövare och offer, om eventuellt besöksförbud utfärdats liksom påföljd vid fällande dom, eventuellt skadestånd samt om det finns barn inblandade i familjen. nitiativ bör tas av regeringen för att sådan synliggörande statistik upprättas i alla samhällets organ som kommer i kontakt med kvinnor som utsatts för våld.</p>
          <p>1.2Forskning</p>
          <p>Forskningen inom detta område i Sverige är hittills tämligen begränsad. Vi föreslår en utveckling med tillägget att svensk forskning med fördel bör arbeta tvärvetenskapligt och knuten till den forskning som finns internationellt.</p>
          <pb facs="riksdagen-motions-pdf/data/199697/mot_199697_JU_0913/mot_199697_JU_0913-0002.pdf"/>
          <p>Vi vill särskilt peka på att sambandet mellan pornografi och våld mot kvinnor är vad vi vet inte tidigare belyst. Vår uppfattning är att pornografi i allmänhet ger budskapet att kvinnors underordning och mäns överordning är naturligt och acceptabelt, därför bör ej endast våldspornografin utan pornografi i allmänhet kopplas till en av möjliga orsaker till mäns våld mot kvinnor. Viktimologi, dvs läran om offer, är en gren av forskningen som bör prioriteras när forskningsanslag fördelas. Kvinnor och barn som utsatts för våld mot den egna personen är en eftersatt grupp vad gäller kunskap och metoder att hjälpa dem vidare i livet. Utan adekvat hjälp är risken stor att våldet ger livslånga störningar med i värsta fall upprepning som konsekvens.</p>
          <p>1.3Socialtjänsten och hälso- och sjukvården</p>
          <p>Det synes naturligt med den kunskap som idag finns att kommunerna åläggs ett ännu tydligare ansvar att verka för att kvinnor som är eller har varit utsatta för våld och andra övergrepp får stöd och hjälp att förändra sin situation. Detta kan med fördel skrivas in i den kommande socialtjänstlagen. Det råder ingen som helst tvekan om att kvinnojourerna under sina drygt 20 aktiva år synliggjort mäns våld mot kvinnor, vilket varit jourernas ambition parallellt med arbetet att hjälpa enskilda hjälpsökande kvinnor och deras barn. Villkoren för de lokala jourerna är dock mycket varierande. Kommunerna bör påverkas att i än större utsträckning än i dag stödja de frivilligorganisationer som arbetar med att hjälpa och stödja misshandlade kvinnor och deras barn. Dels för att det engagemang och de arbetsinsatser framförallt på obekväm tid som ges av frivilliga bör tas tillvara, dels för att många kvinnor känner sig mer tillfreds med att söka hjälp hos en organisation som inte är myndighet. Det är avgörande för t ex kvinnojourernas möjlighet att arbeta att de kan förlita sig på att samhället, dvs kommunen, ansvarar för kontinuitet i sitt anslagsgivande. Verksamheten kan inte fungera effektivt med alltför stora ekonomiska skillnader mellan åren. Vi vill särskilt peka på att gruppen av misshandlade kvinnor som också har dominerande drog- och alkoholproblem liksom gruppen med svåra psykiska problem är oerhört utsatta eftersom kvinnojourerna inte anser sig ha vare sig resurser eller kompetens att hjälpa dessa. Här måste socialtjänsten utveckla modeller för att även den gruppen skall få hjälp att förändra sin situation. Vi ser det som allvarligt och oroande att det finns så få behandlingshem för kvinnor. De få som ännu finns kvar har så låg beläggning att flera riskerar att läggas ned. Orsak till detta tror vi kan vara att när kommunerna skall spara så är det relativt ”lätt” att spara på den här posten då kvinnor inte syns och hörs på samma sätt som missbrukande män. Vi konstaterar att tidiga och adekvata insatser av hög kvalitet när kvinnan väl har signalerat sitt behov av stöd och hjälp sannolikt avvärjer framtida belastningar på såväl hälso- och sjukvården som socialtjänsten samt kostnader för sjukskrivningar och sjukpension.</p>
          <p>Mot. 1996/97Ju913</p>
          <pb facs="riksdagen-motions-pdf/data/199697/mot_199697_JU_0913/mot_199697_JU_0913-0003.pdf"/>
          <p>Mot.</p>
          <p>1996/97Ju913</p>
          <p>1.4Skyddat boende</p>
          <p>Möjligheterna för kvinnor och barn att för kortare tid få skyddat boende är goda i Sverige idag. Det finns emellertid behov av skyddat boende för längre tid hos en mindre grupp kvinnor och deras barn. Kanadas modell av Next step med Second = stage-verksamhet är lämpligt att = stödjas. Frivilligorganisationerna bör uppmuntras till initiativ i den riktningen.</p>
          <p>1.5Polisens arbete</p>
          <p>För att underlätta polisens och rättsväsendets arbete bör nya metoder prövas. Så har t ex skett i Eksjö där polisen som rutin filmar ingripanden där våld mot kvinnan i hemmet misstänks. Försöket har enligt uppgift fallit väl ut och underlättat betydligt vid påföljande rättegång. Metoden bör kunna spridas till övriga polisdistrikt inom snar framtid. Register över anmälningar om kvinnomisshandel och över ingripanden som polisen gör borde kunna skapas på samtliga polismyndigheter redan idag. Det finns otaliga exempel där ett sådant hade underlättat för tjänstgörande polis att snabbt skaffa sig en bild över vad det kan vara fråga om när ”larmet går”. Påbörjad utbildning inom polisen att möta misshandlade kvinnor bör prioriteras framöver även i den fortbildning som anordnas.</p>
          <p>1.6Samverkan ger resultat</p>
          <p>Det synes råda stor samstämmighet kring att samverkan mellan myndigheter, organisationer och enskilda är den absolut viktigaste strategin när det gäller att nå goda resultat i såväl det förebyggande som det konkreta arbetet. Det 1995 avslutade projektet ”Myndighetssamarbete vid kvinnomisshandel” som genomfördes under tre år i fem län med länsstyrelserna som huvudansvariga visar med all önskvärd tydlighet att det lönar sig väl att satsa på att sådan samverkan kommer till stånd. Slutsatsen av det projektet motiverar att det finns skäl att initiera och utveckla samarbetet även i de andra länen.</p>
          <p>1.7Kvarskrivning</p>
          <p>Vid kvarskrivning i sin f.d. hemkommun är det inte ovanligt att problem uppstår i den nya kommunen. Detta gäller särskilt när det finns barn med som är i skolåldern eller som behöver barnomsorg. Det är inte alltid som inflyttningskommunen ger barnen skolplats eller barnomsorg vilket motiveras med att barnet hör hemma i en annan kommun. Här behöver reglerna klargöras för att undvika ytterligare problem för kvinnan.</p>
          <p>1.8Fingerade personuppgifter</p>
          <p>Att vara i den situation som föregår en ansökan om fingerade personuppgifter är i sig en svår situation. Vi utgår från att när en kvinna söker fingerade personuppgifter är det fråga om särskilt allvarliga fall och att såväl</p>
          <pb facs="riksdagen-motions-pdf/data/199697/mot_199697_JU_0913/mot_199697_JU_0913-0004.pdf"/>
          <p>spärrmarkering som kvarskrivning prövats men inte ansetts tillfyllest. Trots det tas många ansökningar tillbaka. När det vid ansökningstillfället står klart för den sökande att det är fråga om en begränsad tid och att byte av identitet bl a därför för med sig en rad praktiska problem vid inte bara det första bytet utan också vid det andra när det skall bytas ”tillbaka” kan det förklara den höga graden av återtagande av ansökningar. Vi föreslår att orsakerna bakom de många återtagningarna kartläggs. Möjlighet till permanent identitetsbyte förslår vi dessutom skall införas då vi tror att det är en av orsakerna till de många återtagningarna. En översyn och förändring bör göras av kriterierna för att beviljas fingerade personuppgifter i syfte att öka möjligheten för kvinnor att skydda sig mot fortsatta övergrepp grundat på hänsyn till den nya kunskap kring kvinnomisshandel som Kvinnovåldskommissionen förmedlar.</p>
          <p>1.9Hot med vapen</p>
          <p>Angående olaga hot föreslår vi en skärpning i lagen så att hot med farliga vapen riktat mot någon som är i en särskilt utsatt ställning regelmässigt hänförs till den grova graden av brott. Med farliga vapen menar vi skjutvapen, knivar och föremål som offret har anledning att uppfatta som särskilt farliga.</p>
          <p>1.10Könsstympning</p>
          <p>Unga flickor boende i Sverige, ofta mellan fem och tolv år, utsätts för ett av de grövsta brott mänskligheten kunnat hitta på, nämligen att delar av könet skärs bort. Detta är ett ökande problem i Sverige som måste bekämpas på olika sätt. I lagtexten föreslår vi att ordet omskärelse ersätts av könsstympning som på ett bättre sätt beskriver vad det kriminaliserade ingreppet egentligen innebär Ur straffskalan när det gäller könsstympning föreslår vi att böter tas bort. Det kan aldrig finnas några förmildrande omständigheter när en brottslig handling som stympning av en flickas eller kvinnas kön begås. Straffet för normalbrottet bör ändras till fängelse i högst fyra år. Vidare öreslår vi en ändring av kriterierna vid bedömningen om brottet skall anses som grovt på så sätt att livsfara, svår kroppsskada och allvarlig sjukdom bör utgå. Straffminimum bör vara fängelse i två år. Såväl förberedelse som stämpling av brott liksom underlåtenhet att avslöja brott föreslår vi skall vara straffbart.</p>
          <p>1.11Brott mot frid</p>
          <p>I överensstämmelse med Kvinnovåldskommissionens överväganden och förslag föreslår också vi att en ny straffbestämmelse i brottsbalken införs. Dock med skillnaden att vi föreslår en könsneutral rubricering, fridsbrott. I övrigt är kommissionens analys och slutsatser helt i överensstämmelse med vår. Vi vill särskilt framhålla hur nedbrytande och kränkande det är att</p>
          <p>Mot. 1996/97Ju913</p>
          <pb facs="riksdagen-motions-pdf/data/199697/mot_199697_JU_0913/mot_199697_JU_0913-0005.pdf"/>
          <p>Mot.</p>
          <p>1996/97Ju913</p>
          <p>långvarigt vara utsatt för kontroll, hot om våld, våld och sexuella övergrepp liksom annan psykisk eller fysisk påverkan. Kunskapen som idag finns kring detta måste tas tillvara och ge utslag i en modern lagstiftning som just tar hänsyn till helheten i offrets berättelse och inte som idag i huvudsak enskilda händelser. Det är vidare angeläget att domstolarna skaffar sig adekvat kunskap om normaliseringsprocessen vid kvinnomisshandel och övrig kunskap om orsaker och konsekvenser vid (vår beteckning) fridsbrott.</p>
          <p>1.12Straffmätning</p>
          <p>Vad gäller straffmätning bör skäl för ”förmildrande omständigheter” granskas. Skäl som relationsproblem, svartsjuka, misshälligheter, slitningar inom äktenskapet/förhållandet, otrohet, känsla av underlägsenhet p g a lägre lön, svårare att uttrycka sig verbalt och liknande tillhör ett gammalt synsätt och har inget stöd i allmänhetens uppfattning om vad som kan vara förmildrande omständighet för män att begå våldsbrott mot kvinnor.</p>
          <p>2Grupper av särskilt utsatta kvinnor</p>
          <p>2.1Kvinnor med invandrarbakgrund</p>
          <p>Invandrarkvinnornas särskilda utsatthet när de utsätts för våld är mångomvittnad. När en person kommer som invandrare till sitt blivande nya hemland borde hon/han erbjudas en än fylligare information än idag över det svenska samhällets sätt att fungera. Det har visat sig att våldsutsatta invandrade kvinnor ofta har ringa kunskap om sina rättigheter, möjligheter och skyldigheter enligt svensk lag/praxis. Vi anser att denna okunskap kan minskas om den invandrade kvinnan erbjuds en mer omfattande obligatorisk information/utbildning tillsammans med andra kvinnor, gärna med kvinnlig informatör och helst på det egna språket. Motsvarande information skall beredas även för männen. Studieförbunden kan med fördel användas för sådan verksamhet om grundinnehållet finns med vid beställning från kommunen som har det övergripande ansvaret.</p>
          <p>2.22-årsregeln</p>
          <p>Det torde inte vara obekant för någon att vissa män på olika sätt genom egna resor, förmedlingsfirmor, privata kontakter osv tar kontakt med kvinnor från andra länder. Dessa länder har ofta en annan kultur och en annan syn på kvinnans roll, jämlikhet och jämställdhet än vår. Mannen etablerar ett förhållande/äktenskap och utsätter i vissa fall kvinnan för kränkande behandling, våld och sexuella övergrepp.</p>
          <pb facs="riksdagen-motions-pdf/data/199697/mot_199697_JU_0913/mot_199697_JU_0913-0006.pdf"/>
          <p>Kan kvinnan fly och ta sig tillbaka till sitt ursprungsland utan att bli utstött gör hon naturligtvis det hellre än att stanna i denna för henne främmande värld. Problemet uppstår när kvinnan inte har den valmöjligheten. Det kan vara religiösa, kulturella och andra orsaker som begränsar hennes möjlighet. Erfarenhet finns också om hur till kvinnan medföljande barn utsatts för liknande behandling som modern. Den s k 2-årsregeln har i de här fallen underlättat för mannen att hålla kvar henne i en för henne kränkande och ofta utomordentligt farlig situation genom att hota med att begära skilsmässa och på så sätt vara tämligen säker på att få kvinnan utvisad. Vid bedömning om en invandrad kvinna skall få stanna i landet trots att kravet på samlevnad i minst 2 år inte uppfyllts skall hänsyn tas till om kvinnan utsatts för våld eller annan kränkande behandling av mannen, liksom den risk som kan föreligga av att bli förskjuten av sin familj och samhället vid en återkomst. Vissa kulturer/religioner har en strikt fördömande syn på en kvinna som lämnat sin make eller vars make har övergett henne. Vi anser inte att någon lagändring är påkallad men att förtydligande direktiv ges till beslutande myndighet att ovan beskrivna syn skall vara vägledande vid bedömning om undantag från 2-årsregeln. Nära och regelbunden uppföljning av myndighetens beslut skall göras för att följa upp att myndigheten hanterar dessa ärenden med den syn vi här har beskrivit.</p>
          <p>2.3Våld mot äldre kvinnor</p>
          <p>Våld mot gamla är osynligt. Trots att socialstyrelsen gett ut två rapporter i ämnet är det tyst inom äldreomsorgen. Varför?</p>
          <p>2.4Våld mot kvinnor med funktionshinder</p>
          <p>Även här saknas kunskap i Sverige. Studier i Kanada visar att handikappade kvinnor löper större risk än andra kvinnor att utsättas för våld och sexuella övergrepp. Det ligger i sakens natur att handikappade kvinnor nästan alltid är starkt beroende av anhöriga och vårdande personals omsorg vilket ger dem en särskilt utsatt tillvaro.</p>
          <p>Kvinnojourerna kontaktas i regel inte av handikappade kvinnor, vilket är ett incitament till att tro att dessa kvinnor i än mindre utsträckning än andra kvinnor är benägna att söka hjälp från utomstående. Det torde vara helt felaktigt enligt den kanadensiska studien att dra slutsatsen att handikappade kvinnor i mindre utsträckning än andra kvinnor utsätts för våld.</p>
          <p>2.5Tonårsflickor</p>
          <p>Vad gäller flickors och pojkars inställning och attityder till våld är det ofta en spegel av hur de uppfattat vuxenvärldens signaler. Den kanadensiska undersökningen om ”dating violence” borde också för oss vara en varningsklocka. Vi konstaterar att våld i unga parförhållanden måste uppmärksammas mer. Vi behöver kunskap om omfattning, om hur våldet ser ut, vilka som drabbas och vilken hjälp som bör finnas.</p>
          <p>Mot. 1996/97Ju913</p>
          <pb facs="riksdagen-motions-pdf/data/199697/mot_199697_JU_0913/mot_199697_JU_0913-0007.pdf"/>
          <p>Mot.</p>
          <p>10</p>
          <p>1996/97Ju913</p>
          <p>2.6Barnen</p>
          <p>Bristande rutiner och dåligt utvecklad samverkan mellan olika myndigheter inkl skola, fritids och dagis är ett påtagligt skäl till att barnen inte får det stöd de behöver. Genom att utveckla samverkan kan nuvarande brister undanröjas. Stockholms läns landsting driver en verksamhet kallad ”Lotsen” — en mottagning för misshandlade kvinnors barn i åldern 0—-20 år. Arbetet sker bla i grupp där barnen får dela erfarenheter med andra barn. Ersta Vändpunkten (Sthlm) står som förebild för flera nystartade verksamheter runt om i landet när det gäller gruppbehandling av barn till missbrukande föräldrar. Här finns kunskap och arbetsmetoder att hämta även för gruppverksamhet för barn i misshandelsmiljöer. Kvinnojourerna möter några — långt ifrån alla av dessa barn i sin verksamhet. Under 1995 bodde 1454 barn på kvinnojourerna. Det är få jourer som har utvecklat särskilt stöd för barnen. Kvinnojourerna bör ges möjlighet att utveckla barnverksamheten. Vi har erfarit att det finns ett betydande intresse hos jourerna men medel saknas i regel samtidigt som förebilderna är få än så länge i Sverige. Initiativ av även andra frivilligorganisationer som syftar till att bygga upp stödjande verksamhet för barn och ungdomar som lever i familjer där våldet är en del av vardagen bör välkomnas och aktivt stödjas. Samtliga dessa grupper av särskilt utsatta kvinnor, dvs de äldre, de handikappade och tonårsflickorna samt barnens situation bör särskilt studeras var för sig. Regeringen föreslås här få i uppdrag att ta initiativ till särskilda studier i syfte att hämta kunskap och föreslå åtgärder för kunskapsspridning och för förebyggande och hjälpande, stödjande och skyddande verksamhet.</p>
          <p>2.7Männen</p>
          <p>Program som syftar till att påverka våldsamma män, och få dem att lösa konfliker på annat sätt än genom våld, kan göra nytta. Allt talar för att det är fullt möjligt att genom insiktskapande och attityd- förändrande program ge män med våldsbeteende möjlighet till förändring. I Sverige genom det mångomtalade Frideborg men framförallt utomlands finns det intressanta program som syftar just till det ovan beskrivna. Regeringen bör ta initiativ till att sådana program påbörjas och sprids i Sverige inom såväl samhällets ansvarsområden som inom frivilligverksamhe- ten.</p>
          <p>3Hemställan</p>
          <p>Med hänvisning till det anförda hemställs att riksdagen som sin mening ger regeringen till känna vad i motionen anförts om våld mot kvinnor m.m.</p>
          <pb facs="riksdagen-motions-pdf/data/199697/mot_199697_JU_0913/mot_199697_JU_0913-0008.pdf"/>
          <p>Stockholm den 2 oktober 1996 Berit Andnor (s) Eva Arvidsson (s) Monica Green (s)</p>
          <p>Siw Wittgren-Ahl (s)</p>
          <p>Agneta Brendt (s)</p>
          <p>Inger Segelström (s)</p>
          <p>Mot. 1996/97Ju913</p>
          <p>kl</p>
        </div>
      </div>
    </body>
  </text>
</TEI>
