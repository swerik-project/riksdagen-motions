<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02
          </p>
          <p>
            mnr: MJ419 pnr: m155
          </p>
          <p>
            Motion till riksdagen 2001/02:MJ419
          </p>
          <p>
            av Göte Jonsson m.fl. (m)
          </p>
          <p>
            Skogspolitiken
          </p>
          <p>
            Motionen delad mellan flera utskott
          </p>
          <p>
            1 Förslag till riksdagsbeslut
          </p>
          <p>
            1. Riksdagen ti anförs om en 2. Riksdagen ti anförs om ut 3.
            Riksdagen ti
          </p>
          <p>
            anförs om satsning på vidareutveckling av träanvändning.'
          </p>
          <p>
            4. Riksdagen ti anförs om ko: 5. Riksdagen ti
          </p>
          <p>
            anförs om förenkling av regelverken för småföretag.'
          </p>
          <p>
            6. Riksdagen ti
          </p>
          <p>
            anförs om jordförvärvsla;
          </p>
          <p>
            7. Riksdagen til
          </p>
          <p>
            anförs om ersättning vid
          </p>
          <p>
            8. Riksdagen ti anförs om
          </p>
          <p>
            lkännager Ikännager Ikännager lkännager Ikännager Ikännager Ikännager
          </p>
          <p>
            Ikännager
          </p>
          <p>
            genomförand
          </p>
          <p>
            samordning av skogspolitiken.
          </p>
          <p>
            örsäljning av mark till enskilda.
          </p>
          <p>
            stnadsnackdelar för skogsnäringen i Sverige.
          </p>
          <p>
            ör regeringen som sin mening vad i motionen
          </p>
          <p>
            motionen
          </p>
          <p>
            Ör regeringen som sin mening vad Ör regeringen som sin mening
            vad i motionen ör regeringen som sin mening vad i motionen ör
            regeringen som sin mening vad i motionen Ör regeringen som sin
            mening vad i motionen gstiftningen.?
          </p>
          <p>
            ör regeringen som sin mening vad i motionen inskränkning av ägande-
            och förfoganderätten.
          </p>
          <p>
            ör regeringen som sin mening vad i motionen
          </p>
          <p>
            granskning av erfarenheterna vid avgränsning och je av skogsreservat.
          </p>
          <p>
            "Yrkandena 3 och 5 hänvisade till NU.
          </p>
          <p>
            ? Yrkande 6 hänvisat
          </p>
          <p>
            till BoU.
          </p>
          <p>
            13
          </p>
          <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0002.pdf"/>
          <p>
            2001/02:MJ419
          </p>
          <p>
            14
          </p>
          <p>
            2 Inledning
          </p>
          <p>
            Industrialiseringen av Sverige genomfördes med skogsresurserna
            som hävstång. Under hela det förra seklet har skogsbruk och skogsindustrin
            varit en stark och viktig basnäring. Så är det fortfarande. Sektorns
            ekonomiska betydelse är oomtvistad. Vad vi kan kalla ”skogsklustret”,
            d.v.s. skogsbruk och skogsindustrier tillsammans med annan verksamhet
            som är baserad på skogsnäringen, finns i stort sett etablerad
            i hela landet. Skogsnäringen bär fortfarande upp landsbygden och
            många mindre orter, även om sysselsättningen i absoluta tal har
            minskat kraftigt det senaste decenniet. För ett sekel sedan fattade
            staten beslut om en offensiv skogspolitik för att bygga upp de
            hårt åtgångna skogsresurserna. Det började med en skogs- vårdslag,
            som krävde = återbeskogning, «samt en = halvstatlig skogsvårdsmyndighet,
            som satte skoglig rådgivning i främsta rummet. Skolbarnen hade
            sina planteringsdagar. Skogens och skogsbrukets betydelse var
            självklar för flera generationer svenskar. I dag skördar vi deras
            sådd. Skogen har förändrats och den innehåller mycket mer virke
            än för hundra år sedan trots successivt ökade uttag av virke.
            Utmaningarna för trä- och skogsnäringen har förändrats. Den svenska
            skogsindustrin är hårt konkurrensutsatt. De starka företagen,
            också i skogsnäringen, blir mer och mer internationella. Trä som
            material har tappat terräng mot substitut som marknadsförs hårt
            och professionellt. Satsningarna på FoU i den trämekaniska industrin
            har däremot varit och är mycket klena. Det är några orsaker till
            att landets trämekaniska industri har hamnat i kris. Med urbaniseringen
            följer andra värderingar och nya intressenter vill vara med och
            påverka användningen av skogarna. Oftast har även tillträdande
            skogsägare sina rötter i lantbruket men allt fler får en allt
            mindre del av sina utkomster från skogsbruket. Staten har fortfarande
            ett ansvar för att skogsbruk och skogsnäring kan utvecklas väl.
            Näringen i sin helhet är ännu ett lok i svensk ekonomi och de
            komparativa fördelar Sverige har med stora skogsresurser finns
            där. Men statens ansvar har förändrats och detta måste avspegla
            sig i skogspolitiken. Skogsnäringen har ingen samlad hemvist i
            regeringskansliet. Det kommer att behövas en effektivare samordning
            av de politiska frågor som är viktiga för den samlade skogsnäringen.
            Skogsministern bör ha ett samordningsan- svar. Regeringskansliet
            behöver förstärkas med sakkunniga som har bransch- erfarenhet.
            Staten innehar närmare 6 miljoner ha produktiv skogsmark som förvaltas
            av ett större antal myndigheter. Då är inräknat Assi Domän som
            är statligt ägt till 35 26. Efter alla turer med statens skogar
            under 90-talet är det nu viktigt att staten anlägger ett helhetsperspektiv
            på sitt ägande. Staten bör ta särskilt ansvar för sådan skog som
            kan behövas för att bevara speciella naturvärden, kunna erbjuda
            ersättningsmark till enskilda brukare vid reservatsbildning och
          </p>
          <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0003.pdf"/>
          <p>
            ta ansvar för markbytesreserv i omarronderingsområden. Det bör
            ingå i statlig markpolicy att sälja ut sådan mark som lämpligen
            kan ägas av enskilda.
          </p>
          <p>
            3 Skogspolitiken bör breddas
          </p>
          <p>
            För att skogspolitiken skall medverka till att uppfylla de övergripande
            målen för den ekonomiska politiken, regional- och arbetsmarknadspolitiken
            och miljöpolitiken behöver den breddas jämfört med tidigare. Nu
            gällande skogspolitik har integrerat skogsproduktion och miljöeffekter
            av skogsbruk. Mer markerat och mer beslutsamt än tidigare måste
            staten nu följa utvecklingen i skogsindustrin och analysera vilka
            åtgärder som kan behöva vidtas för att skogsklustret skall kunna
            spela den roll det hittills gjort såväl i syd som i norr.
          </p>
          <p>
            3.1 Vidareförädling och marknadsföring
          </p>
          <p>
            Den historiska sammansättningen i skogsindustrin kan vara en
            förklaring till den uteblivna satsningen inom den trämekaniska
            industrin. De svenska byggjättarna väljer i dag att vara passiva
            när det gäller FoU inom träsektorn. Den svenska devalveringspolitiken
            och valutautvecklingen har länge verkat bromsande på den nödvändiga
            strukturförändringen. Utan en värdeskapande vidareförädling i
            en starkare trämekanisk industri krymper marginalerna i skogsbruket
            så att verksamheten kan komma att minska eller t.o.m. upphöra
            inom stora delar av landet. Staten måste därför ta ansvar för
            att FOU inom den trämekaniska sektorn kraftsamlas och får tillgång
            till ökade resurser. Staten behöver också stödja marknadsföringen
            utomlands av trä som konstruktions-
          </p>
          <p>
            och inredningsmaterial.
          </p>
          <p>
            3.2 Konkurrensneutralitet
          </p>
          <p>
            För ett högkostnadsland, där skogsnäringen verkar efter egen
            förmåga på marknaden, blir det särskilt viktigt att konkurrensneutralitet
            råder i förhållande till skogsbruk och skogsindustrier i andra
            länder. Skogsbruket i Sverige har redan ett ekonomiskt handikapp
            eftersom flera viktiga konkurrentländer subventionerar sitt skogsbruk.
            Det finns exempel på stora moderna sågverk i forna Östeuropa som
            byggts med mycket stora statliga subventioner. Svenska staten
            har en viktig uppgift att i sitt internationella arbete se till
            att dessa kostnadsnackdelar för skogsbruk och skogsindustrier
            i Sverige minimeras.
          </p>
          <p>
            2000/01:c999
          </p>
          <p>
            15
          </p>
          <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0004.pdf"/>
          <p>
            2001/02:MJ419
          </p>
          <p>
            16
          </p>
          <p>
            3.3 Utbildning
          </p>
          <p>
            Med hänsyn till skogsnäringens utomordentliga betydelse för svensk
            ekonomi är det anmärkningsvärt att så lite satsas på forskning
            och utbildning från såväl näringen som det offentliga samhället.
            Skogsnäringen har haft påtagligt svårt att i ungdomars ögon framstå
            som en framtidsbransch där ekonomi, teknik och miljö möts i spännande
            utmaningar inför framtiden. I själva verket är ju exempelvis en
            modern pappersmaskin en konstruktion fylld av ”hightec” på teknikfrontens
            framkant. Utbildningsinsatser på alla nivåer måste kraftfullt
            öka. Utan en bred rekryteringsbas inom teknik, miljö och ekonomi/marknad
            kommer inte spetskompetens inom FoU fram. Skogsnäringen har under
            senare år ökat sina insatser på dessa områden. Vi förväntar oss
            nu att främst staten i en konstruktiv dialog med näringen ger
            den skogliga utbildningen — i vid bemärkelse — en omfattning och
            ett djup som motsvarar framtidens krav. Flertalet sakkunniga bedömare
            förefaller vara överens om att den svenska skogsnäringens framtid
            i allt större utsträckning hänger på näringens förmåga att öka
            förädlingsgraden, och därmed öka mervärden för svenskt skogsbruk.
            Förhoppningsvis kan ett antal goda exempel på gemensamma satsningar
            mellan stat och näringen tjäna som goda förebilder.
          </p>
          <p>
            3.4 Bättre vägar
          </p>
          <p>
            Skogsbranschen är extremt beroende av transportarbetet på väg.
            Virkestransporterna är långa och beroende av ett bra vägnät och
            rimliga energikostnader. Det dåliga tillståndet för vägarna har
            blivit en hämsko för näringen och det behövs under de närmaste
            åren ett kraftfullt investeringsprogram för det allmänna vägnätet
            på landsbygden. De fördyringar som en allt sämre vägstandard fört
            med sig sänker nu konkurrenskraften för såväl skogsbruket som
            industrin. Moderata samlingspartiet har i andra riksdagsmotioner
            föreslagit betydande anslagsökningar för att lösa dessa problem.
          </p>
          <p>
            3.5 Familjeskogsbruk
          </p>
          <p>
            Staten bör ha ett övergripande ansvar att följa utvecklingen
            i ägar- och fastighetsstrukturen. Halva arealen skogsmark ägs
            av familjeskogsbrukare. Sverige är närmast unikt med den mycket
            stora andelen bolagsmark, ca 40 26, och relativt lilla andel som
            är offentligt ägd. Sett till den samlade politiken är det angeläget
            att familjeskogsbruket inte minskar och att offentligt ägd skog
            verkligen utnyttjas för att tillgodose behovet av kollektiva nyttigheter.
            Jordförvärvslagstiftningen bör underlätta = strukturomvandling
            genom markbyten i bolagssfären, men begränsa möjligheten för bolagen
            att utnyttja
          </p>
          <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0005.pdf"/>
          <p>
            sin ekonomiska styrka att konkurrera ut familjeskogsbrukare inom
            välbelägna trakter.
          </p>
          <p>
            4 Skogspolitikens mål och medel
          </p>
          <p>
            1994 års skogspolitik innebar avreglering och liberalisering.
            Skogspolitiken blev nu målstyrd i stället för regelstyrd med jämställda
            mål för produktionen och miljön. Här har det funnits ett samförstånd
            mellan stat och näring om denna förändring. Dagens politik ligger
            väl i linje med den internationella diskursens (samtalets) breda
            perspektiv på skogarnas ekonomiska, ekologiska och sociala värden.
            Ett viktigt inslag vid målstyrning är att göra utvärderingar som
            visar utvecklingen i sektorn. Den andra utvärderingen av skogspolitiken
            skall redovisas i början av 2002. I samförstånd med näringen formulerades
            i skogspolitiken ett antal sektorsmål, vilka inriktades på de
            mest angelägna områdena. I slutet av 90- talet antogs i miljöpolitiken
            nya nationella kvalitetsmål, som följdes upp av ett antal etappmål
            eller delmål. Det centrala målet om skogen kallas ”Levande skogar”.
            Det ankommer på riksdagen att ta ställning till hur de föreslagna
            delmålen får inverka på nu gällande skogspolitik. De skogspolitiska
            medlen är i stort desamma som tidigare. Hit räknas skogsvårdsorganisationen
            som sådan, skogsvårdslagen, ”mjuka” medel som information, rådgivning
            och = utbildning, ekonomiska stöd och uppdragsverksamhet. Regler
            i miljöbalken om markavsättning m.m. betraktas numera också som
            skogspolitiska medel liksom skogsforskningen. Med 1994 års skogspolitik
            förändrades dock avvägningen mellan medlen.
          </p>
          <p>
            5 Äganderätten
          </p>
          <p>
            I en långsiktig näring som skogsbruk är en stark och tydlig äganderätt
            av fundamental betydelse. Den ligger till grund för den svenska
            förvaltartraditionen att skogen skall skötas med ansvar från generation
            till generation. Om äganderätten ifrågasätts försvinner motivationen
            för företagandet i familjeskogsbruket. Nu gällande skogspolitik
            bröt en serie av politiska beslut som verkat inskränkande på äganderätten.
            Ungefär samtidigt stärktes äganderätten i grundlagen. Men långsiktigheten
            i produktionen och samhällets intresse att upprätthålla ett mångbruk
            av skogen motiverar också att det finns politiska ramar och övergripande
            spelregler för brukandet. Inom dessa ramar måste skogsägaren kunna
            vara beslutsför. Om myndigheterna inskränker på ägarens brukande
            på sätt som går utöver hänsyn till allmänna intressen skall denne
            ersättas. Den nödvändiga stabiliteten i skogspolitiken rubbas
            i grunden om man i politiken på allvar överväger att införa nya
            regler, som underlättar för andras
          </p>
          <p>
            2000/01:c999
          </p>
          <p>
            27
          </p>
          <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0006.pdf"/>
          <p>
            2001/02:MJ419
          </p>
          <p>
            18
          </p>
          <p>
            övertagande av markrättigheter eller släcker ersättningsrätten
            vid intrång. Sådana tankar har vädrats i miljöpolitiken, både
            i Sverige och inom EU.
          </p>
          <p>
            6 Aktuellt
          </p>
          <p>
            6.1 Mål och medel för miljön
          </p>
          <p>
            För ett par årtionden sedan blev den skogsägare medaljerad som
            drev produktionsskogen till sin spets. I dag harangeras den som
            tidigare trotsat statens politik och därmed sägs ha värnat om
            miljön. Denna bakgrund får inte glömmas bort när staten i dag
            kommenterar skogsbrukarnas insatser. Ett batteri av statliga regler
            och investeringar på miljöområdet — inklusive kraftigt ökade anslag
            för reservatsbildande — samt skogsnäringens omfattande, = praktiska
            = insatser via landskapsplanering, «gröna skogsbruksplaner och
            företagens instruktioner i driften har på kort tid lett till stora
            förändringar i skogsbruket. Miljöorganisationer har drivit på
            och skogsforskningen har successivt fyllt på med mer kunskap.
            Den skogspolitiska tyngdpunkten har varit så fast förlagd till
            miljömålet att andra funktioner i politiken kommit i kläm. Parallellt
            med att hanteringen av naturvärdena i skogen effektiviseras med
            bättre indikatorer och miljöövervakning har det uppstått ett starkt
            behov av att utvärdera de mycket stora miljösatsningarna. Det
            är därför dags att summera erfarenheter från praktiken och i forskningen.
            Staten måste skaffa sig en bättre bild av vilken effekt insatser
            avseende miljömålet kan få i praktiken på miljön och produktionen.
            Här berörs nyckelbiotopinventeringen och myndigheternas vidare
            hantering av nyckelbiotoperna. Erfarenheterna vid avgränsning
            och genomförande av skogsreservat av olika storlekar behöver också
            granskas.
          </p>
          <p>
            6.1.1 Miljökvalitetsmål
          </p>
          <p>
            Regeringens förslag till delmål för miljökvalitetsmålet präglas
            i hög grad av inställningen att det endast är staten som kan garantera
            en positiv miljöutveckling på skogsområdet. Regeringen ignorerar
            det omfattande miljöarbete som bedrivits inom sektorn under senare
            år. Det frivilliga arbetet med att miljöcertifiera skog och skogsbruk
            har intensifierats, och det finns mycket som tyder på att skogsbruket
            i Sverige kommer att nå miljökvalitetsmålet i ett generationsperspektiv
            utan ytterligare statliga ingrepp. Arbetet med att bevara den
            biologiska mångfalden i skogsmarken har stärkts kraftigt. Som
            ett komplement till nuvarande åtgärder har vi lagt förslag om
            att inrätta en fond för bevarande av den biologiska mångfalden.
            Medel ur denna fond skall användas för bevarande av värdefulla
            miljöer.
          </p>
          <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0007.pdf"/>
          <p>
            6.1.2 ”Dubbelkommandot”
          </p>
          <p>
            Det har blivit mycket tydligt att det inom administrationen utvecklats
            ett dubbelkommando ifråga om miljöfrågor i skogen och skogsbruket.
            Näringen möter en kluven statsmakt. Detta har sannolikt sin grund
            i att miljöpolitiken växte fram delvis vid sidan om skogspolitiken
            under 90-talet. Det kan t.ex. utläsas som ett ”glapp” i miljöpolitiken
            när varken skogsvårdsstyrelsen eller länsstyrelsen tar ansvar
            för avsättning och finansiering av inventerade naturvårdsobjekt
            av viss storlek. Skogsägare bollas mellan myndigheter som kan
            ha delad syn på hur naturvärdena bäst hanteras. Det växer fram
            aktionsplaner och temakartor hos myndigheter på regional och lokal
            nivå, vilka synes vara mer eller mindre okordinerade. Även om
            det finns regioner där samarbetet mellan skogsvårdsstyrelsen,
            länsstyrelsen och kommunen kommit långt måste det vara en prioriterad
            fråga i skogs- och miljöpolitiken att samarbetet blir fullt tillfredsställande.
            När det offentliga ställer särskilda miljökrav på näringsidkarna
            skall skogsägarna så långt möjligt bara ha med en myndighet att
            skaffa. När miljöbalken utreds blir det viktigt att klara ut att
            normal skogsskötsel regleras i skogsvårdslagen och inte i miljöbalken.
            Av speciell betydelse för staten att bevaka blir det s.k. Nora-fallet.
            Rättsfallet ligger f.n. i regeringsrätten och handlar om kommunens
            möjligheter att reglera skogsbruk via miljöbalken. Dömer rätten
            att skogsbruk är eller kan vara miljöfarlig verksamhet blir kommunerna
            i dessa fall huvudmän och inskränkningar i skogsbruket ersätts
            inte.
          </p>
          <p>
            6.1.3 Sociala värden
          </p>
          <p>
            Den politiska miljöfrågan i skogen under 90-talet har dominerats
            av hur man bör handskas med naturvärdena. Nu lyfts skogens roll
            för den sociala miljön fram på ett annat sätt än tidigare. Det
            handlar då om de många kulturmiljövärdena i Sveriges skogar men
            också om skogen som en viktig rekreationskälla. Enligt regeringens
            miljömålsproposition skall dessa intressen väga tungt vid bedömningen
            av behovet att bevara tätortsnära natur. Detta är enligt vår uppfattning
            inte en riktig grund för bedömning av skyddsbehovet av naturområden.
            Skogsmarkernas värde för rekreation, promenader m.m. säkerställs
            väl inom ramarna för de rättigheter och skyldigheter som allemansrätten
            anger.
          </p>
          <p>
            6.1.4 Mål och medel för produktionen
          </p>
          <p>
            Planhushållningstanken under 80-talet försvann med nu gällande
            skogspolitik. Produktionen skulle i stället styras av marknadskrafterna.
            Det övergripande produktionsmålet i dagens politik talar nu om
            uthålligt god avkastning och en inriktning, som ger handlingsfrihet
            i framtiden. Avverkningarna i landet reagerade effektivt på marknadens
            efterfrågan men har också påverkats av billig import. Efter en
            första tidig utvärdering av skogspolitiken enades staten och branschen
            om sektorsmål rörande återväxterna och ungskogen. För röjningen
            ställdes upp ett kvantitativt mål. Skälet var att investeringarna
            i
          </p>
          <p>
            2000/01:c999
          </p>
          <p>
            19
          </p>
          <pb facs="riksdagen-motions-pdf/data/200102/mot_200102_MJ_0419/mot_200102_MJ_0419-0008.pdf"/>
          <p>
            2001/02:MJ419
          </p>
          <p>
            20
          </p>
          <p>
            skogsvården har minskat jämfört med 80-talet. Det fanns flera
            helt olika anledningar till att skogsvården kom att eftersättas
            under början och mitten av 90-talet. Lösningen finns inte i en
            återgång till regelstyrning. För att förbättra återväxtresultaten
            och öka röjningarna behöver staten och näringen i stället samarbeta
            bättre. Om sektorsmålet för röjning inte nås behövs insatser på
            flera plan. Skogsvårdslagen ställer faktiskt återväxtkrav som
            myndigheten måste tillämpa mer metodiskt än fallet är idag. Skogsvårdsstyrelserna
            måste ha större resurser för information och rådgivning om praktisk
            skogsvård. Branschen bör ge utökad ekonomisk rådgivning till skogsägarna
            och möta upp genom att stötta framväxten av nya entreprenadföretag
            på skogvårdssidan. Svamp, insekter och klövvilt förorsakar stora
            tillväxt- och värdeförluster i den svenska skogen. Anblicken av
            angripna och sönderbetade skogar borde föranleda motåtgärder.
            Skogsvårdsstyrelsernas beredskap att ingripa med snabba insatser
            vid svåra skogsskador har försämrats under senare år. Reaktionstiden
            vid årets svåra svampangrepp på tallskogen har återigen visat
            att denna verksamhet i skogsvårdsorganisationen behöver förstärkas.
            Skogsstyrelsen har utvecklat ett nytt inventeringssystem för älgskador
            på skog. Det saknas emellertid medel att genomföra de praktiska
            inventeringar som kan behövas. Den fruktade tallvednematoden följer
            handelsvägarna och finns nu i Europa och sannolikt också i Ryssland.
            Kontrollen i hamnarna behöver förstärkas. Det sura nedfallet och
            den onaturliga eutrofieringen av skogsmarken efter andra världskriget
            har på många håll allvarligt skadat ekosystemen i de sydsvenska
            skogarna. Skogsstyrelsen har med stor uthållighet framhärdat i
            sitt krav på kalkning och vitaliseringsgödsling av skogen, dock
            utan att hittills få napp hos staten. Det var olyckligt att skogsskyddet
            prioriterades ned när skogspolitiken antogs. Inte desto mindre
            är skyddet av skog och mark en av huvuduppgifterna för skogsmyndigheten.
            De senare årens skogsskador kan hota det långsiktiga produktionsmålet
            och visar att skogsvårdsstyrelserna är i behov av betydande förstärkningar
            för att bevaka skogarnas sundhet.
          </p>
          <p>
            Stockholm den 27 september 2001
          </p>
          <p>
            Göte Jonsson (m)
          </p>
          <p>
            Ingvar Eriksson (m) Carl G Nilsson (m) Catharina Elmsäter-Svärd
            (m) Lars Lindblad (m) Per-Samuel Nisser (m) Berit Adolfsson (m)
            Inger René (m) Anders G Högmark (m) Patrik Norinder (m) Lars Björkman
            (m)
          </p>
          <p>
            Ola Sundell (m)
          </p>
        </div>
      </div>
    </body>
  </text>
</TEI>
