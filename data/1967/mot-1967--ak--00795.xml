<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__795/mot_1967__ak__795-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 795—803 Motioner i Andra kammaren, nr 793 år 1967 1
          </p>
          <p>
            Nr 795 Av herr Ohlin m.fl., angående familje politiken. (Lika
            lydande med motion nr 620 i Första kammaren)
          </p>
          <p>
            Familjepolitiken har under senare år kommit i centrum för den
            politiska debat- ten. Detta är också naturligt med tanke på att
            detta område under lång tid allvar- ligt släpat efter i reformarbetet.
            De familjepolitiska åtgärderna har i stort sett byggts ut i takt
            med den fortgående försämringen av penningvärdet, men däremot
            inte följt med i den allmänna standardutvecklingen. Som exempel
            kan nämnas att de allmänna barnbidragen vid flera tillfällen under
            1950- och 1960-talen har legat på en lägre reell nivå än då de
            infördes 1948 och att antalet daghemsplatser först un- der de
            två senaste åren nämnvärt ökat trots väsentligt ökad efterfrågan
            på daghems- vård. Också på andra områden har familjepolitiken
            präglats av otillräckliga och dåligt samordnade insatser. Vi har
            i tidigare motioner hävdat att en samlad målsättning för familjepolitiken
            är nödvändig. Vi har också kritiserat den bristande samordningen
            av utrednings- arbetet på det familjepolitiska området. Tre utredningar
            har arbetat med olika delar av familjepolitiken: familjeberedningen
            med frågor rörande vård och ser- vice åt barnfamiljerna, familjepolitiska
            kommittén med det ekonomiska stödet till barnfamiljerna och familjeskatteberedningen
            med familjeskattesystemets utform- ning. Den förstnämnda utredningen
            synes nu ha avslutat sitt arbete och de båda sistnämnda utredningarna
            lär komma att framlägga betänkanden under år 1967. Vi anser det
            vara av största vikt att kommande förslag är samordnade med varandra.
            Samhällets familjepolitik ur ekonomisk synvinkel — skatter och
            bidrag — måste ses som en helhet. De olika åtgärderna måste ses
            som delar av ett sammanhängande system, syftande till att ge familjerna
            ökad trygghet. Med hänsyn till pågående utredningsarbete begränsar
            vi oss nu till att framföra några centrala synpunkter och önskemål.
          </p>
          <p>
            Familje politikens mål I motion till förra årets riksdag redovisade
            vi några grundlinjer i vår allmänna syn på familjepolitikens uppgift.
            Vi framhöll bl.a. följande. 1. Familjen utgör den centrala enheten
            i vårt sociala system. Det är en ange- lägen uppgift att finna
            ett mönster för familjen som är hållbart och levande också i vår
            tid. Samhället bör medverka till detta. 2. Familjen bör bära ett
            ekonomiskt ansvar för barnen. Den utjämning av barn- kostnaderna
            som f.n. sker genom socialpolitiska och skattepolitiska åtgärder
            är emel-
          </p>
          <p>
            Bihang till riksdagens protokoll 1967. 4 saml. Nr 795—803
          </p>
          <pb facs="riksdagen-motions-pdf/data/1967/mot_1967__ak__795/mot_1967__ak__795-002.pdf"/>
          <p>
            2 Motioner i Andra kammaren, nr 795 år 1967
          </p>
          <p>
            lertid av begränsad omfattning och starka skäl talar för ett
            förbättrat ekonomiskt stöd till barnfamiljerna. 3. Familjebeskattningen
            bör vara så utformad att familjen får behålla en rimlig andel
            av sin inkomst efter skatt vare sig en eller båda makarna förvärvsarbetar.
            Detta är med vårt nuvarande skattesystem inte fallet för många
            familjer. Pågående förändringar i familjestrukturen måste uppmärksammas;
            en växande andel av de gifta kvinnorna har förvärvsarbete. 4.
            Familjens behov av service i skilda former ökar. Det behövs flera
            daghem, familjedaghem, lekskolor, fritidshem, lekplatser, fritidslokaler,
            servicehus etc. 5. Alla människor — oberoende av kön — bör ha
            reella möjligheter att forma sitt liv efter sina personliga förutsättningar
            och önskemål. Fördomar och konventionella uppfattningar om olika
            könsroller bör motarbetas och ökad valfrihet och jämlikhet mellan
            könen bör eftersträvas. Vi anser att denna grundsyn bör prägla
            vår familjepolitik.
          </p>
          <p>
            Allmänna barnbidrag Samhällets ekonomiska stöd till barnfamiljerna
            lämnas sedan 1948 huvudsakligen i form av allmänna barnbidrag.
            Dessa bidrags uppgift är att jämnare fördela barn- kostnaderna
            mellan barnfamiljer och andra grupper. Det nuvarande bidraget
            (900 kr. per barn och år) motsvarar emellertid endast en ringa
            del av barnkostnaderna. Några aktuella undersökningar rörande
            barnkostnaderna finns inte, men konsum- tionskostnaderna per barn
            kan beräknas uppgå till flera gånger barnbidragets stor- lek.
            För mindre barn är konsumtionskostnaderna visserligen lägre, men
            då tillkom- mer vårdkostnader, som i synnerhet i dessa åldrar
            är betydande. De allmänna barnbidragen höjdes till nuvarande nivå
            den 1 juli 1965. Den då beslu- tade höjningen sammanhängde främst
            med den samtidiga höjningen av omsättnings- skatten. Sedan dess
            har betydande prisstegringar ägt rum. Konsumentprisindex steg
            under 1965 med 6 procent, under 1966 med 5 procent och ungefär
            samma stegring beräknas enligt finansplanen komma att ske under
            1967. Den nu föreslagna höjningen av omsättningsskatten drabbar
            särskilt barnfamiljerna. Härtill kommer att hyresnivån har väsentligt
            höjts under senare år. Detta har bl.a. berott på stats- makternas
            beslut rörande bostadssubventionerna och på den höga räntenivån
            samt på regeringens ryckiga bostadspolitik. De allmänna barnbidragen
            ligger i dag på en lägre reell nivå än 1965. Regering- en förelår
            emellertid icke någon höjning. I statsverkspropositionen aviseras
            en familjepolitisk reform under budgetåret 1968/69. Vi förutsätter
            att en sådan reform inte bara innebär en kompensation för de prisstegringar
            och skattehöjningar som inträffat efter den 1 juli 1965 utan också
            en reell förbättring av barnfamiljernas standard. De allmänna
            barnbidragens framtida storlek måste avvägas med hänsyn till övriga
            familjepolitiska förmåner och till fa- miljeskattesystemets utformning.
            Vi anser emellertid att en målsättning bör vara att de allmänna
            barnbidragen höjes så att de inom tre år uppnår en storlek av
            minst 1 200 kr. per barn och år.
          </p>
          <pb facs="riksdagen-motions-pdf/data/1967/mot_1967__ak__795/mot_1967__ak__795-003.pdf"/>
          <p>
            Motioner i Andra kammaren, nr 795 år 1967 3 Vårdnadsbidrag
          </p>
          <p>
            I den familjepolitiska debatten under senare år har olika alternativ
            i fråga om samhällets ekonomiska stöd till barnfamiljerna diskuterats.
            Bl.a. har familjebered- ningen i en promemoria 1964 skisserat
            ett system omfattande ett grundläggande stöd i form av allmänna
            barnbidrag av nuvarande typ och ett extra stöd — vård- nadsbidrag
            — till familjer med små barn och ett särskilt familjetillägg till
            fler- barnsfamiljer. Vi anser att många skäl talar för ett vårdnadsbidrag
            i någon form. Ett sådant bidrag för barn i låga åldrar skulle
            ge föräldrarna större möjlighet att välja mellan förvärvsarbete
            och arbete i hemmet. Frågan om vårdnadsbidrag bör därför ingående
            prövas i det familjepolitiska utredningsarbete som nu pågår. Här-
            vid bör övervägas sådana frågor som åldersgräns, hänsyn till barnantal
            och samord- ning med de allmänna barnbidragen, varvid bör beaktas
            att vårdkostnaderna mins- kar i stort sett parallellt med att
            konsumtionskostnaderna ökar.
          </p>
          <p>
            Extra barnbidrag — familjebidrag
          </p>
          <p>
            De allmänna barnbidragen utgår och bör utgå med lika belopp till
            alla barn- familjer. Det är emellertid — med hänsyn till rådande
            inkomstfördelning — moti- verat med ett extra ekonomiskt tillskott
            till barnfamiljer i låga inkomstlägen. Detta gäller i synnerhet
            för flerbarnsfamiljerna. Det nuvarande familjebostadsbidraget
            fyller till en del detta behov. Många familjer med låga inkomster
            kan emellertid inte få bidrag på grund av de speciella villkor
            i fråga om bostadens storlek, utrust- ning m.m. som är förknippade
            med bidraget. Det kan exempelvis finnas fall där en stor barnfamilj
            med låga inkomster inte kan få bidrag, medan en mindre familj
            med större inkomster kan få både familjebostadsbidrag och generell
            bostadssub- vention. Familjebostadsbidraget kan också kritiseras
            från principiell utgångspunkt, då det dels är knutet till viss
            bestämd konsumtion, dels förutsätter både att man fått bostad
            och att bostaden uppfyller de angivna kraven. Vi anser därför
            att familje- bostadsbidraget bör ersättas med någon annan form
            av familjebidrag. Detta bidrag bör utgå till barnfamiljer med
            lägre inkomster och göras oberoende av viss bostads-
          </p>
          <p>
            typ etc.
          </p>
          <p>
            Familjeskattereform
          </p>
          <p>
            Vi anser att skattesystemet i princip bör vara utformat så att
            det står neutralt i fråga om föräldrarnas val mellan arbete i
            hemmet och förvärvsarbete. Varje in- komsttagare bör beskattas
            för sig efter sin inkomst oberoende av civilstånd. Den lösningen
            underlättar också för gifta kvinnor att efter eget bedömande ta
            förvärvs- arbete utanför hemmet. Det nuvarande skattesystemet
            med sambeskattning gynnar inte barnfamiljerna. Den delreform —
            frivillig särbeskattning — som nyligen genomförts har endast eli-
            minerat orättvisorna för de makar som tidigare t.o.m. fick högre
            skatt än om de varit två ensamstående. Skattesystemet i sin helhet
            är dock fortfarande byggt på föråldrade principer.
          </p>
          <pb facs="riksdagen-motions-pdf/data/1967/mot_1967__ak__795/mot_1967__ak__795-004.pdf"/>
          <p>
            4 Motioner i Andra kammaren, nr 795 år 1967
          </p>
          <p>
            En förutsättning för en familjeskattereform är givetvis att den
            under en över- gångtid kompletteras med beskattningsregler som
            tar hänsyn till de gifta kvinnor som på grund av ålder, bristande
            utbildning eller ensidig näringslivsstruktur i hem- orten saknar
            reella möjligheter till yrkesarbete utanför hemmet. Det är också
            ange- läget att utbyggda möjligheter till omskolning och yrkesutbildning
            för gifta kvin- nor samt ökad tillgång till deltidsarbete därvid
            skapas. Vid en övergång till särbe- skattning bör också en förbättring
            av samhällets stöd till barnfamiljerna ske. Detta stöd bör ges
            som kontanta bidrag i olika former. Vi vill ånyo framhålla, att
            sam- hällets familjepolitik — skatter och bidrag — därvid bör
            ses som en helhet. Med hänvisning till det anförda hemställer
            vi, att riksdagen i skrivelse till Kungl. Maj:t måtte anhålla
            om för- slag till 1968 års riksdag om sådan höjning av de allmänna
            barn- bidragen att barnfamiljerna får dels en kompensation för
            pris- stegringar och skattehöjningar som inträffat efter den 1
            juli 1965, dels en reell förbättring av standarden; samt att riksdagen
            i skrivelse till Kungl. Maj:t måtte anhålla om för- slag till
            1968 års riksdag om en familjeskattereform innebärande särbeskattning
            att genomföras i samband med en allmän skatte- reform.
          </p>
          <p>
            Stockholm den 26 januari 1967
          </p>
          <p>
            Bertil Ohlin (fp) Sven Wedén (fp) Ingemar Mundebo (fp)
          </p>
          <p>
            Cecilia Nettelbrandt (fp) Daniel Wiklund (fp) Henning Gustafsson
            (fp) i Skellefteå
          </p>
        </div>
      </div>
    </body>
  </text>
</TEI>
