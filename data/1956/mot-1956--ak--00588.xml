<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__588/mot_1956__ak__588-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 588 år 1956
          </p>
          <p>
            Nr 588
          </p>
          <p>
            Av fru Nilsson och herr Holmberg, om startande av industripro-
            duktion i Alby.
          </p>
          <p>
            Vid 1945 års utgång lade Stockholms superfosfat AB ner sin karbid-
            fabrik i Alby. Fabriken sysselsatte den 1 juli 1945 223 arbetare
            mot över 300 några år tidigare. Fabriken var den enda av större
            betydelse för detta industrisamhälle i västra Medelpad. Då fabriken
            lades ner, hade Alby ca 1700 innevånare. Innevånareantalet har
            nu sjunkit till något över 800. Samhällets befolkning har alltså
            på en 10-årsperiod minskat med hälften. Av innevånarna är nära
            23 procent eller cirka 200 pensionärer. Vid nedläggningen tillsattes
            den s. k. Alby-kommittén med landshöv- dingen i spetsen. Kommitténs
            uppgift var att söka åstadkomma en ny industri och att lindra
            verkningarna av nedläggningen av den gamla. Så småningom lyckades
            man att intressera Wedevågs bruks AB samt Mo och Domsjö AB för
            att starta ett företag, AB Borgsjöverken, för tillverkning av
            byggnadssnickerier. Driften vid detta företag kom i gång år 1947,
            och 1950 hade man cirka 120 anställda. År 1951 omlades tillverkningen
            till metallindustri, och sedan minskades de anställdas antal successivt
            ner till ett 20-tal år 1954. Under 1955 hade driften omlagts till
            regummering av traktordäck, samtidigt som det gamla aktiebolaget
            har avvecklats och ett nytt bildats. Det nya företaget kan inte
            ens om det lyckas förverkliga sina presenterade planer sysselsätta
            mer än 45 man; f. n. är siffran betydligt mindre. Efter tillkomsten
            av Borgsjöverken avvecklades den s. k. Alby-kommit- tén. Är 1953
            tillsattes emellertid en ny kommitté bestående av represen- tanter
            för länsarbetsnämnden, de kommunala myndigheterna och arbe- tarna.
            Denna kommitté har ännu inte kunnat presentera något förslag,
            som löser industriproblemet. Sedan 1945 har flera hundra människor
            måst flytta från Alby för att söka sig ny utkomst. Särskilt ungdomen
            har sökt sig till andra orter. Ut- flyttningen har givetvis skapat
            en rad problem för Alby municip och Borg- sjö kommun, inom vars
            gränser samhället är beläget. Municipet har t. ex. investerat
            300 000 kronor för vatten- och avloppsledningar, och ännu sak-
            nar en stor del av samhället vatten och avlopp. Då efter driftstoppet
            i Alby ångsågen och trähusfabriken i Erikslund liksom Lomyrans
            tegelbruk i Parteboda också nedlagts, är Borgsjö kommun nästan
            avindustrialiserad. Att detta medför utflyttning, skatteförluster
            och andra problem för kom- munen är uppenbart.
          </p>
          <pb facs="riksdagen-motions-pdf/data/1956/mot_1956__ak__588/mot_1956__ak__588-002.pdf"/>
          <p>
            Motioner i Andra kammaren, nr 588 år 1956 7
          </p>
          <p>
            För dem som tvingats att flytta från Alby har ofta omställningsproblem
            uppstått. Man har fått lämna hembygden, den miljö som man kanske
            trivts med, släkt, vänner osv. För dem som stannat kvar är ofta
            sysselsättnings- problemen stora. Strax innan jul föregående år
            var det i Alby bortåt ett 50-tal, som inte hade arbete. även när
            det finns tillräckligt med skogs- och diversearbete i orten, är
            detta ofta inte så lämpligt för många av de tidigare industriarbetarna.
            Samtidigt som dessa problem uppstått för folket och kommunen,
            använ- des inte huvuddelen av de lokaler, som tidigare betjänade
            karbidfabriken. Det finns alltså lokaler för industrier. Stickspår
            saknas visserligen från industriområdet till järnvägen, men om
            en industri skulle behöva järnväg är det inte mer än 300 m från
            industriområdets centrum till järnvägs- stationen vid stambanan.
            Med att anlägga ett industrispår denna korta sträcka får fabriken
            ett utomordentligt bra läge. För att lösa problemen fordras det
            att statliga myndigheter ingriper med hårdare hand än tidigare.
            Bolagen har inte lyckats eller inte velat ge albyborna sysselsättning
            i hem- orten. De tomma fabrikslokalerna är ett illustrativt exempel
            på kapitalis- tiskt vanstyre. Då det visat sig att privata företag
            inte vill eller kan lösa sysselsättnings- problemen i Alby, bör
            staten inleda förhandlingar med Stockholms super- fosfat AB för
            att överta fabriken och dess bostadsbebyggelse. Detta skulle öppna
            möjligheter för att starta en industri, där man om möjligt också
            skapar sysselsättning åt kvinnorna och ungdomen. Under hänvisning
            till vad ovan anförts yrkas, att riksdagen i skrivelse till Kungl.
            Maj:t hemställer om åtgärder från statsmakternas sida för startande
            av lämplig industriproduktion i Alby i syfte att säkra full sysselsätt-
            ning för arbetskraften på platsen.
          </p>
          <p>
            Stockholm i januari 1956
          </p>
          <p>
            Gerda Nilsson Helmer Holmberg
          </p>
        </div>
      </div>
    </body>
  </text>
</TEI>
