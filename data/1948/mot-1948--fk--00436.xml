<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__436/mot_1948__fk__436-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 436. 1
          </p>
          <p>
            Nr 436.
          </p>
          <p>
            Av herrar Öhman och Norling, i anledning av Kungl. Maj:ts pro-
            position angående godkännande av överenskommelse angå- ende ekonomiskt
            samarbete mellan Sverige och Amerikas förenta stater.
          </p>
          <p>
            Vid riksdagens behandling av Kungl. Maj:ts proposition nr 257,
            angående Sveriges anslutning till konventionen angående europeiskt
            ekonomiskt samar- bete m. m., riktade vi uppmärksamheten på de
            faror för landets suveränitet som en anslutning skulle innebära
            och hemställde, att riksdagen måtte upp- skjuta avgörandet till
            dess att nu föreliggande avtal mellan Sverige och Ame- rikas förenta
            stater kommit till riksdagens kännedom. Detta avtal, som presenteras
            i propositionen nr 297, bekräftar de farhågor för vårt lands rörelsefrihet
            som vi uttalade i motionerna nr 420 i första kammaren och nr 588
            i andra kammaren. Om riksdagen bifaller propositionen nr 297 innebär
            detta, att Sverige enga- gerar sig i en ekonomisk och politisk
            blockbildning, som äventyrar den nationella självbestämmanderätten
            och medför att landets möjligheter att stå utanför ett eventuellt
            framtida krig bli ytterst försvårade. Grundvalen för den föreslagna
            överenskommelsen med USA är den ameri- kanska »Economic Cooperation
            Act of 1948», en lag som anger sitt huvudsyfte i följande: »En
            lag för att främja fred och allmänt välstånd i världen samt USA
            :s nationella intressen och dess utrikespolitik medels ekonomiska,
            finansiella och andra åtgärder, som krävas för att bevara sådana
            förhållanden utomlands, som möjliggöra de fria inrättningarnas
            fortbestånd och sammanfalla med be- varandet av Förenta staternas
            styrka och stabilitet.» Detta syftemål med den amerikanska lagstiftningen
            understrykes också i den proposition, som förelades den amerikanska
            kongressen, i vilken lagen motiveras med bland annat följande
            ord: &gt;... huvudorsaken till att vi önska ett ekonomiskt stabilt
            Europa är att detta är förutsättningen för att upprätthålla den
            civilisation i vilken den ameri- kanska livsstilen har sina rötter...»
            Huvudorsaken till Marshallplanen är således att främja den amerikanska
            livsstilen, vilken karakteriseras av monopolkapitalets herravälde,
            hårt klassför- tryck mot arbetarna och övriga mindre inkomsttagare,
            brutala rasförföljelser etc. Den amerikanska lagstiftningen anger
            klart att Marshallplanens politiska målsättning är att med »ekonomiska,
            finansiella och andra åtgärder» (militära om så erfordras?) skapa
            garanti för »Förenta staternas styrka och stabilitet».
          </p>
          <p>
            1 Bilang till riksdagens protokoll 1948. 3 saml. Nr 436.
          </p>
          <pb facs="riksdagen-motions-pdf/data/1948/mot_1948__fk__436/mot_1948__fk__436-002.pdf"/>
          <p>
            Motioner i Första kammaren, nr 436.
          </p>
          <p>
            Det är fråga om att skapa ett statsblock under ledning av Amerikas
            förenta stater, som får sin spets riktad mot arbetarklassens socialistiska
            strävanden och som har till huvuduppgift att bevara och återupprätta
            monopolkapitalets maktställning för att därmed konservera de samhällsförhållanden
            som äro den yttersta orsaken till fascismen och krigen. Marshallplanen
            är det politiska uttrycket för den amerikanska storfinansens strävan
            till världsherravälde. Genomfört i praktiken innebär den, att
            de en- skilda nationernas frihet att självständigt träffa avgöranden
            i viktiga ekono- miska och politiska frågor skall kringskäras.
            De maktägande i Amerikas förenta stater skola tillförsäkras »rätten»&gt;
            att blanda sig i och på väsentliga punkter fälla avgörandet i
            tidigare suveräna staters inre och yttre angelägenheter. Enligt
            det föreslagna avtalet skall sålunda Sverige förbinda sig att
            främja de »principer Förenta staternas regering antagit» genom
            »1948 års lag om ekonomiskt samarbete». Detta innebär förpliktelse
            för Sverige att, såsom lagen stadgar, »främja USA :s nationella
            intressen och utrikespolitik». I konsekvens härmed blir Sverige
            förpliktigat, enligt artikel IT, att, »när Förenta staternas regering
            så önskar, lämna sistnämnda regering detaljerade förslag till
            särskilda investeringsplaner...» att »vidmakthålla välavvägda
            växel- kurser, balansera statsbudgeten, skapa eller vidmakthålla
            inre finansiell sta- bilitet&gt; samt att i utrikeshandeln följa
            Havanastadgans allmänna principer. Sverige förpliktigas, enligt
            artikel IV, att &gt;»underlätta överförande till Förenta staterna
            för upplagring eller andra ändamål av råvaror av svenskt ursprung,
            som erfordras av Förenta staterna till följd av brister eller
            eventuella framtida brister i dess egna resurser». Enligt samma
            artikel förpliktigas Sverige dessutom att förhandla angående rätt
            för amerikanska medborgare eller affärssammanslutningar att exploatera
            svenska råvarukällor på samma villkor som dem vilka gälla för
            svenska med- borgare. Sverige förpliktigas, enligt artikel VI,
            att »till Förenta staternas regering översända, 1 den form och
            på sådana tider som må angivas av den senare re- geringen efter
            samråd med Sveriges regering, detaljerade uppgifter angående investeringsplaner
            ...», »fullständiga uppgifter kvartalsvis för verksamheten under
            denna överenskommelse, däribland en redogörelse för användningen
            av medel, varor och tjänster som mottagits under densamma» samt
            »uppgifter angående de ekonomiska förhållandena i Sverige samt
            övriga belysande upp- gifter». Sverige förpliktigas, enligt artikel
            VIT, att genom regeringen påverka den allmänna nyhetsförmedlingen
            att popularisera det amerikanska s. k. biståndet och »trygga att
            ändamålsenliga anordningar för sådan nyhetsförmedling äro till
            finnandes». Sverige förpliktigas, enligt artikel VITT, att &gt;»mottaga
            en särskild delegation» från Förenta staterna, som skall kontrollera
            att USA:s inressen främjas i
          </p>
          <pb facs="riksdagen-motions-pdf/data/1948/mot_1948__fk__436/mot_1948__fk__436-003.pdf"/>
          <p>
            Motioner i Första kammaren, nr 436. 3
          </p>
          <p>
            landet och genomföra den kontroll av produktion och handel som
            överenskom- melsen tillerkänner Förenta staterna. Delegationen
            skall utrustas med de pri- vilegier och immuniteter, som tillkomma
            diplomatiska representanter, och Sve- riges regering förpliktigas
            att i »full utsträckning» samarbeta med denna dele- gation. Alla
            dessa åtaganden äro kränkande för svensk självbestämmanderätt,
            då de förutsätta, att de svenska statsmakterna inte ensamma ha
            att bestämma i lan- dets alla angelägenheter, utan att avgörandena
            skola träffas i samråd med regeringen i Amerikas förenta stater.
            Då vid sådana rådslag den starkaste parten i allmänhet har de
            största möjligheterna att pressa igenom sin vilja, är det uppenbart
            att för vårt folk ytterst viktiga frågor rörande produktion, handelspolitik,
            valutapolitik etc. komma att avgöras med hänsyn till Förenta staternas
            intressen. Något konkret angivande av omfattningen och arten av
            det »bistånd» från Amerikas förenta stater, som Sverige skall
            tillerkännas, föreligger inte. Detta skall bli föremål för senare
            överläggningar. Inte ens tillfälliga ekonomiska för- delar för
            Sverige äro sålunda säkrade. Någon anledning för Sverige att genom
            anslutning till Marshallblocket bevisa sin villighet att bidraga
            till det krigshärjade Europas återuppbyggnad före- ligger inte.
            Under kriget och efterkrigstiden har Sverige genom krediter och
            lån till krigshärjade länder redan givit det bidrag till den ekonomiska
            åter- hämtningen som våra resurser medge och som rimligen kan
            begäras. Med hänvisning till ovanstående hemställes,
          </p>
          <p>
            att riksdagen måtte avslå Kungl. Maj:ts proposition nr 297. Stockholm
            den 14 juli 1948.
          </p>
          <p>
            Gunnar Öhman. Anton Norling.
          </p>
        </div>
      </div>
    </body>
  </text>
</TEI>
