<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00353">
  <teiHeader>
    <fileDesc>
      <titleStmt>
        <title>Bostadspolitik med ansvar</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitik med ansvar</title>
          <idno type="rdwebb">H002C353</idno>
          <rs type="number">C353</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C353/text</ref>
          <ref type="dokument_url_html">http://data.riksdagen.se/dokument/H002C353</ref>
          <ref type="dokumentstatus_url_xml">http://data.riksdagen.se/dokumentstatus/H002C353</ref>
          <ref type="doc">http://data.riksdagen.se/fil/AAA0FCE3-5DC2-4151-989A-DA8B32B145CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2MeQNhysUfg4KTtRAQ7VQ3" type="signed"/>
        <correspContext corresp="i-2MeQNhysUfg4KTtRAQ7VQ3">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-2T97ktixbQZBAZhJVdwdB3" type="numbering">
          <date when="2012-10-05"/>
        </correspAction>
        <correspAction xml:id="i-CQfGUjLTaZR6BvCKW3sgd6" type="submission">
          <date when="2012-10-04"/>
        </correspAction>
        <correspAction xml:id="i-PysiVzTNGzpcP5J4cq1Mzg" type="transfer">
          <date when="2012-10-04"/>
        </correspAction>
        <correspAction xml:id="i-JXd1MjfuhM5QgKW3NCreTX" type="assigned"/>
        <correspContext corresp="i-JXd1MjfuhM5QgKW3NCreTX">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WiX8urNVvW48xg8MzcgXoZ" type="motHeader"/>
      <div xml:id="i-7QbSw9Kkozngu36C4WwS16" type="motBody">
        <div xml:id="i-HAMMALk57HcRm9AZ5FpCVR" type="motProposal" subtype="förslag">
          <head xml:id="i-Bj2GKax3nHVWPZ5ZiLYNGg">
            Förslag till riksdagsbeslut
          </head>
          <list xml:id="i-KtEHZbtJquoqDirjbcmCFk" style="ol">
            <item xml:id="i-ykZ3AkAQCmH9DqMVRkXYY">
              Riksdagen tillkännager för regeringen som sin mening vad som
              anförs i motionen om behovet av en tydligt socialt inriktad bostadspolitik.
            </item>
            <item xml:id="i-BZdry7Eon8hBRNQLojgTLZ">
              Riksdagen tillkännager för regeringen som sin mening vad som
              anförs i motionen om underhållsfonder. 1
            </item>
            <item xml:id="i-3vCaMcfHfRS8D9NawqCQF6">
              Riksdagen tillkännager för regeringen som sin mening vad som
              anförs i motionen om behovet av en lagstiftning vad gäller rätten
              till en bostad. 2
            </item>
          </list>
          <p xml:id="i-DJE2LBQSBE2sj5DtTLFJ9M">
            1 Yrkande 2 hänvisat till SkU.
          </p>
          <p xml:id="i-878H86SKJLTQEhvbPuJbTe">
            2 Yrkande 3 hänvisat till SoU.
          </p>
        </div>
        <div xml:id="i-BbANwMafhCQbYtibktXYaJ" type="motContent">
          <head xml:id="i-9R2UVZUsh4DFedbdhktihN" type="h1">
            Bakgrund
          </head>
          <p xml:id="i-ADZLwfEocbcXqVnanfgqKr">
            Bostadspolitiken har med den moderatledda högerregeringen förändrats
            i grunden. Man kan utan att överdriva hävda att alliansregeringen
            har avskaffat bostadspolitiken. Med begreppet bostadspolitik har
            avsetts politiska beslut som på något sätt påverkar medborgarnas
            villkor på bostadsmarknaden. Denna regerings övergripande ambition
            har varit och tycks fortsätta att vara att politiska beslut inte
            på något sätt skall påverka medborgarnas situation när det gäller
            bostadsfrågor. Idealet regeringen eftersträvar är att bostadsfrågan
            helt blir en fråga för marknadskrafterna.
          </p>
          <p xml:id="i-QCDQ18s7LfgHsJhF18TGFd">
            Det regeringen valt att undanta från ren marknadsekonomi är bostadsbidragen
            och bostadstilläggen som man flyttat från beredningsområde 18
            till socialförsäkringsutskottets område. Den omflyttningen i statsbudgeten
            är också en signal om den värdeförändring som ligger i förskjutningen
            från att vi i Sverige tidigare haft ambitionen att motverka bostadssegregering
            till den nya grundinställningen alliansregeringen intagit där
            bostaden utgör en vara som vilken vara som helst på en marknad,
            vilket i en förlängning innebär en ofrånkomlig utveckling mot
            ett behov av det som brukar benämnas social housing.
          </p>
          <p xml:id="i-Utk26deD2gCn237BBjZ7sM">
            Sedan den moderatledda högerregeringen tillträdde har byggandet
            av hyresrätter nästan helt avstannat. Initialt upphörde nästan
            allt byggande, men med åren har byggandet av enskilda hem och
            bostadsrätter åter kommit igång. Den nya upplåtelseformen ägarlägenheter
            har så här långt inte funnit särskilt många intressenter. 2012
            har så här långt varit det sämsta året för bostadsbyggande på
            mycket länge.
          </p>
          <p xml:id="i-C7kzQQehrNZsV7Ew3141cd">
            Det låga byggandet sedan högerregeringen Reinfeldt fick förtroendet
            att styra landet har inneburit att bostadsbristen tilltagit och
            då i första hand i tillväxtområden. De flesta kommunerna i landet
            har dock brist på bostäder idag. För den som har möjlighet att
            köpa en bostad har det inte blivit så mycket svårare att hitta
            bostad. Prisökningarna har däremot varit stora under högerregeringens
            tid inte minst på grund av flera av de reformer de genomfört.
            Den kraftiga sänkningen av fastighetsskatten för de mest attraktiva
            bostäderna innebar att värdet steg med ungefär det belopp man
            kan låna till för den sänkning man fick av fastighetsskatten.
            Förenklat kan man säga att för många har kostnaden inte förändrats,
            men i stället för skatt betalar man nu ränta till bankerna. I
            stället för skola och äldreomsorg får man övergödda bankledningar.
            Men det var förmodligen regeringens avsikt med reformen.
          </p>
          <p xml:id="i-xXRHek6oejmhKFJB2evDY">
            I framförallt Stockholmsområdet har man lyckats dämpa den utvecklingen
            något genom att stimulera till ombildning av hyresrätter till
            bostadsrätter, men det har samtidigt inneburit att bristen på
            hyresrätter blivit än mer prekär.
          </p>
          <p xml:id="i-NAcnwbqQhQLgxHfMwQsdXG">
            Det växande trycket på ett minskande bestånd av hyresrätter gör
            att det sker en utslagning av dem som har sämst möjlighet att
            leva upp till hyresvärdarnas krav. Hyrorna stiger och kraven på
            fast inkomst och andra typer av referenser ökar. Andrahandsboende,
            samt boende hos vänner och släktingar, ökar, vilket ger en tilltagande
            trångboddhet. Trångboddhet sliter hårt på husen och ventilationen
            klarar inte av att hålla fukthalterna på rimlig nivå, vilket i
            sin tur ofta ger fuktskador och på sikt mögelskador.
          </p>
          <p xml:id="i-97DHrkjFoE2CpDykMaq3Ks">
            Våra skattepengar läggs i ökad utsträckning där marknadskrafterna
            vill ha dem och inte hos dem som har behov av dem. Sänkt fastighetsskatt
            i kombination med RUT och ROT gör att en framgångsrik familj som
            skulle klara sig utan statliga subventioner kan ha fått sin fastighetsskatt
            sänkt med 50 000 kronor och ovanpå det inkassera ett statsbidrag
            till sin villaförädling om 100 000 kronor varje år. Så används
            våra skattepengar samtidigt som det finns de som helt saknar bostad.
          </p>
          <p xml:id="i-CWpeQRTQPu18gTFhW6ffd">
            Den politik som kraftfullt gräver en klyfta i vårt land mellan
            den som redan har och den som inget har är särskilt tydlig på
            bostadsområdet. Tydligast är statsbidragen som direkt bygger upp
            förmögenheter hos dem som redan har och den totala avsaknaden
            av politik för att hjälpa de som har svårast att komma in på bostadsmarknaden.
          </p>
          <head xml:id="i-QMC1Td1U48YEnwuqHqVk7Z" type="h1">
            Det är farligt att tappa perspektiv
          </head>
          <p xml:id="i-BLebry3rEX8yybnjkVUXNZ">
            De gemensamma satsningarna, med statliga garantier i olika former,
            på byggande av bostäder som skett sedan andra världskrigets slut,
            i form av exempelvis folkhemsprogrammet och miljonprogrammen liksom
            räntestöden, har fungerat som de starkaste utvecklingskrafterna
            av välfärden i vårt land de senaste femtio åren.
          </p>
          <p xml:id="i-QPXRLXYkZNQVoq3afN7jPB">
            Många av dagens unga har förmodligen ingen kunskap om under vilka
            förhållanden som deras mor- och farföräldrar växte upp. Långt
            in på 1950- och 1960-talen var det vanligt att man inte hade varmt
            vatten i kök. Badrum fanns oftast inte i lägenheten utan om det
            fanns låg det i källarplanet med varmt vatten en kväll i veckan.
            En kvartersbastu som var öppen en dag i veckan för vardera könet
            var det normala på 1950-talet. När torrdassen ute på gårdarna
            byttes mot vattenklosetter under denna epok upplevde medborgarna
            det som en mycket stor välfärdsframgång på samma sätt som många
            upplevde centralvärmens intåg under 1900-talets första hälft som
            en stor förbättring, vilket det säkert också var när man inte
            längre var tvungen att elda i bostäderna.
          </p>
          <p xml:id="i-YSAQSUwW99xSMSAKTM5oYN">
            Boendestandarden förändrades radikalt under den andra halvan
            av 1900-talet på grund av de politiska initiativ som togs. Att
            därför helt släppa det politiska ansvaret för byggandet av bostäder
            till en nyckfull marknad är förenat med stora risker. Det finns
            heller inga exempel i vår omvärld där en sådan politik har visat
            sig fungera. I alla de länder vi brukar jämföra oss med har man
            som komplement till olika former av marknadslösningar offentligt
            finansierade former för bostäder åt de grupper som inte klarar
            marknadens krav. Den sidan av myntet har den moderatledda högerregeringen
            helt blundat för. Under civilutskottets resa till USA 2012 fick
            vi exempelvis lära oss att en tredjedel av bostäderna i New York
            är subventionerade. Under ett studiebesök i den tyska staden Freiburg
            fick jag även lära mig att åttio procent av bostäderna i flerbostadshus
            är så kallade social housing.
          </p>
          <head xml:id="i-UMtfq5NRekXJvYkG4jRsLk" type="h1">
            Mål för bostadspolitiken
          </head>
          <p xml:id="i-2QLVhueNbQDSwGUgqUL95D">
            Alla skall ges förutsättningar att leva i goda bostäder till
            rimliga kostnader och i en stimulerande och trygg miljö inom långsiktigt
            hållbara ramar. Boende- och bebyggelsemiljön skall bidra till
            jämlika och värdiga levnadsförhållanden och särskilt främja en
            god uppväxt för barn och ungdomar. Vid planering, byggande och
            förvaltning skall en ekologiskt ekonomiskt och socialt hållbar
            utveckling vara grunden för verksamheten.
          </p>
          <p xml:id="i-XZMqkZS7h1wikdUJF1Geex">
            Ett första steg för att nå det ovan formulerade målet är att
            alla som önskar det skall ha möjlighet att bo i egen bostad. Bostadspolitiken
            bör därför ges en renässans och då med fokus på hyresrätten eftersom
            det är den upplåtelseform som har förutsättningar att fungera
            som ett verktyg i arbetet att nå det uppsatta målet. Detta bör
            riksdagen ge regeringen till känna.
          </p>
          <p xml:id="i-6i8eSPc2T8YVPoc7jfhmLp">
            För att stärka hyresrätten måste skatteneutralitet uppnås mellan
            de olika upplåtelseformerna, och bostadsbolag måste få möjlighet
            att avsätta skattefritt i underhållsfonder för hyresrätter på
            villkor som avspeglar villkoren för ägda boenden. Detta bör riksdagen
            ge regeringen till känna.
          </p>
          <p xml:id="i-DEB9A8weBxp6Qkitsejdg3">
            Regeringen har ansvaret att byggandet av hyresrätter har avstannat
            och måste därför ta initiativ till att förändra detta. En möjlighet
            är att samla parterna för att få fram lösningar som gör att byggandet
            kan ta fart snarast och utan inslag som är kostnadsdrivande.
          </p>
          <p xml:id="i-LyTCtH2UR4sRZjV2CUWqGr">
            För att uppnå en bättre integrering där olika grupper inte tränger
            undan varandra från bostadsområden är det viktigt att såväl vid
            större renoveringar som vid nybyggnation blanda såväl upplåtelseformer
            som standard och storlek på bostäderna. Att i största möjliga
            mån integrera arbete och boende ökar möjligheterna till ett levande
            lokalsamhälle.
          </p>
          <head xml:id="i-LoAdsM9C8hohCWo9xG4wH8" type="h1">
            Bostad en mänsklig rättighet
          </head>
          <p xml:id="i-SxHVS6KAHEs5qDTQxBQocW">
            Rätten till bostad är stadgad såväl i FN:s konvention om de mänskliga
            rättigheterna som i svensk grundlag och är en självklar del av
            vår kultur. Boende lyfts fram som en social rättighet både i FN-deklarationen
            (artikel 25) och i regeringsformen 1 kap. 2 § första stycket,
            som anger att det skall särskilt åligga det allmänna att trygga
            rätten till hälsa, arbete, bostad och utbildning samt att verka
            för social omsorg och trygghet.
          </p>
          <p xml:id="i-2ujW9L4TSy75T6S5nmqf4p">
            Det finns ingen typisk hemlös, inga egenskaper som gör en person
            lämplig för hemlöshet. Bilden av hemlösa som skäggiga gubbar stämmer
            inte. Det är stora skillnader mellan hemlösa, deras bakgrund och
            deras olika situationer. Hemlösheten beskriver inte en person
            utan den situation som en person befinner sig i.
          </p>
          <p xml:id="i-UGC476wC2oDXkVZbUwB5N8">
            I den senaste nationella räkningen befann sig 17 800 personer
            i Sverige i hemlöshet. Det var en ökning med 3 000 personer på
            fem år. Tydligast ökar andelen ungdomar, kvinnor och utrikes födda.
            Allt talar för att antalet hemlösa är större idag.
          </p>
          <p xml:id="i-VxQZuxNoHPj5dHvNtdRQT3">
            Bland kvinnorna är det en betydligt högre andel som lider av
            psykisk ohälsa. De utrikes födda är inte sällan män som kommer
            till Sverige från krigsdrabbade länder. De bär med sig svåra upplevelser
            och fysiska eller psykiska funktionshinder. Unga vuxna söker sig
            i allt större utsträckning till härbärgen. Drogmissbruk och kriminalitet
            bidrar till deras tidiga utslagning. Var tredje person i hemlöshet
            är förälder till barn under 18 år. Precis som det inte finns en
            orsak till att personer blir och förblir hemlösa finns det inte
            heller en enkel lösning.
          </p>
          <p xml:id="i-4Tpyi6vjQFMJ9Dynf114E2">
            Vi vet att en kraftsamling kan skapa en rejäl förändring i rådande
            status quo. På det stora hela är det inte mer pengar eller nya
            projekt som behövs. Förändringen förutsätter en helt ny inriktning
            och en starkare organisation.
          </p>
          <p xml:id="i-3Wf4rxDd2icQJ2fSXkvfos">
            Aktuell forskning vid Socialhögskolan i Lund lyfter fram metoden
            Bostad först. Utgångspunkten är att hemlösheten främst är ett
            bostadsproblem, och att en egen bostad är en förutsättning för
            att ytterligare problem ska kunna åtgärdas. Stöd- och vårdinsatserna
            ska ske utifrån individens behov med bostaden som utgångspunkt.
          </p>
          <p xml:id="i-B732nFWvxKokMStjKJSWHr">
            Att vara utan bostad skapar försämrad livskvalitet och inverkar
            negativt på hela individens livssituation, oavsett omständigheterna
            bakom bostadslösheten. Utan hem blir det ytterst svårt att tillgodogöra
            sig sina rättigheter, sköta arbete eller annan sysselsättning,
            umgås med nära och kära etcetera.
          </p>
          <p xml:id="i-NPUYDbwv7TvkobbdSVAaHm">
            Att ta sig ur hemlösheten och etablera ett varaktigt boende med
            de höga hyror som tillgängliga bostäder har är svårt, och eftersom
            det är svårt att få jobb utan bostad och bostad utan jobb hamnar
            bostadssökande lätt i ett moment 22. Det är nödvändigt med en
            granskning av hur kommunerna uppfyller sitt bostadsförsörjningsansvar
            utifrån den hemlöshet som drabbar många människor. Trots påstötningar
            från bland annat Miljöpartiet har Sverige inte lyckats leva upp
            till konventionens krav på ett boende åt alla. Det är därför hög
            tid att det åtagande som finns i konventionen och regeringsformens
            tydliga formulering omsätts i en rättighetslagstiftning som klargör
            hur allas rätt till en bostad ska praktiseras i Sverige. Riksdagen
            bör lämpligen uppdra åt regeringen att återkomma till riksdagen
            med förslag till en sådan lagstiftning enligt vad som föreslås
            i motionens tredje hemställanspunkt.
          </p>
        </div>
        <div xml:id="i-DUaF2e3QGHDqRyytQRTA5b" type="signatureBlock">
          <list xml:id="i-QcwFkJUZqNXb5Z1wAnGN4p">
            <item xml:id="i-5n5Uy7ubNvCZ5QajUQGFU9" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
