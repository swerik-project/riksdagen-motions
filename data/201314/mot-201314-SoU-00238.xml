<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00238">
  <teiHeader>
    <fileDesc>
      <titleStmt>
        <title>Tobaksfrågan – ständigt aktuell</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tobaksfrågan – ständigt aktuell</title>
          <idno type="rdwebb">H102So238</idno>
          <rs type="number">So238</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So238/text</ref>
          <ref type="dokument_url_html">http://data.riksdagen.se/dokument/H102So238</ref>
          <ref type="dokumentstatus_url_xml">http://data.riksdagen.se/dokumentstatus/H102So238</ref>
          <ref type="doc">http://data.riksdagen.se/fil/AD2778D8-07F9-404B-AB91-313D8CCAD9F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TwoWRmt18P8Th1xCty8fUV" type="signed"/>
        <correspContext corresp="i-TwoWRmt18P8Th1xCty8fUV">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Rk6xCMwsMv5uBoPqM1SVUj" type="numbering">
          <date when="2013-09-27"/>
        </correspAction>
        <correspAction xml:id="i-5xpya5LdsGaGi4LmKpd6sU" type="submission">
          <date when="2013-09-26"/>
        </correspAction>
        <correspAction xml:id="i-2QmUozyTyAXig6gASt315Z" type="transfer">
          <date when="2013-09-25"/>
        </correspAction>
        <correspAction xml:id="i-ShLZXLLmQXkEva3tC9ST9n" type="assigned"/>
        <correspContext corresp="i-ShLZXLLmQXkEva3tC9ST9n">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N65W6eFJNQ7rJgbACjeM9S" type="motHeader"/>
      <div xml:id="i-VDLc9LHtQoNpWXhMkGQv2D" type="motBody">
        <div xml:id="i-4j28kznR73LqwwS3ummXaC" type="motProposal" subtype="förslag">
          <head xml:id="i-BQQ3VBBKDUM2KrzHYAmpsG">
            Förslag till riksdagsbeslut
          </head>
          <list xml:id="i-MFowxt7JwjRi5SVbnusCku" style="ol">
            <item xml:id="i-7aPuGGHt2PkeRcPy8EvPfD">
              Riksdagen tillkännager för regeringen som sin mening vad som
              anförs i motionen om en snabb reglering av e-cigaretten.
            </item>
            <item xml:id="i-9bwUZXZCfrae3nhVqkTbAM">
              Riksdagen tillkännager för regeringen som sin mening vad som
              anförs i motionen om en nollvision för nyrekrytering i tobaksbruk.
            </item>
            <item xml:id="i-Aaz7WHaLhvUuBLVopdXCUy">
              Riksdagen tillkännager för regeringen som sin mening vad som
              anförs i motionen om exponeringsförbud för tobaksprodukter.
            </item>
            <item xml:id="i-LPzpxQn8HRKHpr5yRWUdox">
              Riksdagen tillkännager för regeringen som sin mening vad som
              anförs i motionen om reklam för tobaksvaror i butiker.
            </item>
            <item xml:id="i-MJhqux7rP9HNDbudAXXU2R">
              Riksdagen tillkännager för regeringen som sin mening vad som
              anförs i motionen om neutrala paket för tobaksvaror.
            </item>
            <item xml:id="i-CxXGx8JVxBSvWNtye6XUnG">
              Riksdagen tillkännager för regeringen som sin mening vad som
              anförs i motionen om nya rökfria områden.
            </item>
            <item xml:id="i-APA9k19GpYDRtaHzoh4Esa">
              Riksdagen tillkännager för regeringen som sin mening vad som
              anförs i motionen om rökintrång i bostäder.
            </item>
          </list>
        </div>
        <div xml:id="i-82fjRAE8dSihVbLejtsV63" type="motContent">
          <head xml:id="i-5yiGxRLH6BC3sDYM3LW8fc" type="h1">
            Tidigare behandling
          </head>
          <p xml:id="i-AvsvWFTu7NAdNJz87bE9SW">
            De frågor som tas upp i denna motion har delvis behandlats tidigare.
            En snabb sökning på riksdagens motionshistorik visar att tobaksfrågan
            är ett årligt återkommande och populärt ämne för många ledamöter.
            För att inte detta år skall bli ett undantag så skrivs denna motion.
          </p>
          <head xml:id="i-EDZVm6451zmDx8SR8qG5po" type="h1">
            Bakgrund
          </head>
          <p xml:id="i-XungCLCriy1AU1mXZse1A1">
            Riksdagens uttalade mål är att minska tobaksbruket och regeringen
            har genomfört en del mindre förändringar i syfte att nå ett diffust
            formulerat mål, om än ett mål, i den riktningen.
          </p>
          <p xml:id="i-2jTwmzF5JNEW3ARcU3UVAA">
            Den 1 augusti 2010 började några nya regler gälla. Syftet med
            de nya reglerna är att säkerställa att åldersgränsen 18 år följs
            bättre. Det som tillkom var att nya försäljningsställen måste
            anmälas till kommunen innan de får börja sälja tobaksvaror. Kraven
            på näringsidkaren att informera sin personal om villkoren för
            försäljning skärptes också, och kommunerna gavs en möjlighet att
            förbjuda försäljning i högst sex månader vid överträdelse.
          </p>
          <p xml:id="i-Q87DNLYZNhRSP18RJwJ1XL">
            Även polisen fick utökade uppgifter. Genom att polisen nu fått
            ett tillsynsuppdrag behöver den inte någon brottsmisstanke för
            att göra tillsyn på ett försäljningsställe, vilket kan vara mycket
            kraftfullt i brottsbekämpande syfte. Polisen ska förutom Folkhälsoinstitutet
            kontrollera att märkningen på tobaksvaror är korrekt, vilket är
            en bra förändring.
          </p>
          <p xml:id="i-HSNW8Tzn3vw6pK5Pb1wKgv">
            Trots alla åtgärder sker en löpande nyrekrytering till tobaksbruk.
            Tobaksföretagen är duktiga på innovation som lockar nya unga att
            börja. Tobaksbruk är skadligt för hälsan och förorsakar samhället
            stora kostnader. Stora pengar läggs ner på att nå nollvisionen
            om dödade i trafiken, vilket är bra. Samtidigt är antalet dödade
            i tobaksbruk avsevärt större. Samhället behöver vidta fler och
            effektivare åtgärder.
          </p>
          <head xml:id="i-7QY5mZ51qvXnemxeEhc67R" type="h1">
            Motivering till förslagen
          </head>
          <p xml:id="i-WBmmUoSZdAXRCfpxGegd6T">
            E-cigaretten är förmodligen mindre skadlig än en normal cigarett
            som ju innehåller runt 8000 olika giftiga ämnen, men som vanligt
            när det kommer nya produkter sker lanseringen innan tillräcklig
            kunskap om riskerna finns. Konsekvenserna av att dra in förångad
            glycerin och propylenglykol i stora mängder är inte studerade.
            Hälsoriskerna med alla de smakämnen som används för att göra upplevelsen
            njutbar har inte heller undersökts.
          </p>
          <p xml:id="i-XtQE776mqA7Cq4vdi9Cubr">
            De som vistas i närheten av den som röker en e-cigarett blir
            utsatt för passiv rökning så självklart bör en sådan cigarett
            vara förbjuden på alla platser där vanlig rökning är förbjuden.
            Reglering av bruk av e-cigaretter bör därför ske skyndsamt. Vi
            vet inte om denna produkt kan vara en ny farlig inkörsport till
            tobaksbruk så det är bråttom att agera. Riksdagen bör därför ge
            regeringen till känna som sin uppfattning att en snabb reglering
            av e-cigaretter är önskvärd.
          </p>
          <p xml:id="i-BTLHD7GfEBfLMzgyKEKWcT">
            Det börjar finnas rätt många nollvisioner på olika områden. Varför
            inte en nollvision för nyrekrytering till tobaksbruk? Det finns
            länder där man valt att bestämma sig för ett visst årtal från
            och med vilket ingen nyrekrytering skall ske. Om man sätter årtalet
            två eller möjligen tre år fram i tiden från dess att beslutet
            tas så har man den tiden på sig för att inrikta insatser på just
            det som är viktigt i tid för att nå målet. Om ingen nyrekrytering
            skall ske från och med de som föds 2016 måste insatser göras mot
            blivande mödrar; miljöer där nyfödda vistas skall vara fria från
            tobak till dess. Allt eftersom barnen växer skall den nya årsgruppen
            involveras i arbetet. Håller man hårt i detta kan man efter tio
            år ha tio helt rökfria årskullar. Efter femton år har man förhoppningsvis
            femton hela årskullar utan en enda rökare. Jag tror att ett arbete
            som tar sin utgångspunkt i ett sådant mål kan vara väldigt konkret
            och utvecklas på ett mycket målmedvetet sätt. Därför bör riksdagen
            ge regeringen till känna som sin uppfattning att en nollvision
            för nyrekrytering till tobaksbruk bör utformas så som beskrivits.
          </p>
          <p xml:id="i-Advjy8DLzszYTNU7C1ugj8">
            Exponering lockar till köp, vilket är den första förutsättningen
            för bruk. Tobaksprodukter bör därför inte tillåtas bli exponerade.
            Inga varor synligt i hyllor eller låsta skåp, exponeringsförbud
            innebär att produkterna inte får vara synliga för kunderna. Kunden
            skall helt enkelt tvingas fråga en personal om varan finns i butiken.
            Exponeringsförbudet innebär även att endast personal tillåts ta
            fram det efterfrågade. En kund skall alltså inte kunna se lagret.
            En beteckning som används i en del länder för denna metod för
            försäljning är dold försäljning, vilket är lite missvisande. Det
            är ju snarare så att själva inköpet av tobaksprodukten på detta
            sätt blir än mer synliggjord för såväl personal som övriga kunder.
            Jag menar att exponeringsförbud har en begränsande effekt för
            tobaksbruket. Riksdagen bör därför ge regeringen till känna som
            sin mening att exponeringsförbud så som det ovan beskrivits skall
            införas i Sverige.
          </p>
          <p xml:id="i-Sp5K12jSe3PaqsJKwQXLc5">
            Reklam har samma köpstimulerande effekt som exponering och bör
            självfallet även den vara helt förbjuden. De restriktioner för
            reklam som finns är bra och skulle kunna skärpas. Att jag tar
            upp frågan om reklam i denna motion beror på att jag vill få full
            effekt av exponeringsförbudet. Jag efterfrågar med andra ord ett
            förbud mot att inne i butiken på något sätt signalera vilka slutna
            hyllor, skåp eller andra utrymmen som innehåller tobaksvaror.
            Jag hävdar att enbart ordet tobaksvaror kan fungera som exponering
            och därför inte kan tillåtas. Ett fungerande exponeringsförbud
            måste innebära en anonymisering, vilket gör att ingen signal om
            var, vilken volym eller hur tobaksvaror lagras i butiken kan tillåtas.
            Riksdagen bör därför ge regeringen till känna som sin uppfattning
            att ingen form av reklam för tobaksvaror får finnas i butik.
          </p>
          <p xml:id="i-SoEtprxkahXKfAQd76oSe1">
            Tobaksindustrin är i stor utsträckning en reklamindustri där
            märken används även i helt andra sammanhang. Att inte tillåta
            fabrikatet att skylta på paketet tar bort en del av reklamvärdet
            och minskar förhoppningsvis den enorma mängd pengar som läggs
            på att övertyga unga människor om att börja röka. Huruvida 100
            procent av paketets yta ska användas till information om rökningens
            risker eller inte avstår jag från att ta upp i denna motion. Att
            minimera signalvärden och identitetskopplingar till tobaksförpackningarna
            anser jag är återhållande främst för nyrekrytering. Riksdagen
            bör därför ge regeringen till känna som sin uppfattning att regeringen
            bör lägga fram ett förslag till lagstiftning om neutrala paket
            för tobaksvaror.
          </p>
          <p xml:id="i-BatNBigktFm53Kn31Avh1M">
            Rökfria områden är ett sätt att utvidga rörelsefriheten för alla
            oss som har problem med tobaksrök. Jag har i tidigare motioner
            pekat ut entréer, busshållplatser, järnvägsperronger och uteserveringar
            som områden där det är rimligt att kunna vistas rökfritt. Jag
            avstår från att förlänga listan och väljer att inte heller argumentera
            för varför rökfriheten borde breda ut sig. Jag uppfattar det som
            så självklart den värdering som de flesta idag omfattar. Väl fungerande
            beslut bör föregås av grundlig utredning och därför föreslår jag
            att riksdagen bör ge regeringen till känna som sin uppfattning
            att det bör utredas hur man kan gå vidare med att utvidga rökfriheten.
          </p>
          <p xml:id="i-8WWtAAZ8F4BQmJFx9YS9h2">
            Ofrivilligt rökintrång i bostäder är ett gammalt och kärt ämne.
            Någon förbättring tycks inte vara i sikte. Även här avstår jag
            från att beskriva rökintrång via ventilationssystem, balkongrökning,
            vädring, klena väggkonstruktioner eller trapphus med övertryck
            utan hänvisar till tidigare motioner i ämnet. Det borde vara en
            självklarhet att var och en får välja om man vill ha sin bostad
            inpyrd av tobaksrök eller inte. Principen att förorenaren betalar
            tycks omöjlig att införa på detta område. Det är mycket sällsynt
            att den som vill slippa bli inrökt har framgång i domstolar. Därför
            menar jag att riksdagen måste ge regeringen till känna som sin
            uppfattning att rökfrid måste råda i bostäder och att rätten till
            rökfri bostad måste gå före rätten att röka i sin egen bostad.
            Villfarelsen att man har rätt att göra vad som helst i sin egen
            bostad måste bemötas med tydlighet.
          </p>
        </div>
        <div xml:id="i-FbTHKFxZVHR2DudUTA4UHp" type="signatureBlock">
          <list xml:id="i-WrCHZhAnt2xr3VVUpcY4vt">
            <item xml:id="i-8eegJm8Ry3GRT42D7tUBaJ" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
