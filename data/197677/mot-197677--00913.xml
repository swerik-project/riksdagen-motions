<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00913">
  <teiHeader>
    <fileDesc>
      <titleStmt>
        <title>om allergivänliga offentliga lokaler</title>
        <author>av fru Andrén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om allergivänliga offentliga lokaler</title>
          <idno type="rdwebb">G002913</idno>
          <rs type="number">913</rs>
          <ref type="dokument_url_text">http://data.riksdagen.se/dokument/G002913/text</ref>
          <ref type="dokument_url_html">http://data.riksdagen.se/dokument/G002913</ref>
          <ref type="dokumentstatus_url_xml">http://data.riksdagen.se/dokumentstatus/G002913</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4KsfSh6dCbjCcJdxiZwL</idno>
            <name>MARGARETA ANDRÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2UuGXmMzLhRdmzwau4pusZ" type="signed"/>
        <correspContext corresp="i-2UuGXmMzLhRdmzwau4pusZ">
          <note type="signatory" corresp="i-W4KsfSh6dCbjCcJdxiZwL"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__913/mot_197677__913-001.pdf"/>
      <fw xml:id="i-RY6MnGAPgA2RrCqF3Vnpoo">
        Motion 1976/77: 913
      </fw>
      <div xml:id="i-8eXPRYz66J7xtuvjUDons6" type="motHeader">
        <div xml:id="i-zLFktFU2HQkCrhpeTDvEc" type="motTitle"/>
        <div xml:id="i-KRY4VmZgUEAyt2wKV5oywF" type="motSubmissionInfo"/>
      </div>
      <div xml:id="i-KatSWwG7KxdKnZR1Gc7beq" type="motBody">
        <div xml:id="i-MV4uA5wsPkGp7tiPgmANnM">
          <p xml:id="i-S2CjSXy9KeB3ZU3f1MNeRT">
            av fru Andrén om allergivänliga offentliga lokaler
          </p>
          <p xml:id="i-6v4pBXuQc4SZjoAARwjemk">
            Genom beslut av riksdagen år 1976 antogs en lag om ändring av
            bygg- nadsstadgan, varigenom 42 a $ fick ändrad lydelse. Beslutet
            innebar att gäl- lande bestämmelser i BS om handikappanpassad
            utformning av offentliga lokaler och arbetslokaler utvidgades
            till att gälla bostäder med vissa undan- tag. Tidigare gällande
            skälighetsbedömning avskaffades. Härutöver infördes vissa bestämmelser.
            Handikappanpassningen gäller personer vilkas rörelseförmåga och
            orien- teringsförmåga är nedsatta till följd av ålder, handikapp
            eller sjukdom. Lag- stiftningen är därmed anpassad till några
            handikappgrupper. Bestämmelserna som sådana och senare vidtagna
            kompletteringar är betydelsefulla för de stora grupperna av personer
            med nedsatt rörelse- och orienteringsförmåga. Med riksdagens målsättning
            om integrering och normalisering av alla grup- per i samhället
            förefaller dock 42a$ i dess senaste utformning föråldrad redan
            innan den trätt i kraft. Varje social reform kan ses som ett resultat
            av ett långvarigt opinions- arbete. Bostadsministern anförde i
            propositionen 1975/76:198 att han ansåg anpassning av bostäderna
            till personer med nedsatt rörelse- och oriente- ringsförmåga som
            en av de mest angelägna åtgärderna som i dag bör vidtas för handikappade.
            I detta konstaterande ligger ett erkännande av att det finns flera
            handikappgrupper som kräver samhällets hjälp i fråga om 1o- kalernas
            och bostädernas anpassning till vars och ens behov. Enighet råder
            om att samhällsmiljön skall inriktas på att skapa en sådan miljö
            att medborgare med olika fysiska och psykiska förutsättningar
            kan fungera i samhället på likartade villkor. Men allergikerna,
            som enligt uppgift beräknas utgöra ca en miljon svenskar, anser
            att samhället i ringa omfattning varit lyhört för deras problem
            och önskemål. Givetvis har även denna han- dikappgrupp fått del
            av den allmänna utvecklingen på handikappområdet, men kritiken
            gäller att man trots information om allergiproblematiken får så
            ringa gehör för de viktigaste önskemålen för att förbättra situationen
            för barn och vuxna med disposition för allergiska sjukdomar. Allergi
            är oftast en miljöbetingad sjukdom, som uppkommer när personer
            med ärftlig benägenhet för allergiska sjukdomar genom kontakt
            med vanliga, vardagliga ämnen utvecklar allergiska besvär. Det
            gäller därför för dessa personer att försöka leva i en så ren
            miljö som möjligt, fri från de ämnen som förorsakar allergiska
            sjukdomar. Vanliga s. k. allergen är pälsdjursepitel, damm, mögel,
            frömjöl och vissa födoämnen. Allergologer anser att dessa ämnen
            är orsak till en mycket
          </p>
          <pb facs="riksdagen-motions-pdf/data/197677/mot_197677__913/mot_197677__913-002.pdf"/>
          <fw xml:id="i-SbyKCWzXEVsziRJcmVF8u3">
            Mot. 1976/77:913 14
          </fw>
          <p xml:id="i-VeBR3EyJf9yxMWtjZRPx26">
            stor del av de allergiska sjukdomarna hos barn och vuxna. Man
            försöker därför i möjligaste mån eliminera dessa ämnen ur allergikernas
            miljö, då allergisanering är den effektivaste behandlingsmetoden
            för att förhindra al- lergiska besvär. Det finns tyvärr en utbredd
            missuppfattning att mediciner kan bota allergi eller att allergi
            växer bort. Det är även viktigt att konstatera att allergianlagen
            kvarstår hela livet men att allergisymtom kan försvinna men återkomma
            i samma eller förändrad form. I rätt miljö kan man dock klara
            sig hela livet utan allergiska sjukdomar trots sina allergianlag.
            I dag räknar man med att ca 15 26 av skolbarnen har allergiska
            besvär i någon form, och undersökningar visar att allergibarn
            med atopisk allergi svarar för ca 20 926 av besöken vid barnmottagningarna.
            Allergikerna och deras anhöriga kan iaktta läkarnas saneringsföreskrifter
            i sina hem men man har i dagens samhällsmiljö små möjligheter
            att leva ett normalt liv utan att riskera att utveckla en allergi
            förorsakad av vissa vanliga allergen. Allergi, som är en stor,
            dold folksjukdom och som ökar i omfattning, är ett problem som
            samhället snarast måste hjälpa till att lösa. Det räcker inte
            att inrätta ytterligare läkartjänster eller att vidta ytterligare
            allmänna handikappåtgärder. Grundproblemet med den sanerade miljön
            måste an- gripas så att personer med allergiska anlag kan leva
            enligt målsättningen om integrering och normalisering utan att
            förvärva allergiska sjukdomar. Man kan inte lagstifta om hur svenska
            medborgare skall utrusta eller leva i sina hem. Det förhållandet
            innebär att många allergibarn tvingas att leva utestängda från
            den vanligaste fritidsmiljön, de privata hemmen. Men motsvarande
            problem finns — om ej så uttalade — i den offentliga miljön. Där
            skall man vistas enligt lagar och förordningar för sin utveckling
            och trivsel under en stor del av sin uppväxttid. Med nuvarande
            utformning av många offentliga lokaler är det stor risk för att
            allergibarnen når vuxen ålder med en välutbildad allergi, som
            bl. a. förvärvats under skoltiden. Grun- den för ett framgångsrikt
            bekämpande av allergiska sjukdomar ligger i att vidta förebyggande
            åtgärder genom att eliminera vanliga allergiorsaker i såväl den
            offentliga som den privata miljön. Alltför många allergiker och
            deras familjer tvingas till en onödigt isolerad livssituation.
            Allergiska sjukdomar rymmer därför, förutom medicinska kon- sekvenser,
            problem av såväl social som ekonomisk art. Väsentligt är också
            att konstatera att samhället delvis i onödan belastas för vård
            och andra kostnader för allergiker. Det är därför av högsta angelägenhetsgrad
            att samhället genom olika åt- gärder förbättrar situationen för
            personer med allergiska anlag och utvecklade allergier. Mycket
            av detta arbete består i att informera och utbilda allergiker,
            anförvanter, sjukvårdspersonal, allmänheten m. fl., och i detta
            arbete måste samhället ta mera aktiv del och ett större ansvar.
            Men det måste även vara angeläget att lagstifta om allergikernas
            rätt till sanerad miljö. Med tanke på samhällets målsättning för
            handikappade och gällande lag- stiftning i fråga om förskolan
            och annan utbildning, arbetsmiljöer, kulturlivet
          </p>
          <pb facs="riksdagen-motions-pdf/data/197677/mot_197677__913/mot_197677__913-003.pdf"/>
          <fw xml:id="i-VVsGWSRzG2sSqoNsowGoaE">
            Mot. 1976/77:913 15
          </fw>
          <p xml:id="i-JH15YVLUXxBK1QfFZAxuNd">
            m. m. bör med det snaraste 42 a $ i BS utformas så att den omfattar
            även allergikerna. Detta anser jag vara i överensstämmelse med
            civilutskottets tidigare uttalande att kraven på att vidga handikappanpassningen
            får löpande prövas och prioriteras efter angelägenhetsgraden.
            Studerar man tidigare remissvar på förslag till handikappanpassning,
            ut- talas ofta tveksamhet i fråga om åtgärdernas genomförande,
            då man har svårt att överblicka de ekonomiska konsekvenserna av
            handikappanpass- ningen. Det är därför betydelsefullt att i det
            här sammanhanget konstatera att de viktigaste anpassningsåtgärderna
            för allergiker ej kräver stora eko- nomiska satsningar av samhället.
            Det är ej heller till stort obehag för all- mänheten. Allergianpassning
            enligt förslaget om ändring av BS 42 a $ avser i första hand att
            inreda lokaler med allergivänliga material, att planera 1o- kalerna
            på ett allergivänligt sätt och att planera omgivningarna allergologiskt
            korrekt. Det handlar i de flesta fall om att ersätta ett material
            med ett annat eller att redan på planeringsstadiet göra andra
            lösningar av lokaler, inredning och omgivning. Offentliga lokaler
            bör därför göras tillgängliga för allergiker och utformas enligt
            allergologiska elimineringsprinciper. Svårigheter kan möjligen
            uppstå under den tidsperiod som krävs för att alla av lagändringen
            berörda skall förstå allergiproblematiken. Under en tidsperiod
            som här ej kan anges skulle därför en skälighetsbedömning, som
            dock ej får vara generell, kunna införas gällande bostäder och
            övriga lokaler enligt första stycket i BS 42a$. Med hänvisning
            till vad som anförts hemställs att riksdagen begär att regeringen
            ser över bestämmelserna om utformning av offentliga lokaler och
            arbetslokaler i syfte att minska problemen för allergiker.
          </p>
          <p xml:id="i-4m8zmDxFQ9S7T7tZViitk6" type="date">
            Stockholm den 25 januari 1977
          </p>
          <div xml:id="i-KDU6QnNPyHPMqb1id899Ea" type="signatureBlock">
            <list xml:id="i-UEv3n19AooLcrCQg49Eb7q">
              <item xml:id="i-VZLsDnVVXADk38vvJ4JX6y" who="i-W4KsfSh6dCbjCcJdxiZwL" type="signature">
                MARGARETA ANDRÉN (fp)
              </item>
            </list>
          </div>
        </div>
      </div>
    </body>
  </text>
</TEI>
