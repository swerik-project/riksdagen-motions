<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00374">
  <teiHeader>
    <fileDesc>
      <titleStmt>
        <title>Sexualpolitik</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexualpolitik</title>
          <idno type="rdwebb">GU02So374</idno>
          <rs type="number">So374</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So374/text</ref>
          <ref type="dokument_url_html">http://data.riksdagen.se/dokument/GU02So374</ref>
          <ref type="dokumentstatus_url_xml">http://data.riksdagen.se/dokumentstatus/GU02So374</ref>
          <ref type="doc">http://data.riksdagen.se/fil/0A82197F-35E2-48F4-BB60-92F711D84F47</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CSiygHDB2HhbVYZdW3rKxx" type="signed"/>
        <correspContext corresp="i-CSiygHDB2HhbVYZdW3rKxx">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-R4PcH5u8tPvmyA9Tzpiwik" type="referral">
          <date when="2006-11-07"/>
        </correspAction>
        <correspAction xml:id="i-HbuX39XEbpKkkjzfa6D9Ka" type="dismissal">
          <date when="2006-11-07"/>
        </correspAction>
        <correspAction xml:id="i-KfYZrupLeRmxP5kJDDjzmJ" type="numbering">
          <date when="2006-11-02"/>
        </correspAction>
        <correspAction xml:id="i-JXBtqav8FzXUMiTJDjnYVA" type="submission">
          <date when="2006-10-31"/>
        </correspAction>
        <correspAction xml:id="i-XLR66xcsCQP3fTGVY8yLNY" type="transfer">
          <date when="2006-10-31"/>
        </correspAction>
        <correspAction xml:id="i-MVAX3phsvh8CN6DWQfJFFw" type="assigned"/>
        <correspContext corresp="i-MVAX3phsvh8CN6DWQfJFFw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y7wRic8YSipTAjRVZCmk4q" type="motBody">
        <div xml:id="i-R82W4cGuHwJkan5uFHdwLY" type="TOC">
          <head xml:id="i-PKRngqyLrKddmxe23qpzWU">
            Innehållsförteckning
          </head>
          <list xml:id="i-Eyk9jKtEphzBUbWor9njnN">
            <item xml:id="i-Vnmr34airhUgv7FgnMmwkY">
              1 Förslag till riksdagsbeslut 2
            </item>
            <item xml:id="i-D79zKRSU1UqP57ecGpaZHy">
              2 Inledning 3
            </item>
            <item xml:id="i-C9YLATMmeaLRcFJnRzaLnv">
              3 Sex på 2000-talet 4
            </item>
            <item xml:id="i-2jFGmzjVpEbFJbjnSBz7Dv">
              4 Den prioriterade potensen 5
            </item>
            <item xml:id="i-RsA8STSe1QdQBxeQo34nBR">
              5 Unga kvinnors och mäns sexualitet 6
            </item>
            <item xml:id="i-FsvQXZZXd7BwB622b4F2b9">
              6 Sexualrådgivning 7
            </item>
            <item xml:id="i-HqQy3otnN8yaJrzgiiyrYm">
              7 Abort 7
            </item>
            <item xml:id="i-F83bVWqRz7qcJmizgXYUzp">
              8 Omskärelse av pojkar 9
            </item>
            <item xml:id="i-R796gFLxswf5AgC8XsF34N">
              9 10 procent av biståndet till sexuell och reproduktiv hälsa
              10
            </item>
          </list>
        </div>
        <div xml:id="i-RsLhpCab4vTmCeopgZ7iVa" type="motProposal" subtype="förslag">
          <head xml:id="i-4oC27KmD5LNAGqYGNAf5Qw">
            1 Förslag till riksdagsbeslut
          </head>
          <list xml:id="i-4DjtNvvo2nnBcU8bvdYwwk" style="ol">
            <item xml:id="i-MJ4xuZVLUpNNNkfvcJDWJc">
              Riksdagen tillkännager för regeringen som sin mening vad i motionen
              anförs om att det bör tillsättas en utredning med syfte att utveckla
              nationella sexualpolitiska mål för att skapa förutsättningar för
              en sexualitet på lika villkor för alla kvinnor och män; såväl
              homo-, hetero- och bisexuella som transpersoner.
            </item>
            <item xml:id="i-NwBQFuj2yBhUpYk2NDFWyy">
              Riksdagen tillkännager för regeringen som sin mening vad i motionen
              anförs om att särskilt beakta forskningen om kvinnors sexuella
              dysfunktion i framtagandet av de sexualpolitiska målen.
            </item>
            <item xml:id="i-582cg4KsRvVETegHax6xHE">
              Riksdagen tillkännager för regeringen som sin mening vad i motionen
              anförs om att Socialstyrelsen ges i uppdrag att inventera situationen
              när det gäller behov av och tillgång till sexualrådgivning runtom
              i landet.
            </item>
            <item xml:id="i-NhEgkTrPUzaeaDSjstH3jS">
              Riksdagen tillkännager för regeringen som sin mening vad i motionen
              anförs om att regeringen snarast bör verkställa utredningens förslag
              om att utländska kvinnor ska kunna få abort i Sverige.
            </item>
            <item xml:id="i-QJH9yZHisoNDjPoPJgB3PZ">
              Riksdagen tillkännager för regeringen som sin mening vad i motionen
              anförs om att när den nya abortlagstiftningen träder i kraft bör
              det genomföras en satsning på att informera om svensk abortlagstiftning
              i länder där abort är förbjudet.
            </item>
            <item xml:id="i-U4HrNKGVRYspf7YiC3HXRF">
              Riksdagen tillkännager för regeringen som sin mening vad i motionen
              anförs om abortkliniker för utländska kvinnor.
            </item>
            <item xml:id="i-Fd5TurPMPCq5uYcGJMKZW9">
              Riksdagen tillkännager för regeringen som sin mening vad i motionen
              anförs om att regeringen i internationella sammanhang bör driva
              att abort ska vara en mänsklig rättighet. 1
            </item>
            <item xml:id="i-QJKeer4zGWCBJFyevcYBq2">
              Riksdagen tillkännager för regeringen som sin mening vad i motionen
              anförs om att omskärelse av minderåriga pojkar som inte har medicinskt
              syfte ska förbjudas.
            </item>
            <item xml:id="i-E1zSCw37PQJKgdSJ7FJbBW">
              Riksdagen tillkännager för regeringen som sin mening vad i motionen
              anförs om att sexualupplysning, tillgång till preventivmedel och
              minskad smittspridning bör ges förstärkt uppmärksamhet i det svenska
              biståndsarbetet. 1
            </item>
          </list>
          <p xml:id="i-3gTC8kEH7axnb7jaidgYQ3">
            1 Yrkandena 7 och 9 hänvisade till UU.
          </p>
        </div>
        <div xml:id="i-QXpBErJNp1p4KaDRr8irkS" type="motContent">
          <head xml:id="i-YYPhotXJBiJrTgD6r3TUp" type="h1">
            Sexualpolitik
          </head>
          <head xml:id="i-Lzi695ZzxUQ9svQPypmWEV" type="h1">
            2 Inledning
          </head>
          <p xml:id="i-DgKBYb1b6RLkrCkgu5L73z">
            För Vänsterpartiet är det självklart att alla människors kärlek
            och sexualitet ska respekteras oavsett vem man väljer att älska.
            Mångfald är ett viktigt begrepp för oss, liksom respekt för varje
            människas identitet, sexuella läggning och könstillhörighet. Vi
            vill se ett samhälle där ingen ställs utanför eller diskrimineras.
          </p>
          <p xml:id="i-3qobYTjsCbqy2szdyU9Zyw">
            I den sexualpolitiska debatten kan man ibland få intrycket att
            sex bara handlar om problem. Det handlar om övergrepp, våldtäkter,
            prostitution och människohandel, könssjukdomar, oönskade graviditeter,
            förvridna skönhetsideal och tabun för att bara nämna några exempel.
            Vänsterpartiet verkar för en syn på sexualitet som bygger på jämlikhet
            och respekt. En central del av vår politik handlar därför om att
            eliminera alla former av sexualiserat våld. Vi vill verka för
            allas mänskliga rättigheter och vi vill befria sexualiteten från
            maktutövning, kontroll, exploatering och förtryck. Det är viktigt
            att samhället tar dessa problem på stort allvar, men samtidigt
            måste också den sexualpolitiska debatten belysa positiva sidor
            med sex och sexualitet.
          </p>
          <p xml:id="i-M8pyr75o8vS2x3KynLEwG4">
            Därför vill vi gärna påpeka att sexualiteten är en viktig drivkraft
            både för människor och för samhällsutvecklingen. Vänsterpartiet
            vill ha ett rättvist och jämlikt samhälle för alla, såväl flator,
            bögar, bisexuella, heterosexuella, transsexuella, transvestiter,
            transgenderister m.fl. Sexualitet ska vara en källa till livsglädje,
            gemenskap och lust.
          </p>
          <p xml:id="i-WQbjDTewXJJ8MogzdZxmjJ">
            Sexualiteten anses av många vara ett privat område. Trots detta
            finns lagar och regler som styr kvinnors och mäns sexualitet.
            Värderingar av kön och sexualitet möter och präglar oss från tidig
            barndom.
          </p>
          <p xml:id="i-4fC4Pis654FDsB15EVo7JU">
            Den mänskliga sexualiteten är i första hand socialt konstruerad
            och kan inte förstås utifrån ett biologiskt perspektiv. Det heterosexuella
            samlaget är fortfarande i de flesta fall en förutsättning för
            fortplantning, men fortplantning är sällan det primära syftet
            för människor när de har sex. Ett exempel på att kvinnors sexualitet
            bundits upp till reproduktionen är gynekologin. Undersökningar,
            kontroller och samtal vid ett gynekologbesök fokuserar på att
            se till kvinnans hälsa för att möjliggöra graviditet. Den sexuella
            variationsrikedomen är dock mycket stor både genom historien och
            i olika delar av världen, inte minst i moderna västerländska kulturer.
            Detta kan tas som intäkt för att det i första hand är kulturella
            betingelser som är avgörande för vilka sexuella uttryck som är
            dominerande i ett samhälle.
          </p>
          <p xml:id="i-GZKwF4SpSoBpuEuZiqfVqe">
            Könens maktförhållanden internaliseras i sexualiteten. Mannens
            dominans och kvinnans underkastelse görs till norm för sexuell
            njutning. Förbindelsen mellan våld, aggressivitet och sexualitet
            har lika lång historia. Denna koppling har fortlevt genom århundradena
            och är i dag så generell att vi oftast inte lägger märke till
            den. Den har normaliserats i vår uppfattning om sexualitet. Detta
            är dock inte en aggressivitet som tillkommer både kvinnan och
            mannen på samma villkor. Mannens aggressiva och ohejdbara sexualitet
            blir kvinnans ansvar.
          </p>
          <p xml:id="i-RNtNUgjXxzC6R2xr4gva42">
            Genomgående under historien skapas ett mönster som utgår från
            mannen, det heterosexuella samlaget och reproduktion som styrande
            principer. Dessa normer har än i dag en stark bäring på vår syn
            på sexualitet. Tjejer och kvinnor får ta ansvar för pojkars och
            mäns sexualitet. Samtidigt begränsas utrymmet för att fokusera
            på den egna sexualiteten på ett positivt och fritt sätt. Den påstådda
            sexuella friheten inskränks i realiteten av förlegade normer om
            manligt och kvinnligt.
          </p>
          <p xml:id="i-EFxQer5VFrhCJ6zs3V427W">
            Det faktum att den förhärskande sexuella normen fortfarande är
            heterosexuell, och bygger på en manlig överordning och kvinnlig
            underordning, begränsar kvinnors och homosexuella mäns möjligheter
            till en frigjord sexualitet. Den utgör även hinder för heterosexuella
            män, samtidigt som maktrelationen ger denna grupp maktfördelar
            på ett såväl personligt som samhälleligt plan.
          </p>
          <p xml:id="i-6gucy3CU2knSAHZjwfy8qw">
            Till följd av osynliggörandet av kvinnors sexualitet har lesbiska
            kvinnors sexualitet osynliggjorts dubbelt. Utifrån den manliga
            normen saknas det väsentliga: penetreringen. Återigen är det den
            förlegade synen på sexualiteten som en fråga om reproduktion som
            står i vägen.
          </p>
          <head xml:id="i-Skj7rBciCVnNytbiTDuwzh" type="h1">
            3 Sex på 2000-talet
          </head>
          <p xml:id="i-D5oDQ3EgSVjfKWKiwRwYLy">
            Bilder som anspelar på sex möter oss i stort sett överallt i
            samhället, inte minst i reklamen. I dessa bilder visas idealiserade
            kroppar upp och de sexuella anspelningarna är tydliga. Syftet
            är allt som oftast att sälja en vara som sällan har något överhuvudtaget
            med sex att göra. Dessa bilder verkar oftare begränsande än frigörande.
            De bidrar starkt till att konstruera extrema skönhetsideal som
            är omöjliga för de allra flesta att leva upp till. Detta kan förstärka
            människors känslor av otillräcklighet och försvaga deras sexuella
            självkänsla. Bilderna är vidare kopplade till makt, normer och
            tabun, vilka är svåra att ifrågasätta och diskutera öppet.
          </p>
          <p xml:id="i-B8Az8i8gr9JGGrnM18vVzK">
            Det pratas mycket om sex i vårt samhälle, men ändå så förmedlas
            ytterst lite kunskap. I stället för att direkt ta upp sexuella
            tekniker och variationer eller diskutera möjligheterna med en
            sexuell frigörelse så tenderar det moderna samtalet om sex att
            mystifiera och idealisera. Därför finns det anledning att fundera
            på vad den senaste tidens debatt om sexualiseringen av det offentliga
            rummet egentligen står för. Vänsterpartiet välkomnar ett öppet
            offentligt samtal om sex. Men det är knappast det man menar när
            man talar om sexualiseringen av det offentliga rummet. I stället
            används anspelningar på sex och en idealiserad bild av kvinnors
            och mäns kroppar för att sälja varor. Detta är inget som ökar
            människors sexuella frihet, utan tvärtom kan det vara något som
            skapar eller förvärrar sexuell prestationsångest och leder till
            känslor av otillräcklighet.
          </p>
          <p xml:id="i-W55iCA337KWReznFrEfF42">
            Jämställdhetsarbetet kan aldrig bli framgångsrikt om inte också
            sexualpolitiken involveras. Vi kan konstatera att könsmaktsordningen
            utövar ett avgörande inflytande över kvinnors och mäns sexualitet
            och sexuella relationer. Kvinnors strukturella underordning måste
            därför alltid tas med i diskussionen om sexualitet. Vi kan konstatera
            att sexualiteten inte är fri så länge kvinnor och HBT-personer
            underordnas och förtrycks sexuellt. Vänsterpartiet anser därför
            att det bör tillsättas en utredning med syfte att utveckla nationella
            sexualpolitiska mål för att skapa förutsättningar för en sexualitet
            på lika villkor för alla kvinnor och män; såväl homo-, hetero-
            och bisexuella som transpersoner. Detta bör riksdagen ge regeringen
            till känna
          </p>
          <head xml:id="i-AdctADbo66P2Ccp7DE3AeX" type="h1">
            4 Den prioriterade potensen
          </head>
          <p xml:id="i-SvxwWxMAePseo4P7EA8W6s">
            Biologin har ändå fått alltmer utrymme i den sexualpolitiska
            debatten bl.a. genom nya läkemedel. En intensiv massmedial uppmärksamhet
            följde på lanseringen av Viagra, och Sverige blev det första och
            enda landet att subventionera. Det kunde snabbt konstateras att
            det blev en försäljningssuccé och läkemedelskostnaderna sköt i
            höjden. Samtidigt kunde det iakttas att förskrivningen inte bara
            gällde män med svåra neurologiska skador och liknande. Av kostnadsskäl
            valde regeringen att sommaren 2001 ta bort den generella subventionen.
          </p>
          <p xml:id="i-PRBzziC7qMzRc4CtyzhfVq">
            Vid ungefär samma tidpunkt visade flera forskare på en dramatisk
            ökning av vestibulit hos kvinnor, ett tillstånd som ger mycket
            svåra smärtor vid penetrering. Orsaken till vestibulit är inte
            helt klarlagd. Forskning kring vulvodynia, dvs. tillstånd som
            kan uppstå hos kvinnor i form av oförklarliga smärtor i underlivet,
            bör därför ges ökad tonvikt.
          </p>
          <p xml:id="i-MEYLTrgvTdoBMnW6LqhiCr">
            I Australien visade en studie av Gillian Bensley (B Sc i Psykologi,
            Bonds University, Australien) av omskurna män att en effekt av
            omskärelsen är att det ger smärta vid penetrering om kvinnan inte
            har tillräcklig lubrikation, dvs. smörjmedel. Det förs inget resonemang
            om att det inte är lämpligt att genomföra en penetrering när tillräcklig
            lubrikation inte föreligger för kvinnan. När Viagras subvention
            drogs in pekade flera handikapporganisationer på att vissa handikapp
            och ohälsotillstånd gav svårigheter i samlivet bl.a. för att känsligheten
            är nedsatt i penis. Det förs inget, och har inte förts, något
            resonemang att exempelvis kvinnor med diabetes också får en nedsatt
            känslighet p.g.a. neuropati, dvs. nedsatt känslighet, eller att
            inkontinens drabbar 7 av 10 kvinnor och därför kan betraktas som
            ett folkhälsoproblem.
          </p>
          <p xml:id="i-AETgdNTqvEABraT9xHwudT">
            Vänsterpartiet anser att dessa exempel tydligt talar om att den
            gällande normen är att män har rätt till sin lust och att lusten
            och sexualiteten är likställt med en heterosexuell penetrering.
            Vi anser det viktigt att sexualitet belyses i ett vidare perspektiv
            och tillåts vara mycket mer än penetrering och mäns potens. I
            den gällande normen betraktas kvinnor fortfarande som mottagare
            av den penetrerande mannen. Trots att otillfredsställelse i sexuallivet
            och svårigheter att få orgasm är mer förekommande hos kvinnor
            än mäns problem med sin potens, är forskning och behandling helt
            inriktade på mäns problem med penetrering. Vänsterpartiet anser
            mot den bakgrunden att forskningen om kvinnors sexuella dysfunktion
            och vilka behov och problem kvinnor med olika funktionshinder
            har i sitt samliv borde intensifieras. Denna fråga bör särskilt
            beaktas i framtagandet av de nationella sexualpolitiska målen
            som föreslås ovan. Detta bör riksdagen som sin mening ge regeringen
            till känna.
          </p>
          <head xml:id="i-WpsGRvpcbVjeXJrYfQh4nM" type="h1">
            5 Unga kvinnors och mäns sexualitet
          </head>
          <p xml:id="i-Ngjdmby4NMM6FXkb8KTUKM">
            Barn och ungdomar utvecklar sin sexualitet i samspel med varandra,
            föräldrar, lärare och andra vuxna samt under påverkan av massmedier.
            Pornografins skildringar av sex är för många en av de starkaste
            influenserna under den tid då grundläggande uppfattningar formas
            om kropp, kön och sexualitet. Genom Internets enorma porrutbud
            har tillgängligheten till pornografi ökat dramatiskt de senaste
            1015 åren. Pornografin ger en ensidig bild av sex. Genom de stereotypa
            bilderna av mäns och kvinnors utseende och sexualitet påverkar
            pornografin pojkar och flickor på olika sätt, men i bägge fallen
            styr pornografin den sexuella utvecklingen bort från en verkligt
            frigjord sexualitet.
          </p>
          <p xml:id="i-5WDTrQmc9x6EP1i2HkwCp4">
            Alltfler flickor uppger att de har tagit del av pornografi. Många
            flickor har en medveten inställning om pornografi som något felaktigt
            och fult, men upplever samtidigt att kroppen reagerar med lust,
            vilket ger upphov till skam. Det ger återigen en bild av att flickor
            drar det kortaste strået när det gäller sexualitet och ställs
            inför motstridiga känslor och krav utan att kunna göra det på
            sina egna villkor.
          </p>
          <p xml:id="i-VBhX2U7bMs1fKdmK16ieqx">
            En fri sexualitet innebär en möjlighet att utforska den egna
            och andra kroppar. I dag är det dock inte långsökt att se sambandet
            mellan olika trender vad gäller sexualtekniker och den rådande
            pornografin. Alltfler flickor uppger att de prövat anala samlag,
            något som många upplevt som negativt. Genom de föreställningar
            som pornografin skapar uppstår ett tryck på unga flickor att testa
            olika sexuella tekniker. Självfallet står det alla fritt att prova
            olika sexuella tekniker, men pornografins ensidiga inflytande
            över den sexuella praktiken sker ofta på flickornas bekostnad.
          </p>
          <p xml:id="i-RhkgTutTwWNzT8L5vCjA8c">
            Sex- och samlevnadsundervisningen i skolan är mycket viktig.
            Kvaliteten och omfattningen av denna undervisning är mycket skiftande
            mellan olika skolor. Skolverkets nationella kvalitetsgranskning
            (1999) visade att skolornas egna krav på undervisningen var mycket
            låga och att målsättningar liksom målformuleringar var otydliga.
            Undervisningen som förekom var dåligt samordnad och bristfälligt
            dokumenterad. I endast tio av åttio skolor beskrevs sex- och samlevnadsundervisningen
            som bra. Skolverket har i uppdrag att fortsättningsvis inspektera
            varje kommun och skola vart sjätte år. Förmågan att reflektera
            över frågor om sexualitet och samlevnad bör ingå som ett viktigt
            kunskapsmål i läroplanerna för grundskolan och gymnasieskolan.
            Vänsterpartiet föreslår att den nationella styrningen stärks när
            det gäller omfattning och innehåll i sex- och samlevnadsundervisningen.
            Lärare som undervisar i sex och samlevnad måste ha relevant utbildning
            för att kunna vara trygga nog att diskutera bl.a. pornografins
            bilder av sex. Det är också av yttersta vikt att lyfta fram HBT-perspektivet
            i sex- och samlevnadsundervisningen. Även andra yrkeskategorier
            än lärare som arbetar med ungdomar, exempelvis fritidspedagoger
            och ungdomsmottagningspersonal, behöver utbildas. Utbildningen
            måste innehålla såväl feministisk teori som gruppsamtalsmetodik.
            Vänsterpartiet föreslår därför i vår skolpolitiska riksdagsmotion
            att Högskoleverket ges i uppdrag att utvärdera och vidareutveckla
            lärarutbildningen med avseende på kunskaper om sex och samlevnad.
          </p>
          <p xml:id="i-Pjvoph4MuavvUQqgA3eFzG">
            Parallellt med detta bör Myndigheten för skolutveckling stimulera
            fortbildning i sex och samlevnad för alla relevanta yrkeskategorier
            som arbetar med ungdomar. Även detta förslag presenterar vi i
            vår riksdagsmotion om skolpolitik.
          </p>
          <head xml:id="i-5diuqE7ifMdjGg6PD1kMTW" type="h1">
            6 Sexualrådgivning
          </head>
          <p xml:id="i-BKE8iBfUNiaQ7szUM4ntLg">
            Vänsterpartiet ser positivt på satsningar på sexologiska mottagningar
            i landstingen. I dag fyller ungdomsmottagningarna en mycket viktig
            funktion bland den yngre delen av befolkningen, men även för vuxna
            behövs det mycket mer stöd i förhållande till olika typer av sexualrelaterade
            problem. Det kan handla om rådgivning i sexuella frågor, behandling
            av olika sexuella problematiker, preventivmedelsrådgivning och
            säkra och lättillgängliga preventivmedel. Utbyggnaden av sexologiska
            mottagningar är något som landstingen själva styr över, men det
            är viktigt att det finns en nationell kunskap om hur läget är
            runt om i landet. Därför bör Socialstyrelsen ges i uppdrag att
            inventera situationen när det gäller behov av och tillgång till
            sexualrådgivning runt om i landet. Denna inventering bör granska
            situationen både när det gäller ungdomsmottagningarna och sexologiska
            mottagningar för vuxna. Särskild vikt bör läggas vid att uppmärksamma
            skillnader mellan könen. Detta bör riksdagen som sin mening ge
            regeringen till känna.
          </p>
          <head xml:id="i-3FDnfdnf9HriNZpg2Zv1ma" type="h1">
            7 Abort
          </head>
          <p xml:id="i-F9C99BzAFbqU63PGrSq6ti">
            En kvinna som önskar avbryta sin graviditet kan i dag erbjudas
            antingen en kirurgisk eller en medicinsk abort. Den senare utförs
            med hjälp av läkemedel och utgör i dag ca 40 procent av alla aborter.
            En medicinsk abort är endast aktuell då kvinnan söker för en abort
            tidigt i graviditeten, då den endast utförs t.o.m. graviditetsvecka
            9.
          </p>
          <p xml:id="i-Kg21Knvo7fs4cfNq6thgJo">
            Innan en medicinsk abort genomförs måste graviditetslängden fastställas,
            vilket görs genom en vaginal ultraljudsundersökning. Detta görs
            vanligen av en gynekolog. De övriga momenten i samband med aborten
            utförs i regel av en barnmorska. Det handlar då om samtal, uppföljning
            och preventivmedelsrådgivning m.m.
          </p>
          <p xml:id="i-6KRkA8n6opcbdSUzKvX23Y">
            I abortlagens 5 § står det att endast den som är behörig att
            utöva läkaryrket får utföra abort eller avbryta havandeskap. Det
            innebär att kvinnan som önskar medicinsk abort, och som har en
            kort tid på sig, måste invänta ett besök hos en gynekolog. I vissa
            fall är väntetiderna långa varför gränsen för medicinsk abort
            passeras, vilket får till följd att kvinnan måste genomgå en kirurgisk
            abort.
          </p>
          <p xml:id="i-6hXy3QDq2YTGAoWtfQk2kB">
            Vänsterpartiet vill att 5 § abortlagen ändras så att medicinska
            aborter kan handläggas av barnmorskor med utökad kompetens. Det
            skulle ge en ökad kontinuitet för kvinnan och trygghet i att få
            möta en och samma person under hela förloppet.
          </p>
          <p xml:id="i-6LfxfdKA9Vef2GLaZGJTLB">
            Enligt Svenska barnmorskeförbundet ligger medicinsk abort inom
            barnmorskans kompetensområde förutsatt att hon får en kompletterande
            utbildning i vaginala ultraljud och fördjupade farmakologiska
            kunskaper. En sådan vidareutbildning förbereds redan nu. Detta
            kan ses som ett led i den tradition vi har i Sverige kring att
            ge barnmorskan en betydande roll i hela vårdkedjan. Sverige har
            varit ett föregångsland med att ge barnmorskor förskrivningsrätt
            av p-piller, vilket betytt mycket för bl.a. arbetet med prevention
            av oönskade graviditeter.
          </p>
          <p xml:id="i-G5QfraN387SHa2LcYQDRfh">
            Vänsterpartiet har länge drivit att 5 § abortlagen ändras så
            att barnmorskor med utökad kompetens får utföra medicinsk abort.
            Denna fråga utreds nu och vi ser fram emot att få ta del av resultatet.
          </p>
          <p xml:id="i-Mg257tpeBKHtD6wRYb8iSf">
            Enligt den svenska abortlagen får abort endast utföras om kvinnan
            är svensk medborgare eller bosatt i Sverige eller om Socialstyrelsen
            av särskilda skäl lämnar tillstånd. Utredningen Abort i Sverige
            (SOU 2005:90) har föreslagit att abortlagen ändras så att en utländsk
            kvinna ska kunna få abort i Sverige utan prövning av särskilda
            skäl och enligt samma regler som en svensk kvinna. Detta innebär
            att kvinnan ska kunna få abort på egen begäran om aborten sker
            före utgången av graviditetsvecka 18 och efter tillstånd från
            Socialstyrelsen om aborten genomförs senare i graviditeten.
          </p>
          <p xml:id="i-JTagPDuMVUukULQZmFZoua">
            Vi menar att denna förändring är bra. Tidigare under historien
            reste svenska kvinnor till exempelvis Polen för att kunna genomföra
            aborter. Nu kan Sverige återgälda detta till de polska kvinnorna
            som hotas av allt strängare abortlagar. Vi menar därför att regeringen
            snarast bör verkställa utredningens förslag om att utländska kvinnor
            ska kunna få abort i Sverige. Detta bör riksdagen som sin mening
            ge regeringen till känna.
          </p>
          <p xml:id="i-DqBTW7yV2NPR5mdht51i4Q">
            Vänsterpartiet menar vidare att regeringen när den nya abortlagstiftningen
            träder i kraft bör genomföra en satsning på att informera om svensk
            abortlagstiftning i länder där abort är förbjudet. Detta bör riksdagen
            som sin mening ge regeringen till känna.
          </p>
          <p xml:id="i-G6UNdqaiLdUqBAf3Fg4M3K">
            Vänsterpartiet menar att vi borde kunna gå ett steg längre än
            vad utredningen föreslår. Det skulle vara bra om vissa landsting
            inrättade särskilda abortkliniker som inriktar sig på att behandla
            kvinnor från länder där abort är olagligt. En sådan klinik skulle
            lyfta frågan om kvinnors rätt till sin egen kropp, om att kvinnors
            rättigheter är mänskliga rättigheter samtidigt som det skulle
            ge polska kvinnor möjlighet till en professionellt utförd abort
            till en rimlig kostnad. Vi menar i princip att sjukvården inte
            ska användas till detta, men när det gäller abortfrågan är det
            så pass politiskt prioriterat att vi menar att undantag bör kunna
            göras.
          </p>
          <p xml:id="i-McXHP9VF4juPDSuqDmkvq5">
            Mot bakgrund av ovanstående resonemang bör frågan om abortkliniker
            för utländska kvinnor utredas. Detta bör riksdagen som sin mening
            ge regeringen till känna.
          </p>
          <p xml:id="i-6kkCdfL9q3zrjwVSUru9cf">
            Under de senaste åren har vi kunnat bevittna hur nykonservativa
            värderingar i allt högre grad präglat debatten om abort. Att abortmotståndet
            är starkt i länder som USA och Polen är ingen nyhet. Men att samma
            argument och värderingar börjat prägla även svensk abortdebatt
            är desto mer alarmerande.
          </p>
          <p xml:id="i-4yHtbga85kxnUbGKpaq6vB">
            Rätten till abort handlar om kvinnans rätt att bestämma över
            sin egen kropp. När samhället inskränker rätten till abort är
            det ett uttryck för samma patriarkala värderingar som omyndigförklarat
            kvinnor genom hela historien. Kvinnor ses inte som förmögna att
            fatta egna beslut i viktiga frågor utan samhällspatriarken måste
            träda in och kontrollera kvinnan ända in i hennes livmoder.
          </p>
          <p xml:id="i-HTFVRToefpbuyYVY3V5XfK">
            Svensk abortlag är i en internationell jämförelse väldigt bra.
            Därför är vi mycket oroliga för vad den nya regeringen kommer
            att driva för politik internationellt. Om inte länder som Sverige
            tar debatten med abortmotståndarna, vem ska då göra det? Den svenska
            regeringen bör med kraft försvara kvinnors rätt till sin egen
            kropp i både EU och FN. Ett krav som man borde lyfta är att abort
            borde vara en mänsklig rättighet. Detta bör riksdagen som sin
            mening ge regeringen till känna.
          </p>
          <head xml:id="i-BHuJpEaGcwtbz12CQmo7BH" type="h1">
            8 Omskärelse av pojkar
          </head>
          <p xml:id="i-7RtYG2DCzNntDkEcxoTvcY">
            Sverige har en lång tradition av att värna om barns rättigheter.
            År 1979 förbjöd Sverige barnaga som första land i världen, trots
            att barnaga är en uråldrig och global tradition med många förespråkare
            världen över.
          </p>
          <p xml:id="i-3aTDqrVUNRUo9roJdhKS5B">
            År 1982 blev det förbjudet att könsstympa kvinnor och flickor.
            Nyligen kom den första fällande domen enligt den lagen. Anhängare
            av könsstympning och omskärelse har i alla tider hävdat fördelar
            och förnekat nackdelar med ingreppen. Det har hävdats att det
            botar allt ifrån krokig ryggrad, till tbc och vansinne samt skyddar
            mot livmoderhalscancer. Om man gör en liten historisk tillbakablick
            inom läkekonsten kan man se att det så sent som på 1920-talet
            ansågs att könsstympning av kvinnor botade vissa former av hysteri.
            Det finns många exempel på behandlingar vars nytta omvärderats
            på senare tid. När det gäller omskärelse av pojkar så kan vi konstatera
            att barnkonventionens åläggande om att ta hänsyn till barns bästa
            inte i tillräcklig utsträckning beaktats.
          </p>
          <p xml:id="i-76cxzQAzTFJRDRF6cRuyxq">
            Förespråkare av omskärelse påstår också att det inte innebär
            någon nackdel att som pojke bli omskuren. Detta påstående är helt
            fel, men det ifrågasätts ytterst sällan. Förhuden är inte bara
            en skinnslamsa som försvårar hygien. Den fyller flera viktiga
            funktioner, både som skydd för ollonet och urinrörsmynningen.
            Den är även en viktig komponent vid sexuella aktiviteter. En uppenbar
            nackdel med omskärelse är att man tappar känseln i den bortskurna
            kroppsdelen. Förhuden är en ytterst erogen hud med högt utvecklad
            känsel och många blodkärl. Hela den känseln går förlorad. Ollonet
            är ett internt organ som inte är avsett att exponeras mot luft
            eller tyg.
          </p>
          <p xml:id="i-DS5xRL7AtRhd5WryBme5hs">
            Skulle då inte ett förslag om att förbjuda omskärelse av pojkar
            strida mot religionsfriheten? Detta antagande vilar på den felaktiga
            föreställningen att omskärelse inte skadar kroppen. Det framgår
            helt tydligt i lagen om religionsfrihet att den inte kan åberopas
            för att skada en annan människa. Bara för att en omskuren man
            oftast kan ejakulera betyder inte det att könsorganet inte har
            skadats. Det är en förlegad syn på manlig sexualitet att endast
            fokusera på den reproduktiva förmågan. Vänsterpartiet menar att
            sexualiteten har ett egenvärde. Den tillhör den enskilde och är
            inte något som samhället eller kollektivet har rätt att bestämma
            över.
          </p>
          <p xml:id="i-BenqKJKWgDi9vffcXk4Vib">
            Riksdagen har tidigare avslagit motioner om att förbjuda omskärelse
            av pojkar med hänvisning till att man inte skulle föregripa en
            utvärdering av lagen (2001:499) om omskärelse av pojkar som Socialstyrelsen
            höll på med. Den utvärderingen är nu klar, men problemet är att
            utredningen överhuvudtaget inte tar upp frågan ifall det fanns
            anledning att förbjuda omskärelse av pojkar.
          </p>
          <p xml:id="i-PnptmMkKEpTtEz35GXzAM6">
            Vänsterpartiet säger nej till en icke medicinskt motiverad omskärelse
            av minderåriga pojkar. Åldersgränsen föreslås bli 18 år för att
            ta hänsyn till att det i andra delar av världen fortfarande är
            vanligt att pojkar och män låter omskära sig. Då kan den vuxne
            man som själv ger ett informerat samtycke fortfarande låta omskära
            sig. Därmed bör omskärelse av minderåriga pojkar som inte har
            medicinskt syfte förbjudas. Detta bör riksdagen som sin mening
            ge regeringen till känna.
          </p>
          <head xml:id="i-87A1hskr1ob22KgPWxaCPk" type="h1">
            9 10 procent av biståndet till sexuell och reproduktiv hälsa
          </head>
          <p xml:id="i-4FnfTqYPrYocbMsgKsDhcm">
            Ett viktigt folkhälsoarbete internationellt är att verka för
            en sexuell och reproduktiv hälsa. Det täcker hela spektrumet från
            undervisning, tillgång till preventivmedel, säkra aborter till
            god vård i samband med graviditet och förlossning. Sverige har
            tillsammans med 178 länder 1994 undertecknat ett program Programme
            of action innehållande 243 rekommendationer där individens sexualitet
            och reproduktion sattes i centrum. Det har nu gått tolv år sedan
            programmet antogs, vari det anlades ett 20-årsperspektiv, och
            mycket har skett, både positivt och negativt. Något av de viktigaste
            som skett är att USA under Georg W. Bush helt svängt ifråga om
            sexuell och reproduktiv hälsa. Från att tidigare varit pådrivande
            har USA nu intagit en ultrakonservativ inställning till abort,
            sexualupplysning och preventivmedel. Konkret har det inneburit
            att ekonomiskt stöd till projekt och organisationer dragits in
            eller villkorats.
          </p>
          <p xml:id="i-8Lrwft8nJBRgxb1A2henSJ">
            Den konservativa hållningen i dessa frågor har inte bara vunnit
            mark i USA utan också inom EU, framför allt genom några av de
            nya medlemsstaternas och Vatikanens aktiva lobbyarbete. Vi ser
            med stort allvar på att starka lobbyorganisationer verkar för
            att inskränka mänskliga rättigheter, framför allt för kvinnorna.
            Vi menar därför att Sverige i FN och EU ska motverka de krafter
            som hotar att minska kvinnors rätt att bestämma över sina kroppar.
          </p>
          <p xml:id="i-H8uNx3z2pPH1ekqeXLi2DN">
            Det svenska biståndet bör kunna fokuseras ytterligare på att
            främja sexuell och reproduktiv hälsa. I programme of action finns
            ett mål om att fler förlossningar i världen ska utföras av utbildad
            personal. Sexualupplysning, tillgång till preventivmedel och minskad
            smittspridning bör ges förstärkt uppmärksamhet i det svenska biståndsarbetet.
            Detta bör riksdagen som sin mening ge regeringen till känna.
          </p>
        </div>
        <div xml:id="i-22dGTZTx3y1BRRaE95e5w3" type="motSignatures">
          <list xml:id="i-cedC8BD4L7QNmCaoqq4LN">
            <item xml:id="i-Y5oPm2aTLcRpQjT6BXYdVM" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-MAtFDqu5djnZbyTun1ycKc" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-43mzbDMMCTZGp36Y5QfsFq" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-2R1UGzW1aaMQZHm9LG3Z37" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-EuuTh9TeJAew3jeDMyhNqi" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-NRK6UGA7pWpJMFwm6Duuud" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-QUVfaY3KoP4icw4gvDdAAA" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
