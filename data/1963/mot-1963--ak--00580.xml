<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00580">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__580/mot_1963__ak__580-001.pdf"/>
      <fw xml:id="i-DaRR1SsMtahj842MEd3wsK">
        Motioner i Andra kammaren, nr 580 år 1963 3
      </fw>
      <div xml:id="i-4tgJiSKZKNjEibxNUstGeX" type="motHeader">
        <div xml:id="i-Vx16m3i1WfkvDDnfJYxfEz" type="motTitle"/>
        <div xml:id="i-6d1dfpYHJHKpkRXhRcMmJj" type="motSubmissionInfo"/>
      </div>
      <div xml:id="i-6AQsXHXwj3VXyhxu5GEFtm" type="motBody">
        <div xml:id="i-PViHzMTnD49zMZNahG8YX7">
          <p xml:id="i-J7Svu8FKZ8VkCzjTLoEybQ">
            Nr 580
          </p>
          <p xml:id="i-Rc3FbDrv4yvfatVMgAhPy6">
            Av herrar Helén och Enskog, om åtgärder för ökning av tillgången
            på arbetskraft med högre teknisk och ekonomisk utbildning.
          </p>
          <p xml:id="i-PoeTD9LHx4jBYfCxGDUCEb">
            (Lika lydande med motion nr 481 i Första kammaren)
          </p>
          <p xml:id="i-96bESwLCtsRSWWVZ6qJnQU">
            Bristen på utbildningsplatser inom vissa högre undervisningsanstalter
            utgör för närvarande en allvarlig olägenhet, såväl för sådana
            studerande som på grund av platsbristen utestängs från den utbildningsväg
            de anser sig särskilt lämpade för som för näringsliv och offentlig
            förvaltning, vilkas behov av ytterligare tekniker, eko- nomer
            etc. är klart dokumenterat. Mot denna bakgrund framstår det som
            angeläget att samhällets planerande och beslutande organ tillvaratar
            alla möjligheter att med snabb verkan utöka antalet faktiska utbildningsmöjligheter
            utan att inverka men- ligt på kvalitet och arbetsförhållanden
            i redan existerande utbildning. Utöver ut- byggandet av hela nya
            högskolor, som vi i andra sammanhang diskuterat, vill vi här peka
            på tänkbara vägar att med redan existerande utbildningsanstalter
            som replipunkter vidga antalet studerande. Det säger sig självt
            att de uppslag som här förs fram måste bli föremål för prövning
            inom ecklesiastikdepartementet innan de läggs till grund för ett
            aktivt handlande från departementets sida. Flera av dem är av
            den naturen att de lämpar sig bättre för direkta förhandlingar
            med närings- livets organisationer än för utredningar av den typ
            som vanligen förekommer inom den statliga förvaltningen. Varje
            ansträngning att inom Sverige genom olika stödåtgärder öka kapaciteten
            av redan existerande utbildningsorganisation bör emellertid föregås
            av en prövning huruvida icke det framväxande nordiska samarbetet
            på den högre utbildningens område inrymmer möjlighet att genom
            utbyte av studerande och lärare på områ- den där knappheten i
            ett land kan motsvaras av stor kapacitet i något av de övriga
            länderna. Det är ju allmänt bekant att en betydande del av den
            norska ungdom som syftar till ingenjörsutbildning erhåller denna
            i Sverige. Då den medicinska utbildningen i Danmark ej är spärrad
            vid inträdet på samma sätt som i andra nordiska länder, har man
            i Danmark mottagit ett ej ringa antal medicine stude- rande från
            grannländerna. Vi finner inget anmärkningsvärt i dessa förhållanden
            men menar att alltför litet gjorts för att systematiskt undersöka
            huruvida ej med förhållandevis blygsamma ekonomiska insatser den
            totala nordiska utbildningskapa- citeten inom medicin, naturvetenskap,
            teknik och ekonomi — där några besvärande språkliga eller andra
            nationella hinder ej föreligger — skulle kunna ökas just genom
            att sätta in personella och materiella resurser inom en ej fullt
            utnyttjad institution. Vi förutsätter att man fullföljer ansträngningarna
            från svenskt håll att effektivisera det planeringsarbete som naturligen
            förekommer inom Nordiska kulturkommisionen
          </p>
          <pb facs="riksdagen-motions-pdf/data/1963/mot_1963__ak__580/mot_1963__ak__580-002.pdf"/>
          <fw xml:id="i-9UpEXXsRQ1tAUmtuR91av9">
            4 Motioner i Andra kammaren, nr 580 år 1963
          </fw>
          <p xml:id="i-HQtnVGAwXuhEJZW8TGCcQz">
            men som hittills hämmats av bl. a. kommissionens långsamma arbetssätt.
            Svenska regeringen borde göra det till en primär uppgift för sina
            delegater i kommissionen att verka för förtur åt varje sådant
            ärende som kan medverka till en snabb ökning av undervisningskapaciteten
            inom i första hand de tekniska och ekonomiska facken. En besvärande
            bristsituation i fråga om lärare med kvalificerad teknisk och
            naturvetenskaplig utbildning har förelegat under hela 1950-talet,
            främst vid de tekniska gymnasierna men också vid övriga gymnasier
            och andra högre utbildnings- anstalter. Bristen på lärare bildar
            alltså en ”flaskhals” för dem som nu söker teknisk utbildning.
            Kan man vidga denna ”flaskhals” på kort tid, åstadkommer man också
            en accelererande verkan för framtida utbildning, eftersom de nu
            från högre teknisk utbildning avvisade i många fall själva siktar
            till lärarbanan. En annan ”flaskhals” utgör bristande lokaltillgång.
            Vissa förbättringar torde här kunna vara möjliga inom läroanstalterna
            själva, andra återigen förutsätter en direkt samverkan med de
            större industrierna i städer av typen Norrköping, Linköping, Västerås
            och Örebro. I ecklesiastikdepartementets prognos- och planeringsgrupps
            i december 1962 ut- givna promemoria rörande det högre utbildningsväsendets
            fortsatta utbyggnad före- kommer flera intressanta uppslag för
            effektivisering och utbyggnad av universite- tens och högskolornas
            undervisning. Lärarproblemen beträffande speciellt de tek- niska
            gymnasierna har vidare berörts i ”Lärarsituationen vid de tekniska
            gymnasi- erna”, utgiven av en arbetsgrupp tillhörande ecklesistikdepartementet.
            Vi har fun- nit att i dessa skrifter och även i andra sammanhang
            berörda problem fordrar snara åtgärder.
          </p>
          <p xml:id="i-H4ghRn7jMV526ULyu24q57">
            Å. Synpunkter på tänkbar förbättring av läroanstalternas utbildningsverksamhet
          </p>
          <p xml:id="i-fM4MtxBApfiHjDY6dQ7Gf">
            I hög grad begränsas utbildningskapaciteten vid de tekniska högskolorna
            av till- gången på utrustning (lokaler, laboratorier, maskinanläggningar).
            Genom att skapa exempelvis centrala övningslaboratorier skulle
            laboratorieresurserna kunna utnytt- jas mer rationellt (stordriftfördelar).
            Man kan också genom noggrann planläggning av olika laboratoriekurser
            (skiftgång) utnyttja laboratorierna bättre. Sådan kurs- planläggning
            behöver förresten inte endast finnas vad gäller laborationer utan
            borde vara något naturligt för hela undervisningen. Professor
            af Trolle har vid Göteborgs handelshögskola gjort en rationaliseringsstudie
            av handelshögskolans un- dervisning och bl. a. genom att skära
            bort dubbleringar och genom att lägga kur- serna tidsmässigt på
            bästa sätt vunnit betydande rationaliseringsvinster. Frågan är
            om man inte också för att få en högre utnyttjandegrad skulle kunna
            ha ”variabla ferier”, d. v. s. att vissa lärare och studenter
            slutar sina terminer senare än andra och i gengäld också börjar
            senare. För närvarande är ferietiden någon- ting sådant som fyra
            månader vid universiteten och högskolorna. Under denna tid står
            alltså en dyrbar kapitalutrustning helt oanvänd. Genom ett vidgat
            institutionssamarbete och en genomtänkt inköpspolitik kan också
            ett rationellare utnyttjande av läroanstalternas utrustning uppnås.
          </p>
          <pb facs="riksdagen-motions-pdf/data/1963/mot_1963__ak__580/mot_1963__ak__580-003.pdf"/>
          <fw xml:id="i-QkJNuJcm6u251oikAz9iFb">
            Motioner i Andra kammaren, nr 580 år 1963 5
          </fw>
          <p xml:id="i-3PUHqajBAHcjJ5J2Ygs7MM">
            Möjligheterna att öka lärarkapaciteten finns framför allt i ett
            nytänkande vad gäller undervisningsgruppernas storlek. Organisationsplanerna
            har otvivelaktigt lett till att man fått små undervisningsgrupper
            och därigenom misshushållat med lärar- tillgången. Forskning och
            undersökningar borde snarast sättas i gång på detta område, och
            då lämpligen genom särskilda anslag till det nya universitetskanslers-
            ämbetet. Detta torde vara det enda sättet att realisera den ursprungliga
            tanken med successiv omprövning av organisationsplanerna. Eftersom
            det nya universitets- kanslersämbetet skall vara ett rationaliseringsorgan
            på det ekonomiska och på ut- bildningsområdet, så bör denna uppgift
            ingå som ett naturligt led i ämbetets verksamhet. Bl. a. borde
            professorsundervisning (katederundervisning) kunna ges i hur stora
            grupper som helst. Det är helt orimligt att man som i Lund har
            nationalekonomiska föreläsningar med exakt samma innehåll inom
            både humanistiska fakulteten och den ekonomiska fakulteten. Även
            genom åtgärder beträffande studenterna kan utbildningskapaciteten
            höjas. Bortfallet är inom alla utbildningslinjer och även då på
            de spärrade linjerna i dag mycket högt. Detta bortfall beror inte
            på att studenterna har för låg intellek- tuell nivå utan sammanhänger
            delvis med att de i förtid lockas ut i näringslivet, delvis med
            sociala problem. Vad gäller de sociala problemen borde ett kvalificerat
            kuratorssystem inrättas. För att ett sådant skall bli funktionsdugligt
            fordras en snar igångsättning av en ingående studentregistrering
            av det slag som registreringsutred- ningen föreslagit. Vid handelshögskolan
            i Göteborg, där man för närvarande har en mycket låg bortfallsprocent,
            finns ett kuratorssystem innebärande att rektor själv håller sig
            å jour med studenternas utveckling och att man inom lärarrådet
            upptar diskussioner öm hur en student med studiesvårigheter på
            bästa sätt skall kunna hjälpas.
          </p>
          <p xml:id="i-9LfCat2BBRUdCEDN3NZuNx">
            B. Utbildningsinsatser utanför läroanstalterna
          </p>
          <p xml:id="i-UECFjMUjyFstKwjziLjmrj">
            Industrien gör redan för närvarande en mycket stor utbildningsinsats
            i form av intern utbildning. Omfattningen av denna har belysts
            i en utredning gjord 1957/58 av Anders Rosenquist. Därvid kom
            man fram till något sådant som att 900 000 timmar per år var industriens
            interna utbildningsinsats avseende alla stadier från lärlingar
            och uppåt. Industrien har förklarat sig intresserad av att ställa
            lärare till förfogande för teknisk utbildning. Detta framgår bl.
            a. av SAF:s nyligen utskickade cirkulär med uppmaning till företagen
            att i möjligaste mån låta sina tekniker påta sig viss undervisning.
            En likande uppmaning har tidigare gått ut från Industriförbundet.
            Företagens ansträngningar att genom intern utbildning öka tillgången
            på civil- ingenjörer och andra, vanligen utbildade vid spärrade
            högskolor, fakulteter eller examensämnen, har till stor del visat
            sig utan resultat på grund av att de stude- rande endast haft
            rätt att tentera vid vederbörande högskola (universitet) efter
            att ha vunnit inträde vid denna. I något fall har företagens ansträngningar
            endast
          </p>
          <pb facs="riksdagen-motions-pdf/data/1963/mot_1963__ak__580/mot_1963__ak__580-004.pdf"/>
          <fw xml:id="i-UWztCDh4tr6q4v6n2E97TU">
            6 Motioner i Andra kammaren, nr 580 år 1963
          </fw>
          <p xml:id="i-EGPX3TMCe99tgVHotiRR2u">
            inneburit att lärare vid dessa högskolor besparats undervisning
            genom att antalet studenter i realiteten blivit mindre än vad
            statsmakterna ursprungligen avsett. En i och för sig önskvärd
            utökning av företagens medverkan på den högre utbildningens områden
            kan endast åstadkommas genom att anställda vid företag eller verk,
            som internt bedriver högre utbildning, får rätt att vid vederbörande
            högskola eller uni- versitet avlägga tentamen i de ämnen de studerat.
          </p>
          <p xml:id="i-NcSQX4DaLGvnES1X4KW5R3">
            Möjligheter bör även skapas för dem, som genom självstudier skaffat
            sig vissa kunskaper, att redovisa dessa i tentamen. I detta sammanhang
            bör särskilt uppmärk- sammas de möjligheter till självstudier
            på akademisk nivå som korrespondensinsti- tuten börjat erbjuda,
            icke minst på de tekniska och ekonomiska områdena. Även elever
            med sådan utbildningsform bör ha möjligheter att få verifiera
            sina kunskaper. Såväl i Sovjet som i USA och Kanada studerar ett
            stort antal av de blivande civil- ingenjörerna per korrespondens
            med kortare vistelse vid resp. högskola för labora- tioner och
            övningar.
          </p>
          <p xml:id="i-Ruujq8xgA3x7b4S4HnzPzm">
            En begränsning i hittillsvarande korrespondensundervisning har
            varit att den knutits tillräckligt intimt samman med annan, särskilt
            laborativ undervisning. Ett direkt samarbete mellan de företag
            som engagerar sig i högre teknisk utbildning och korrespondensinstituten
            torde behövas. Staten får här räkna med att ta på sig vissa samordningsuppgifter
            och kostnader.
          </p>
          <p xml:id="i-R7VEWMtq4gzYqivk23Qs6G">
            Det bör vidare vara möjligt för de företag som driver utbildning
            på det aka- demiska planet att, i likhet med vad som gäller för
            företagsskolorna, erhålla ersätt- ning för lokaler och lärare,
            varvid givetvis lärararvodena för kompentent personal bör utgå
            efter samma grunder som för lärarna vid exempelvis de tekniska
            hög- skolorna.
          </p>
          <p xml:id="i-JDEAAp2moSenKheckVqcW8">
            Tillsynsmyndighet för dessa högre företagsskolor kan lämpligen
            vara de centrala universitetsmyndigheterna. Det skulle med en
            sådan organisation även vara möjligt att på ett effektivare sätt
            utnyttja tillgängliga universitetslärare, ev. inom ramen för vederbörandes
            undervisningsskyldighet. Åtgärder bör även vidtas för att under-
            lätta möjligheterna för de lärare, varom nu är fråga, att företa
            resor till och från undervisningsorten. Industrien har vid flera
            tillfällen förklarat sig villig att ställa lärare till förfogande
            för i första hand teknisk utbildning, vilket bl. a. framgår av
            Svenska arbetsgivare- föreningens och Sveriges industriförbunds
            nyligen utsända cirkulär med uppmaning till företagen att i möjligaste
            mån låta sina tekniker stå till förfogande för viss undervisning.
            Bakom denna rekommendation ligger 'ett starkt önskemål att en
            betydande del av den teknologiska undervisningen skall lämnas
            av industrianställda med levande kontakt med den aktuella tekniska
            utvecklingen. Det borde även vara möjligt, då det gäller de tekniska
            högskolorna, att industriforskare kunde erhålla anställning som
            biträdande professorer med begränsad undervisningsskyldighet inom
            vissa specialiteter. Undervisningsskyldighet för dessa biträdande
            professorer bör förenas med examinationsskyldighet.
          </p>
          <pb facs="riksdagen-motions-pdf/data/1963/mot_1963__ak__580/mot_1963__ak__580-005.pdf"/>
          <fw xml:id="i-2td5J6RSwyvceRkkcbF1ok">
            Motioner i Andra kammaren, nr 580 år 1963 z
          </fw>
          <p xml:id="i-LssEgmF4s2dJBWk39EYp7v">
            Industrien lämnar betydande bidrag då det gäller lärarkrafterna.
            Det måste anses skäligt att det allmänna, i den mån detta disponerar
            lämpliga lärarkrafter, ställer dessa till förfogande i motsvarande
            utsträckning som det enskilda näringslivet. De eventuella hinder
            som f. n. finns för inom offentlig förvaltning verksamma personer
            att åta sig viss undervisning (exempelvis svårigheter att med
            ordinarie eller extra ordinarie tjänst förena annat uppdrag) bör
            undanröjas. De anställda bör uppmuntras att åta sig undervisning.
          </p>
          <p xml:id="i-D4CUrAM5jQyf9d4aWjhSNu">
            Även inom läroanstalterna bör möjligheter föreligga för en utökning
            av utbild- ningskapaciteten. Kapacitetsbegränsningar för små undervisningsenheter
            bör snarast undanröjas. Det torde således vara möjligt att i högre
            grad än som nu sker kunna utnyttja förefintliga laborations- och
            undervisningslokaler genom användande av exempelvis stationssystem
            och skiftgång. Genom att införa variabla ferier skulle sannolikt
            lärarkåren, liksom befintliga institutionslokaler, kunna utnyttjas
            bättre. Varierande ferietid skulle även skapa möjligheter till
            bättre industripraktik än den som nu kan erhållas. Även om en
            ökad intagningskapacitet är i hög grad önskvärd, så är det väsent-
            ligaste i detta sammanhang att tillse att utexaminationen i förhållande
            till intag- ningen ökas. Med hänsyn härtill bör den pedagogiska
            forskningen på området stimuleras och undervisningsmetoderna överses
            — bl. a. bör man undersöka i vad mån kurslitteratur i varje ämne
            i realiteten är tillgänglig för de studerande.
          </p>
          <p xml:id="i-Bs2yMuUouLMVniq5cjNZPS">
            För att hindra ”onödig” avgång från de högre studierna bör till
            studenternas förfogande ställas kvalificerade kuratorer. Till
            dessas hjälp bör ett system för regi- strering av studieresultaten,
            motsvarande det som nu är under införande vid de filosofiska fakulteterna,
            också komma till stånd på övriga utbildningsområden med syfte
            att underlätta bedömningen av utbildningsresultaten på olika undervisnings-
            moment.
          </p>
          <p xml:id="i-JyWWJ9VfrBQoK9G7enrtmD">
            C. Direkt utbildning i företag
          </p>
          <p xml:id="i-UvU2jr1Cn2jEktPrpAt9Fo">
            Vad här ovan antytts innebär i stort sett rationaliserings- och
            utvidgningsuppslag med oförändrad högskoleorganisation i ett läge
            där bristen på tekniker på civil- ingenjörsnivå föreligger. Under
            sådana omständigheter synes det nödvändigt att allvarligt pröva
            även andra vägar än de här ovan rekommenderade för breddningen
            av utbildningen på akademisk nivå. Särskilt i fråga om teknikerutbildningen
            synes det oss då ligga nära till hands att delvis som ett alternativ,
            delvis som en komplettering till vad vi här tidigare föreslagit
            etablera ett fast utbildningssamarbete med den svenska storindustrien,
            givetvis icke som ersättning för ingenjörsutbildningen vid tekniska
            högskolor utan fastmera som en komplettering av dessas resurser.
            Genom systemet med statsbidragsberättigade inbyggda skolor har
            näringsliv och industri gjort en betydande insats på yrkesskolområdet
            och i hög grad avlastat de vanliga yrkessko- lorna i en tid, då
            dessa lidit stor brist på både lärarkrafter och ändamålsenliga
          </p>
          <pb facs="riksdagen-motions-pdf/data/1963/mot_1963__ak__580/mot_1963__ak__580-006.pdf"/>
          <fw xml:id="i-GfoHx9pR4WSnPanNK5ncVK">
            8 Motioner i Andra kammaren, nr 580 år 1963
          </fw>
          <p xml:id="i-5ZKKYFZoMFZ5UW6JP2N8i5">
            lokaler. Något motsvarande bör enligt vår mening prövas även
            för högre utbild- ningsstadier. Initiativ i denna riktning bör
            tagas av regeringen. Syftet bör vara att utöver den maximala kapacitetsökningen
            vid tekniska högskolor, som de statsfinansiella och realekonomiska
            resurserna medgiver, åstadkomma ett så stort ytterligare utbud
            som möjligt av tekniker på civilingenjörsnivå. Förutsättningen
            bör vara, att industrien kan ställa vissa lärarkrafter och lokalresurser
            till disposition för även ett sådant utbildningsändamål och att
            staten å andra sidan lämnar företagen skälig ersättning härför
            samt sörjer för att eleverna studiesocialt och vad undervisningen
            i övrigt beträffar likställes med sina kamrater vid de reguljära
            högskolorna. Det kan själv- fallet inte förutsättas, att företagen
            tar ett utbildningsansvar helt motsvarande det som åvilar en högskola.
            Den undervisning i form av övningskurser, laborations- handledning
            och viss föreläsningsverksamhet, som kan ombesörjas inom företagen,
            bör därför kompletteras, exempelvis genom korrespondensundervisning.
            Sådan kom- pletterande undervisning bör staten tillhandahålla
            och bekosta. Eleverna bör så- lunda efter genomgången utbildning
            kunna examineras som civilingenjörer. Även om en dylik ”inbyggd”
            akademisk utbildning ligger närmast till hands på teknikersidan,
            vill vi i detta sammanhang nämna, att den icke synes oss utesluten
            även på andra områden, exempelvis det ekonomiska. Mot den bakgrund
            vi här tecknat föreslår vi att de olika tänkbara lösningarna till
            en breddad teknikerutbildning göres till föremål för närmare övervägande
            inom ecklesiastikdepartementet. Det förefaller naturligt att därvid
            även beaktas i vad mån något av de framförda uppslagen kan komma
            även annan utbildning, t. ex. på ekonomisidan, till godo. Sedan
            en fast plan för departementets handlande ut- arbetats, upptages
            förhandlingar med företrädare för näringslivets organisationer
            och företrädare för statlig och kommunal förvaltning i syfte att
            liksom fallet varit i Storbritannien söka åstadkomma en trekantsöverenskommelse,
            innebärande att nä- ringsliv och förvaltning lämnar största möjliga
            personella och materiella medverkan till ett avlägsnande av de
            ”flaskhalsar” som hämmar de produktiva enheternas utbyggnad och
            därmed hela samhällets ekonomiska växt.
          </p>
          <p xml:id="i-28jA2SmqzWc6wwmjMXB2eA">
            Vi hemställer, att riksdagen måtte besluta att i skrivelse till
            Kungl. Maj:t hemställa att regeringen efter övervägande av bl.
            a. de synpunkter som framförts i denna motion upptager direkta
            förhandlingar med näringslivet i syfte att öka tillgången på arbetskraft
            med högre teknisk och ekonomisk utbildning.
          </p>
          <p xml:id="i-Y4HXET6eBcWHw3gdJtno91" type="date">
            Stockholm den 26 januari 1963
          </p>
          <div xml:id="i-XLFFHAH2PBs6L3mMrJWfTi" type="signatureBlock">
            <p who="unknown" type="signature">
              Gunnar Helén C -G. Enskog
            </p>
          </div>
        </div>
      </div>
    </body>
  </text>
</TEI>
