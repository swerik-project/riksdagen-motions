<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00237">
  <teiHeader>
    <fileDesc>
      <titleStmt>
        <title>Riksdagens ledamöter och statsråden</title>
        <author corresp="i-9CH1KbWwyrj8DRqAQB3Fza">av Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksdagens ledamöter och statsråden</title>
          <idno type="rdwebb">GS02K237</idno>
          <rs type="number">K237</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K237/text</ref>
          <ref type="dokument_url_html">http://data.riksdagen.se/dokument/GS02K237</ref>
          <ref type="dokumentstatus_url_xml">http://data.riksdagen.se/dokumentstatus/GS02K237</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MVEYzUdjWsy5dCb6GXNrTB" type="signed"/>
        <correspContext corresp="i-MVEYzUdjWsy5dCb6GXNrTB">
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-A6us3FxZvT44YCeEZvGk9L" type="referral">
          <date when="2004-10-14"/>
        </correspAction>
        <correspAction xml:id="i-9KCiB3VoEGgbfCVQ4tXzLJ" type="dismissal">
          <date when="2004-10-14"/>
        </correspAction>
        <correspAction xml:id="i-6SyGqPoJLPXN2HXU1rYNXN" type="submission">
          <date when="2004-10-05"/>
        </correspAction>
        <correspAction xml:id="i-NEgy1exfY7uJpzhCRU6CZF" type="assigned"/>
        <correspContext corresp="i-NEgy1exfY7uJpzhCRU6CZF">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_237/mot_200405_K_237-0001.pdf"/>
      <pb facs="riksdagen-motions-pdf/data/200405/mot_200405_K_237/mot_200405_K_237-0001.pdf"/>
      <div xml:id="i-KyTNJxGVz8Uj1233Lt1diK" type="motHeader">
        <div xml:id="i-T2fJp6dzGc3WtzEpwAPW4v" type="motTitle"/>
        <div xml:id="i-UgirrTnYoKp9hnHn7BJHfW" type="motSubmissionInfo"/>
      </div>
      <div xml:id="i-QaDSVvw4KPPBftfFqSjyHe" type="motBody">
        <div xml:id="i-PqzcJ7s7SpVn9K87m7GE6y">
          <p xml:id="i-Npo9TZsRS71WKbhLJXzYNh">
            2004/05 mnr: K237 pnr: mp709
          </p>
          <p xml:id="i-UsyZ1aibSaJfWnhxnJPozr">
            Motion till riksdagen 2004/05:K237
          </p>
          <p xml:id="i-JWqeVo6YCN9bEah1VhMnRZ">
            av Gustav Fridolin (mp)
          </p>
          <p xml:id="i-QCJHJYD8s5BueBSM5NsZc8">
            Riksdagens ledamöter och statsråden
          </p>
          <p xml:id="i-FH3H4rec2RPHE36zDXWRXh">
            Förslag till riksdagsbeslut
          </p>
          <p xml:id="i-HJFyZAK2kwjdPQU4nrLAUL">
            1. Riksdagen tillkännager för regeringen som sin mening vad som
            i motionen anförs om behovet av en förtroendekommission för politiken.
            2. Riksdagen beslutar ändra lagen (1993:1426) med instruktion
            för Riksdagens arvodesnämnd och lagen (1994:1065) om ekonomiska
            villkor för riksdagens ledamöter på ett sådant sätt att riksdagen
            fattar beslut om riksdagsledamöternas arvoden efter förslag från
            arvodesnämnden. 3. Riksdagen beslutar, vid bifall till yrkande
            2, att ledamöternas arvoden skall sänkas med 10 000 kr per månad.
            4. Riksdagen beslutar om ett reformerat inkomstgarantisystem för
            riksdagens ledamöter i enlighet med vad som i motionen anförs.
            5. Riksdagen tillkännager för regeringen som sin mening vad som
            i motionen anförs om ett förändrat inkomstgarantisystem för statsråden.
            6. Riksdagen tillkännager för regeringen som sin mening vad som
            i motionen anförs om behovet av en lagstiftning för att begränsa
            möjligheten till återval som riksdagsledamot. 7. Riksdagen tillkännager
            för regeringen som sin mening vad som i motionen anförs om att
            statsråden skall hämtas ur riksdagen.
          </p>
          <p xml:id="i-5E2KKaJJ4KeomqAqFWhBoG">
            Inledning
          </p>
          <p xml:id="i-HqFzH3w5PjZzfpba1jCCSZ">
            Ett omdiskuterat problem i den svenska demokratin är det förakt
            mot politiker och folkvalda som brett ut sig under de senaste
            decennierna. Tidigare ansågs det fint att vara folkets representanter.
            Idag ses politiker av många som en ”maktens” egocentrerade förlängda
            arm. Vi riksdagsledamöter möts många gånger av misstro, irritation
            och ibland rentav förakt. Jag kan inte påstå att jag inte förstår
            dem som har den synen på politiker. Det politiska systemet har
            beskurit sina beslutsbefogenheter och gjort sig oförmöget att
            lösa många av de problem som människor möter i sin vardag. De
            politiska församlingarna söker inte längre efterlikna den verklighet
            som finns utanför beslutsrummen.
          </p>
          <pb facs="riksdagen-motions-pdf/data/200405/mot_200405_K_237/mot_200405_K_237-0002.pdf"/>
          <p xml:id="i-QXKnXZaRqRZEU5rWP5UqKf">
            2004/05:K237
          </p>
          <p xml:id="i-ShepawdUmfifcDeLfw1Yq7">
            Under senare år har politiker varit inblandade i ett antal skandaler
            och ”affärer”. Stundom har de inblandade politikernas egna reaktioner
            härpå mest varit att likna vid förvåning, som om det inträffade
            så att säga ”drabbat” dem utan egen förskyllan. Man tycks ha svårt
            att förstå varför väljarkåren reagerar på ekonomiska förmåner
            och oförmågan att skilja på det gemensamma och det egna.
          </p>
          <p xml:id="i-GVjNs2Gfi8b8oubHGJcsGi">
            En förtroendekommission för politiken
          </p>
          <p xml:id="i-2EQ9gX7wvvs7QrdVyNtMGh">
            Problemet med den växande klyftan mellan väljare och valda, och
            det ökade politikerföraktet förtjänas att tas på allvar. I grunden
            äventyrar känslor som dessa det demokratiska samhällets fundament
            — förtroendet för de beslut som de valda representanterna fattar.
            En liknande problematik rörande minskat örtroende bland allmänheten
            för det svenska näringslivet föranledde att en örtroendekommission
            tillsattes under ledning av Erik Åsbrink. En örtroendekommission
            för politiken skulle kunna titta på nödvändiga reformer ör att
            minska politikerföraktet, åtgärder för att minska klyftan mellan
            väljare och valda, ökade möjligheter för allmänheten att delta
            i det politiska samtalet och analysera orsakerna till politikerföraktet.
            Det är av särskild vikt att vi som är politiskt förtroendevalda
            visar samma handlingskraft när det handlar om att hantera minskat
            förtroende för vårt värv som vi visat när det handlar om näringslivet.
            Därför bör en förtroendekommission för politiken omedelbart tillsättas.
          </p>
          <p xml:id="i-5vw1rNHoH3knvCxYXBb7JQ">
            Sänkta riksdagsarvoden
          </p>
          <p xml:id="i-KUbceVe3JqEoaT3g2drpej">
            En viktig orsak till politikerföraktet står enligt min mening
            att finna i de ekonomiska förutsättningarna för yrkespolitiker.
            Arvodena för riksdagens ledamöter har kraftigt höjts sedan mitten
            av 1990-talet. Detta ter sig dessutom extra bestickande i och
            med att riksdagens ledamöter 1998 beviljade sig själva en mycket
            stor höjning. Dessutom kan Riksdagens arvodesnämnd, som sedan
            1994 skall fastställa arvodesnivåerna, knappast ses som fristående
            från riksdagen i övrigt. Central i kritiken eller föraktet (hur
            man väljer att se det) mot politiker har diskussionen om riksdagsledamöternas
            arvoden varit. Detta är med all rätt i och med att det naturligt
            framstår som provocerande att en folkvald församling uppbär höga
            arvoden samt då det inte kan bortses ifrån att arvodena som sådana,
            i enskilda fall, kan komma att bli en grund för det politiska
            engagemanget. Få väljer frivilligt att ge avkall på en hög ekonomisk
            standard. Det är självklart att risken är stor att man med höga
            arvoden i riksdagen lockas att sitta allt längre och att man jämför
            sig alltmer med en mindre grupp högavlönade i samhället i stället
            för med låg- och medelinkomsttagare (som utgör den stora majoriteten
            av svenska folket).
          </p>
          <pb facs="riksdagen-motions-pdf/data/200405/mot_200405_K_237/mot_200405_K_237-0003.pdf"/>
          <p xml:id="i-X7Cjo6VpFGpKRbBLu5NCYB">
            Detta ser man inte minst i det faktum att riksdagens ledamöter
            ofta berättigar sina höga arvoden genom att peka på andra högavlönade
            grupper i samhället. När riksdagen 1998 frångick beslutet att
            låta arvodesnämnden fastställa riksdagsledamöternas (sina) arvoden
            för att möjliggöra att ledamöterna själva beviljade sig kraftigt
            höjda arvoden motiverades detta med domarkårens lönehöjningar.
            Den logiska jämförelsen är givetvis inte högavlönade grupper emellan
            utan en jämförelse mellan valda och den genomsnittlige väljaren.
            (Vissa pensionsavtal inom näringslivet hålls lämpligen utanför
            den statistiska räkneoperationen.) En jämförelse med en genomsnittlig
            medborgare ger för handen att riksdagsarvodet är på tok för högt
            och en fullständigt självklar grund för politikerförakt. Tilläggas
            bör att jämförelser mellan arvoden och löner för politikens toppar
            och näringslivets dito endast ger en besk eftersmak, enär de senare
            snarare borde sänkas. Att, såsom sker, använda chefslöner (och
            andra förmåner) i näringslivet såsom riktmärke samt för att legitimera
            egna arvodeshöjningar ter sig osnyggt. Det finns de som hävdar
            att det behövs ett högt ledamotsarvode i riksdagen för att man
            ska locka kompetenta personer till politiken. Förutom att sådana
            uttalanden andas hån mot oss som gett oss in i politiken på grund
            av ett genuint engagemang och inte på grund av privatekonomiska
            skäl, vill jag kraftigt ifrågasätta det. 1991 hade riksdagsledamöter
            ett årsarvode på 259 500 kronor. Efter senaste höjningen, som
            trädde i kraft den 1 november 2004, får vi ett årsarvode på 540
            000 kronor. Arvodet har därmed mer än fördubblats på 12 år. Argumentet
            att ett högt arvode ger bättre kompetens bör med logisk konsekvens
            medföra att dagens riksdagsledamöter är dubbelt så bra som de
            vi hade i början av 1990-talet. Jag betvivlar starkt att så är
            fallet. Sedan 1994 är det så fiffigt ordnat att riksdagens ledamöter
            formellt inte behöver besluta om sina egna arvoden. Denna grannlaga
            uppgift har överlämnats till Riksdagens arvodesnämnd. Det synes
            principiellt riktigt att riksdagsledamöterna inte ska sätta sina
            egna arvoden, men det är inte riktigt så enkelt. Arvodesnämnden
            är en myndighet under riksdagen. Ledamöterna i nämnden utses av
            riksdagens förvaltningsstyrelse. I praktiken bestämmer sålunda
            riksdagsledamöterna fortfarande nivån på sina egna arvoden, även
            om man delegerat själva beslutsfattandet till ett annat (dock
            internt) organ. Det man vinner på det här systemet är att man
            själv, som enskild riksdagsledamot, slipper försvara arvodeshöjningar.
            Den enskilde ledamoten kan bekvämt två sina händer inför den ”självständiga”
            arvodesnämndens beslut, som dessutom endast gjort vad som är nödvändigt
            för att tillse att inte all kompetens flyr politiken för näringslivet
            (eller domarbanan). Jag anser att det vore bättre om ledamöterna
            själva öppet och formellt tog ansvar för arvodesnivåerna. Vid
            arvodeshöjningar får vi ta — och bemöta — den kritik en sådan
            höjning kan tänkas medföra. (Vi får själva bära det hundhuvud
            som behöver bäras.) Om det nu är riktigt att riksdagsledamöterna
            ska ha höga arvoden, bör ledamöterna rimligtvis kunna försvara
            det. Annars kan man misstänka att ledamöterna egentligen inte
            anser arvodesnivån skälig och principiellt riktig, även om den
            är personligt fördelaktig. Enligt min mening kan emellertid Riksdagens
            arvodesnämnd behållas. Dess uppgift ska dock vara att förbereda
            och ge förslag i arvoderingsfrågor. Arvodesnämndens motiverade
            förslag
          </p>
          <p xml:id="i-WAuZdh61AhRtpkQQfEFHTE">
            2004/05:K237
          </p>
          <pb facs="riksdagen-motions-pdf/data/200405/mot_200405_K_237/mot_200405_K_237-0004.pdf"/>
          <p xml:id="i-SAiLYMz4cdCKfwETNf8TmH">
            2004/05:K237
          </p>
          <p xml:id="i-RgCkLQxcSLouKL75vm4Ffo">
            lämnas sedan till riksdagen, som har att besluta i frågan. Arvodesnivåerna
            kan beräknas utifrån en rad faktorer. Man kan tänka sig att arvodet
            skall beräknas utifrån en uppskattning av väljarkårens genomsnittsinkomst.
            Den oundvikliga konsekvensen av mitt resonemang är att ledamöternas
            arvoden omgående bör sänkas. En rimlig sänkning vore på 10 000
            kronor. Då ger man en fingervisning åt vilket håll man anser att
            arvodena i dagsläget bör justeras. En sådan sänkning är också
            ekonomiskt intressant. På en månad skulle det ge minskade utgifter
            för staten med ungefär tre och en halv miljon. Som =: jämförelse
            kan sägas att — satsningen = på = lokala diskrimineringsombudsmän
            idag uppgår till fyra miljoner per år. På ett år innebär arvodessänkningen
            minskade utgifter med drygt fyrtio miljoner kronor. Då har jag
            inte räknat med olika skatter och avgifter då dessa utgifter återkommer
            till det allmänna på olika sätt.
          </p>
          <p xml:id="i-7e3NKcDB1DWGwg7B9cQVqr">
            Reformerade inkomstgarantier
          </p>
          <p xml:id="i-3xvm2Un8uXFbft6br3zoHM">
            Även frågan om de inkomstgarantier riksdagens ledamöter uppbär
            har vållat debatt. En utredning är tillsatt för att se över systemet,
            men det kan ändock vara på sin plats att uttala sig för reformer
            som gör inkomstgarantisystemet mer likt de trygghetssystem som
            de allra flesta svenskar har att förlita sig på. I den välkomna
            offentliga diskussionen om inkomstgarantierna har kritiken fokuserats
            kring det faktum att vissa riksdagsledamöter kunnat uppbära inkomstgaranti
            fram till pensionen och på det sättet vara försörjda av det allmänna
            under hela resten av livet efter uttåget från riksdagen. Ett lämpligt
            nytt system vore att en inkomstgaranti med lämpliga avtrappningsregler
            utbetalades automatiskt under två år efter utträdet ur riksdagen
            och därefter enbart utifrån en behovsprövning av riksdagsförvaltningen.
            Detta system borde gälla oavsett hur länge man har suttit i riksdagen
            och vilken ålder man har. Detta för att inte systemet ska uppmuntra
            att man sitter i riksdagen länge eller att man har en viss ålder
            när man innehar sitt riksdagsuppdrag. Regler för vilka som då
            skulle kunna få fortsatt inkomstgaranti borde utarbetas gemensamt
            mellan partierna. Även regeringens ledamöter har ett inkomstgarantisystem,
            som är än mer generöst än det vi riksdagsledamöter har att tillgå.
            Det lämpliga vore att regeringens ledamöter har samma inkomstgarantisystem
            som riksdagens ledamöter, i enlighet med de regler som tidigare
            har beskrivits.
          </p>
          <p xml:id="i-261NfWqUUfELd4HaEoZN7p">
            Inför rotationsprincip
          </p>
          <p xml:id="i-4bXUFP13eyR82CrUFdKMZx">
            Politiken har förflyttats från väljarkåren till en egen sfär.
            Väljaren kan inte relatera vare sig till politiken, politiker
            eller politikers villkor, särskilt inte deras ekonomiska villkor.
            Vi riksdagsledamöter måste behålla kontakten med övriga samhället.
            Framför allt bör vi ha en aktuell egen erfarenhet av livet
          </p>
          <pb facs="riksdagen-motions-pdf/data/200405/mot_200405_K_237/mot_200405_K_237-0005.pdf"/>
          <p xml:id="i-XrHjJAiz4kLMFCvAitRUfA">
            utanför våra beslutande församlingar. Enligt 1 8 första stycket
            regeringsformen utgår all makt från folket. Folkstyret förverkligas
            praktiskt genom ett representativt och parlamentariskt styrelseskick.
            Vi folkvaldas uppgift är enligt regeringsformen att vara folkets
            representanter, ingenting annat. Saknar man, eller har dålig,
            kontakt med samhället kan insikter och moraluppfattning komma
            att luckras upp. Detta kan resultera i brister i beslutsfattandet
            samt en risk för att de som vistats länge i maktens korridorer
            kan komma att gå andras ärenden än folkets. Därtill skapas en
            grogrund för uppkomsten av ”affärer” och ”skandaler”. Vidare medför
            framväxten av en yrkesmannapolitikerkår att underlaget för våra
            folkvalda begränsas eftersom man inte efter rimlig tid lämnar
            plats åt dem som skulle kunna göra riksdagen mer representativ.
            För att lösa denna problematik borde en lagstadgad rotationsprincip
            införas. Ingen ska kunna omväljas till riksdagsledamot fler än
            två gånger i följd. Det ger att man som mest kan sitta i riksdagen
            i tolv år i följd. Detta ger fortsatta möjligheter till politiskt
            engagemang och uppdrag samtidigt som det garanterar att plats
            lämnas för fler att ta plats i politiken. Ett övergripande mål
            för demokratipolitiken borde vara att alla ska kunna ha haft ett
            politiskt uppdrag under sin livstid.
          </p>
          <p xml:id="i-2ARjaeUWc4yhGevvAWG7cU">
            Ta ministrar från riksdagen
          </p>
          <p xml:id="i-EpLYezhk53rTne2EdP7rif">
            Det finns genvägar till politiskt betydelsefulla uppdrag. Personliga
            nätverk, vänskap och kontakter väger i vissa sammanhang tyngre
            än väljarnas förtroende i allmänna val vilket är beklagligt för
            just väljarnas förtroende för dem som har den politiska makten
            i samhället. Ett av de viktigaste politiska uppdragen man kan
            få är att vara minister i regeringen och inför riksdagen ansvara
            för den exekutiva makten inom viktiga politikområden. Att detta
            uppdrag kan fördelas enbart utifrån statsministerns önskemål förefaller
            olämpligt. Ett rimligt krav vore att regeringens ledamöter hämtas
            ur riksdagen. På det sättet kan regering och riksdag komma närmare,
            ansvarsförhållandet visavi riksdagen stärkas och regeringens ledamöter
            alltid vara säkra på att uppbära ett personligt folkligt förtroende.
            Statsministerns privilegium att själv utse sina regeringsledamöter
            är inte hugget i sten, även om det finns inskrivet i grundlagen.
            En förändring av det slag som här föreslås innebär att parlamentarismens
            mer ursprungliga principer tillämpas, även om statsministerns
            möjlighet att helt utse sin regering begränsas något.
          </p>
          <p xml:id="i-F7j8Ek8dcgfMT1eeUWtTo5" type="date">
            Stockholm den 27 september 2004
          </p>
          <p xml:id="i-Ff4fLpGhrMzxt9KsrQSwqJ">
            Gustav Fridolin (mp)
          </p>
          <p xml:id="i-GytqJ3tnPYqdLqk69Q318Z">
            2004/05:K237
          </p>
        </div>
      </div>
    </body>
  </text>
</TEI>
