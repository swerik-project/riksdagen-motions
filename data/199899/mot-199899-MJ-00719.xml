<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0719/mot_199899_MJ_0719-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ719 MJ719
          </p>
          <p>
            Motion till riksdagen 1998/99:MJ719
          </p>
          <p>
            av Jeppe Johnsson och Ola Karlsson (m) Kemikalieavgifter
          </p>
          <p>
            Inledning
          </p>
          <p>
            Kemikalieinspektionens syfte är att minska riskerna för skador
            på människor och miljö av kemiska ämnen i kemiska produkter och
            varor. En utgångspunkt för kemikaliekontrollen är att tillverkare
            och importörer har huvudansvaret för de kemiska ämnen, produkter
            eller varor som de levererar. Användare och andra som hanterar
            kemikalier ansvarar för att den faktiska hanteringen inte orsakar
            skador. Tillsynsmyndighetens viktigaste uppgifter är att se till
            att företagen gör vad som behövs för att minska och undanröja
            miljö- och hälsorisker. Kemikalieinspektionen arbetar för att
            kemiska produkter och andra varor som finns i samhället skall
            tillverkas av ämnen och med metoder som är minst skadliga för
            människa och natur. Genom ökad kunskap och stöd till aktörer,
            reglering och tillsyn begränsas riskerna vid produktion och hantering
            av kemiska ämnen/produkter.
          </p>
          <p>
            Finansiering
          </p>
          <p>
            Kemikalieinspektionens verksamhet skall enligt lagen (1985:426)
            om kemiska produkter bl.a. finansieras genom kemikalieavgifter.
            Övrig finansiering utgörs av bekämpningsmedelsavgifter och statliga
            anslag. Budgeten för 1999 omfattar ca 78 miljoner kronor, varav
            ca 57 miljoner är kemikalieavgifter och ca 18 miljoner är bekämpningsmedelsavgifter.
            Ca 3 miljoner utgörs av statliga anslag.
          </p>
          <p>
            Kemikalieavgiften
          </p>
          <p>
            Företag som importerar och tillverkar kemikalier måste varje
            år betala en s.k. kemikalieavgift. Avgiften baseras dels på mängden
            kemikalier (årsavgift), dels på antalet olika produkter (produktavgift).
            Den i dag gällande förordningen om kemikalieavgift trädde i kraft
            den 1 januari 1997 och regleras genom SFS 1996:1079.
          </p>
          <pb facs="riksdagen-motions-pdf/data/199899/mot_199899_MJ_0719/mot_199899_MJ_0719-0002.pdf"/>
          <p>
            Nuvarande avgiftssystem
          </p>
          <p>
            Kemikalieavgifterna berör mellan 2 000 och 2 500 större och mindre
            företag i Sverige. De aktuella företagen tillverkar och/eller
            importerar kemikalier. Årsavgiften, som grundas på kvantitet kemikalier,
            tas ut från ett ton och i olika steg upp till 100 000 ton och
            däröver. Vid kvantiteter över 100 000 ton ökar inte avgiften ytterligare.
            Se tabell nedan.
          </p>
          <p>
            Årsavgift i kronor Kvantitet i ton
          </p>
          <p>
            0 0-1 1300 1-5 4000 5-10 8000 10-50 13 000 50-100 20 000 100-1
            000 30 000 1 000-5 000 40 000 5 000-10 000 50 000 10 000-50 000
            60 000 500 00-100 000 75 000 100 000-
          </p>
          <p>
            Mindre företag
          </p>
          <p>
            Den nuvarande förordningen upplevs av många mindre företag som
            orättvis. Vikten av kemikalierna säger inte så mycket om värdet
            av produkterna. Olika sorters kemikalier betingar mycket varierande
            värde i förhållande till sina respektive vikter. Då avgifterna
            inte står i relation till omsättningen anser många mindre importörer
            och tillverkare att de blir missgynnade av det nya avgiftssystemet.
            En jämförelse mellan ett större företag vars omsättning är 20
            gånger större än ett mindre, kan ge den effekten att det stora
            företaget får en årsavgift på 75 000 kronor (mer än 100 000 ton
            per år) och det mindre 50 000 kronor (10 000-50 000 ton per år).
            De nya avgiftsbestämmelserna har i enskilda fall inneburit att
            årsavgiften tiofaldigats för mindre företag.
          </p>
          <p>
            Översyn
          </p>
          <p>
            Den nuvarande förordningen om hur kemikalieavgiften beräknas
            har endast varit i bruk i knappt två år. Redan nu har det dock
            visat sig att avgifterna slår mycket olika beroende på den mängd
            kemikalier som hanteras, företagets omsättning m.m. Systemet bör
            ses över så att avgiften tydligare står i proportion till omsättningen.
            Ett sådant system skulle med fördel kunna innehålla både en botten
            och ett tak.
          </p>
          <p>
            Minskad administration
          </p>
          <p>
            Ett på detta sätt förenklat avgiftssystem har den fördelen att
            det ger mindre kostnader för administration både i de enskilda
            företagen och för Kemikalie-
          </p>
          <p>
            Mot. 1998/99MJ719
          </p>
          <p>
            3
          </p>
          <pb facs="riksdagen-motions-pdf/data/199899/mot_199899_MJ_0719/mot_199899_MJ_0719-0003.pdf"/>
          <p>
            Mot. 4 inspektionen, då det blir mycket lättare att beräkna avgiften
            för 1998/99MJ719 respektive företag.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär utredning om ett nytt avgiftssy- stem i enlighet med vad
            som anförts i motionen.
          </p>
          <p>
            Stockholm den 22 oktober 1998
          </p>
          <p>
            Jeppe Johnsson (m) Ola Karlsson (m)
          </p>
        </div>
      </div>
    </body>
  </text>
</TEI>
