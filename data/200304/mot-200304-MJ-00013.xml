<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0013/mot_200304_MJ_0013-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ13 pnr: m1602
          </p>
          <p>
            Motion till riksdagen 2003/04:MJ13
          </p>
          <p>
            av Jeppe Johnsson (m) med anledning av prop. 2003/04:51
          </p>
          <p>
            Kust- och insjöfiske samt vattenbruk
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om vikten av ytterligare forskning på flod- och
            signalkräfta. 2. Riksdagen tillkännager för regeringen som sin
            mening vad i motionen anförs om vikten av att utveckla kräftodlingen
            i Sverige.
          </p>
          <p>
            Motivering
          </p>
          <p>
            Omfattningen av det svenska vattenbruket är blygsam sett ur internationellt
            perspektiv, vilket också påpekas i propositionen. I propositionen
            står följande på sid 52: ”Det finns en betydande efter- frågan
            på sötvattenskräftor i Sverige. Kräftodling är ett gott exempel
            på extensiv odling med låg insatskostnad och små arbetsinsatser.
            Ofta kan en sådan = kräftodling utgöra en betydande marginalintäkt
            för = ett landsbygdsföretag. Importen av sötvattenskräftor till
            landet är stor och bör kunna minska med att intresset för nationell
            kräftodling ökar.” Jag instämmer i detta, men efterlyser ytterligare
            åtgärder för att stimulera och möjliggöra ytterligare produktion
            av kräftor i Sverige, både i naturvatten och i kräftodlingar.
            Propositionen tar upp mycket litet vad gäller forskningsbehovet
            för att utveckla kräftodlingen i Sverige samt produktionen i naturliga
            bestånd. Redan 1982, (Rapport 82:11 från forskningsrådsnämnden)
            slogs det fast att forskningsbehovet var stort för att vi skulle
            kunna utveckla näringen. Den forskning som bedrivs i dag faller
            ofta utanför ramen för den mer tillämpade och vattenbruksinriktade
            forskningen. Det finns helt enkelt inga forskningsmedel att söka
            som inriktar sig på vattenbruk. Vid Lunds universitet har det
            under senare delen av 1990-talet samt till
          </p>
          <p>
            dags dato bedrivits forskning som syftat till att studera vilken
            roll våra två kräftarter spelar i våra ekosystem — vad de äter
            och hur de påverkar den biologiska mångfalden. Jämförelser har
            då gjorts mellan flod- och signalkräfta. För närvarande studeras
            vilka energiresurser som är viktiga för
          </p>
          <pb facs="riksdagen-motions-pdf/data/200304/mot_200304_MJ_0013/mot_200304_MJ_0013-0002.pdf"/>
          <p>
            2003/04:MJ13
          </p>
          <p>
            kräftor i kombination med upptag av organiska miljögifter. Vidare
            studeras hur olika typer av rovfiskar kan påverka födoval, tillväxt
            och överlevnad av signal- och flodkräfta. Precis som utredningen
            1982 slog fast, så gäller fortfarande det faktum att forskningen
            syftar till att studera naturbestånd medan forskning om kräftan
            som vattenbruksorganism inte bedrivs aktivt eller samordnat. Generellt
            verkar insatser som syftar till att öka möjligheterna för flodkräftan
            som vattenbruksorganism vara mest angelägna eftersom flodkräftan
            betingar ett högt värde. Dessutom är det ur ekologisk synvinkel
            viktigt att flodkräftan bevaras, och vattenbruk av en hotad organism
            är en synnerligen positiv åtgärd. När det gäller signalkräftan
            bör forskningen inriktas främst på att ta till vara bestånden
            i naturvatten, eftersom det är svårt för mindre odlingar att konkurrera
            med den stora produktionen av signalkräftor från naturvatten.
            Ett prioriterat område bör vara att ta reda på hur de allt vanligare
            ”dvärgbestån- den” av signalkräfta uppstår och hur de kan förhindras.
            Genom ett framgångsrikt vattenbruk och en bra förvaltning av våra
            naturliga kräftbestånd, bör vi kunna ta upp konkurrensen med de
            importerade kräftorna (importen är cirka 3.000 ton per år). Men
            för att skydda våra två kräftarter måste vi också hindra andra
            kräftor från att ta sig in i landet, liksom stoppa spridningen
            av både kräftpest och andra sjukdomar. Sammantaget finns det en
            potential för ökad kräftproduktion i landet, men då gäller det
            att vi utvecklar denna åsidosatta men viktiga näring på bästa
            sätt.
          </p>
          <p>
            Stockholm den 22 januari 2004
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
