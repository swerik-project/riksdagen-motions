<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02724">
  <teiHeader>
    <fileDesc>
      <titleStmt>
        <title>Narkotikapolitiken</title>
        <author>Karin Söder och Rune Gustavsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Narkotikapolitiken</title>
          <idno type="rdwebb">G8022724</idno>
          <rs type="number">2724</rs>
          <ref type="dokument_url_text">http://data.riksdagen.se/dokument/G8022724/text</ref>
          <ref type="dokument_url_html">http://data.riksdagen.se/dokument/G8022724</ref>
          <ref type="dokumentstatus_url_xml">http://data.riksdagen.se/dokumentstatus/G8022724</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WJoiaCjPXUzDsBRsiDoth6" type="signed"/>
        <correspContext corresp="i-WJoiaCjPXUzDsBRsiDoth6">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-Y2s3vw3xfBnmDmMhCYX6QJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2724/mot_198485__2724-001.pdf"/>
      <fw xml:id="i-FnRPvk3DXUeBbjTAny9J8k">
        Motion 1984/85: 2724
      </fw>
      <div xml:id="i-285LwMqA5EcanJ7GzqniQ8" type="motHeader">
        <div xml:id="i-62afn6s4QNPD3HLKoXcfPg" type="motTitle"/>
        <div xml:id="i-N7ZjXHMKtjwv3B5bwpoqFd" type="motSubmissionInfo"/>
      </div>
      <div xml:id="i-VLmufmpNZK4e27aAhXbeNi" type="motBody">
        <div xml:id="i-TtuHMDLof8uGb8mV14h6Lm">
          <p xml:id="i-WMAywKoYjeJdJQCuz7esyK">
            Karin Söder och Rune Gustavsson Narkotikapolitiken
          </p>
          <p xml:id="i-Lqp7moQf8PTbc2CU62RP6G">
            ”Stoppa knarket — gör all befattning olaglig” var mottot för
            den namninsamling som Föräldraföreningen mot narkotika, FMN, och
            Riksför- bundet för ett narkotikafritt samhälle, RNS, genomförde
            hösten 1984. Närmare en halv miljon människor skrev på listorna.
            I en SIFO-undersök- ning uttalade 95 20 av svenska folket sitt
            stöd för en kriminalisering av missbruket av narkotika. Såväl
            namninsamlingen som SIFO-undersökningen visar att vi nu har stark
            folklig förankring för kraftfullare åtgärder mot narkotikamissbruket.
            Det skulle vara ett stort misstag av riksdagen och regeringen
            att inte ta till vara det folkliga engagemanget och därmed negligera
            en allmän folkopinion. Under den borgerliga regeringstiden bröts
            den tidigare passiva inställning- en till narkotikaproblemen.
            1978 års proposition gav förutsättningar för en offensiv narkotikapolitik.
            Grundtanken är att samhället inte kan godta något annat bruk av
            narkotika än det som är medicinskt motiverat. Allt annat bruk
            är missbruk och måste med kraft bekämpas. Insatser inom flera
            områden måste samordnas. Det gäller bl. a. lagstiftning, information,
            vård och behandling av missbrukare. Vice statsminister Ingvar
            Carlsson deklarerade vid den socialdemokratis- ka regeringens
            tillträde 1982 att socialdemokraterna skulle göra ”rent hus med
            knarket”. Trots detta motsatte sig regeringen och socialdemokraterna
            bl. a. centerpartiets krav på kriminalisering av narkotikamissbruk
            vid riksdagsbehandlingen i december 1984.
          </p>
          <p xml:id="i-KRXQVj3m3NjPiafajiiHB3">
            Lagstiftning
          </p>
          <p xml:id="i-F9khzr8cyZSrMAxoeSCUCt">
            Samhällets inställning till missbruk av narkotika skall avspeglas
            i lagstiftningen. Gällande lag i kombination med förordningar
            och föreskrifter reglerar olika myndigheters narkotikabekämpande
            arbete. Narkotikastraff- lagen, NsL, socialtjänstlagen, SoL, lagen
            om vård av unga, LVU, och lagen om vård av missbrukare, LVM, bör
            i detta sammanhang granskas särskilt.
          </p>
          <p xml:id="i-P7C7JGrLpr1w9GYS8uoMVh">
            Narkotikastrafflagen (NsL)
          </p>
          <p xml:id="i-Mp8sPJGxMq9KB7vmdvQqPT">
            Grunden i NsL är att innehav och överlåtelse av narkotiska preparat
            för icke medicinskt bruk är olagligt och straffbart. Däremot är
            narkotikamiss- bruk i sig inte kriminellt.
          </p>
          <p xml:id="i-TPAVjWiDCgHEfyhTnNbWHS">
            1 Riksdagen 1984/85. 3 saml. Nr 2724-2728
          </p>
          <p xml:id="i-LqftEieDYcqbhiYHyH478r">
            Mot. 1984/85 2724-2728
          </p>
          <pb facs="riksdagen-motions-pdf/data/198485/mot_198485__2724/mot_198485__2724-002.pdf"/>
          <fw xml:id="i-MwdEYiX2s43C838Lz8JKe9">
            . Mot. 1984/85:2724 2
          </fw>
          <p xml:id="i-JxJbktTg3sNpdkBWqsd8Bm">
            Det är alltså inte tillåtet att odla eller framställa narkotika.
            Det är inte tillåtet att överlåta eller försälja narkotika. I
            narkotikaförordningen stadgas att det inte är tillåtet att föra
            in narkotika i landet. Det är inte tillåtet att inneha utrustning
            för narkotikaframställning eller narkotikaförsäljning. Kort sagt
            lagstiftaren anger att all icke medicinsk befattning med narkotiska
            preparat är olaglig. Under slutet av 1970-talet och början av
            1980-talet utvecklades rättspraxis så att innehav av narkotika
            för personligt bruk inte beivrades. Under 1984 skärptes praxis.
            Trots detta är det fortfarande inte ovanligt att innehav av mindre
            mängder narkotika leder till åtalsunderlåtelse. Enligt vår mening
            är detta olyckligt. Det har inte varit lagstiftarens mening att
            tillåta innehav av narkotika för vare sig eget eller andras bruk.
            Mot den bakgrunden är det inkonsekvent att missbruk av narkotika
            inte är olagligt. Centern anser att missbruk av narkotika bör
            kriminaliseras. I konsekvens med dessa våra ställningstaganden
            anser vi att all utrustning för narkotikahantering även för eget
            bruk skall beslagtas liksom innehav av växter från vilka narkotiska
            preparat kan framställas.
          </p>
          <p xml:id="i-4vsBqr7q2aPa81puHeLW5L">
            Socialtjänstlagen (SoL), lagen om vård av unga (LVU), lagen om
            vård av missbrukare (LVM)
          </p>
          <p xml:id="i-EezrRtEdWKPq2nHQR1xbnZ">
            SoL ålägger kommunerna ett direkt ansvar för människors behov
            av vård, stöd och service såvitt detta inte faller inom annan
            myndighets ansvarsom- råde. Insatser enligt SoL utgår från frivillighet
            och acceptans hos den som behöver dessa. Möjligheter att med tvång
            genomföra en åtgärd, kontrollera eller övervaka saknas i SoL.
            De som är i början av en ”missbrukskarriär” saknar ofta insikt
            om sina behov av stöd och hjälp för att bryta missbruket. Detta
            är särskilt uttalat för ungdomar med en begynnande alkohol- eller
            narkotikaproblematik. Social- tjänsten har i dag inga möjligheter
            att stödja eller hjälpa den unge missbrukaren om denne inte själv
            ger sitt samtycke till detta. Övervakning eller andra kontrollåtgärder
            som skulle kunna vara värdefulla behandlings- alternativ avskaffades
            när SoL ersatte barnavårdslagen och socialhjälpsla- gen. Resultatet
            blir att kommunens sociala myndigheter ofta passivt tvingas vänta
            tills de unga utvecklat ett så massivt missbruk att lagen om vård
            av unga eller lagen om vård av missbrukare kan tillämpas. Detta
            var inte lagstiftarens avsikt. Vi anser att socialtjänsten måste
            få tillgång till ett övervakningsinstitut att främst användas
            för att stävja ett tidigt missbruk hos unga. Frivilliga insatser
            som övervakare bör vara ett värdefullt komplement till övervakning
            genom socialsekreterarnas försorg. LVU och LVM bör omarbetas så
            att en sådan övervakning stadgas för den som behandlats enligt
            lagarnas nuvarande rekvisit. LVU bör dessutom utvecklas att i
            I $ andra stycket omfatta även de unga som utsätter sin hälsa
            eller utveckling för fara genom missbruk eller
          </p>
          <pb facs="riksdagen-motions-pdf/data/198485/mot_198485__2724/mot_198485__2724-003.pdf"/>
          <fw xml:id="i-Re5efRN7MzTUjsY8G3dzUM">
            Mot. 1984/85: 2724 3
          </fw>
          <p xml:id="i-5emChiNCQGp42LdDtH7NCH">
            kriminalitet. I dag gäller LVU endast de unga som utsätts för
            allvarlig fara. Detta tillåter då inte ett ingripande i tidiga
            skeden — annorlunda uttryckt LVU ger inte utrymme att förebygga.
            Vård enligt LVU får meddelas den som är under 20 år. Vårdperioden
            är normalt sex månader och kan genom beslut av socialnämnden förlängas
            med sex månader ytterligare. För missbrukare i 20-årsåldern innebär
            detta att vård enligt LVU inte är tillämpbar längre perioder än
            sex månader. För att nå goda behandlingsresultat fordras väsentligt
            längre vårdtider. Centern anser atti LVU bör öppnas en möjlighet
            att fortsätta meddela vård enligt lagen för den som påbörjat sådan
            före 20 års ålder i max två år. I praktiken skulle detta innebära
            att LVU kan förlängas för unga upp till 22 års ålder. Enligt LVM
            kan den som på grund av fortgående missbruk är i trängande behov
            av vård utan eget samtycke beredas sådan i två månader. Denna
            period kan i vissa fall förlängas med ytterligare två månaders
            behandling. Syftet med LVM är att bereda missbrukare en möjlighet
            att komma från sitt missbruk. För många missbrukare är en total
            vårdtid om fyra månader inte tillräcklig. Vårdtiderna i LVM bör
            utformas så som vårdtiderna i LVU. Det finns flera skäl för en
            sådan utveckling. Viktigast att framhålla är att vård enligt LVM
            förutsätter ett synnerligen massivt och väldokumenterat missbruk.
            Behovet av vård skall enligt lagstiftaren vara trängande. En narkoman
            eller alkoholist med en sådan bakgrund kan inte färdigbehandlas
            på fyra månader. En vårdtid på ca ett år torde vara mer realistisk.
            För dem som ännu inte manifesterat ett missbruk men inlett ett
            sådant borde kommunens socialtjänst kunna erbjuda ett vårdprogram
            med viss bestämd vårdtid i form av avtalsvård. F. n. används stora
            personella och planerande resurser inom socialtjänsten för att
            med olika frivilliga program och åtgärder stödja denna grupp.
            Missbrukaren bör genom ett sådant förfarande kunna bindas till
            behandling under viss tid även i de fall där vården initialt accepterats
            av denne. Socialtjänstens arbete skall naturiigtvis även i fortsättningen
            bygga på principerna om frivillighet. Vi är i dag, liksom tidigare,
            övertygade om att en frivilligt accepterad vård eller annan åtgärd
            med en god motivation från den vårdades sida ökar möjligheterna
            till ett positivt resultat. Det är lika självklart för oss att
            planeringen av insatserna skall utformas så att den som skall
            vårdas kan påverka vårdinnehållet. Även i fortsättningen skall
            det övervägande antalet ingripanden ske med samtycke. De av oss
            föreslagna skärpningarna i SoL, LVU och LVM avser endast mindre
            grupper av alla de människor som behöver hjälp och stöd. Vårt
            förslag skall ses som en komplettering för att öka möjligheterna
            att ge stöd och skydd åt en i dag mycket utsatt grupp människor.
          </p>
          <pb facs="riksdagen-motions-pdf/data/198485/mot_198485__2724/mot_198485__2724-004.pdf"/>
          <fw xml:id="i-ByjDLqrRfucRwJfcHg1PkZ">
            Mot. 1984/85:2724 4
          </fw>
          <p xml:id="i-HhwKtVsWpcjVKCyGdCWBo5">
            Familjevård
          </p>
          <p xml:id="i-CDyvEk2Am9iA7QhAPEkF6g">
            I dag finns ett stort behov av vård inom behandlingshem och familjevård.
            Det är viktigt att dessa resurser utnyttjas i ett planerat vårdarbete
            som en del i vårdkedjan för effektiv utslussning. Behandlingshem
            är vanligen direkt inriktade mot vård av visst missbruk. Hem för
            familjevård däremot arbetar med den egna familjen som en terapeutisk
            resurs. De flesta missbrukare saknar en socialt acceptabel identifikation.
            Vi hävdar att vård i familjehem på ett varsamt sätt bidrar till
            att möjligheterna till anpassning i samhället ökar. Avståndet
            mellan familjevårdshemmet och övriga samhället är kort. En missbrukare
            som långa perioder vistas i hem för familjevård får på ett naturligt
            sätt del av en social gemenskap. Antalet platser i hem för familjevård
            är begränsat och svarar inte upp mot efterfrågan. Enligt vår mening
            bör dessa platser i ett inledningsskede främst reserveras för
            de människor som bäst behöver den vård som familjehemmen ger.
            En grupp som främst bör få tillgång till detta är unga missbrukare,
            med eller utan kriminell bakgrund, eller unga vilka för sin framtida
            vuxentillvaro är beroende av en kvalificerad social familjeträning.
            En annan grupp är hela familjer med grava sociala störningar,
            ofta kopplade till ett missbruk hos barn eller förälder. En tredje
            grupp kan kort beskrivas som ”gamla kåkfarare”, dvs. de i vårt
            samhälle som under sitt liv vistats långa perioder på fängelser
            eller institution endast avbrutna av korta perioder i frihet.
            Dessa tre sinsemellan olika grupper har som gemensam nämnare att
            den primära sociala funktionen, familjen, inte fungerar som stöd
            och skydd. För att de skall få möjligheter att skapa ett liv i
            gemenskap och närhet till människor fordras att de får erfarenheter
            av ett positivt familjeliv, där krav på hänsyn och ansvar för
            familjens verksamhet är lika naturliga som positiv gemenskap och
            stöd. Vård i familjehem är den vårdform som ger träning och kunskap
            om att leva tillsammans med andra människor på ett mer naturligt
            och påtagligt sätt än vad andra vårdformer ger. Hem för familjevård
            är, enligt vår mening, en vårdform som f.n. är undervärderad.
            Dessa hem är en del i en fungerande vårdkedja. Hem för familjevård
            måste jämställas med behandlingshem och öppenvård. De är alla
            exempel på omistliga delar i vård av missbrukare och socialt utslagna
            människor.
          </p>
          <p xml:id="i-CAtAcovrviMx5upyvFgedt">
            Samverkan mellan myndigheter
          </p>
          <p xml:id="i-6M2Fj94E88tXTZccHZauMd">
            En ung människa med utbildning, arbete, bostad och med goda kamrat-
            och familjekontakter har en stabil och positiv plattform att utvecklas
            vidare
          </p>
          <pb facs="riksdagen-motions-pdf/data/198485/mot_198485__2724/mot_198485__2724-005.pdf"/>
          <fw xml:id="i-RFd2K4TsbBDF4SEcGh7TrS">
            Mot. 1984/85:2724 S
          </fw>
          <p xml:id="i-H9MRY1yAXzBmD2gVTzf5Q2">
            från. För många unga är detta, trots egna försök och stöd från
            föräldrar, trots allt en utopi. Genom ett positivt samarbete mellan
            olika samhällsorgan och myndighe- ter kan möjligheterna för unga
            att själva skapa en positiv framtid öka. Kommunen har här ett
            stort ansvar. Framför allt bör kommunernas samplanerande funktioner
            framhållas. För unga med missbruksproblem är det viktigt med en
            samverkan lokalt mellan den kommunala socialtjänsten, den landstingskommunala
            sjukvår- den, länsarbetsnämnd och arbetsförmedling. I vissa kommuner
            har ett fruktbart samarbete mellan dessa instanser initierats
            för gruppen långtids- sjuka. Det är angeläget att pröva i vilken
            omfattning arbetet kan utvidgas att omfatta gruppen missbrukare.
            Många missbrukare är kriminellt belastade. Samarbetet mellan kriminal-
            vården och främst kommunernas socialtjänst och landstingens sjukvård
            måste utvecklas. Det är nödvändigt att än klarare definiera varje
            myndighets arbetsområde. Diskussioner mellan myndigheter om vem
            som i vilket skede av en behandling har ansvaret får inte tillåtas
            gå ut över missbrukaren, vilket ofta är fallet i dag. För missbrukare
            vilka är dömda till fängelsestraff finns enligt 34 $ lagen om
            kriminalvård i anstalt möjlighet att under viss del av fängelsestraffet
            få behandling för sitt missbruk utanför anstalt. Vanligen beviljas
            vård och behandling enligt 34 $ de sista sex månaderna av fängelsestraffet.
            För massiva missbrukare med stort vårdbehov är det angeläget att
            vården kan fortsätta efter straffets avtjänande. F. n. förutsätter
            det att hemkommunen påtar sig kostnadsansvaret för vården efter
            frigivning. Det är inte ovanligt att beslut om vistelse enligt
            34 $ inte kan genomföras, eller att den kraftigt försenas, på
            grund av att kommunen undandrar sig detta ansvar. Enligt vår mening
            bör en vårdplanering för till fängelse dömda missbrukare alltid
            initieras av kriminalvården i samarbete med hemkommunen. Detta
            föreslogs redan i propositionen 1978 om åtgärder mot narkotikamissbruket.
            För missbrukare vilka döms till fängelsestraff upp till ett år
            bör kontraktsvård erbjudas. Den dömde måste då, för att inte fängelsestraffet
            skall gå i verkställighet, acceptera en behandling mot sitt missbruk
            enligt uppgjord plan.
          </p>
          <p xml:id="i-8D2yGBFQ3Yx7dmeK7J6kp5">
            Narkotikasituationen på kriminalvårdsanstalter
          </p>
          <p xml:id="i-MJCe58LPWa62KxTkaz93wE">
            I årets budgetproposition föreslår regeringen att en kriminalvårdsanstalt,
            Mariefred, avdelas för unga lagöverträdare. Genom en tilldelning
            av särskilda resurser skall anstalten dessutom vara fri från narkotika.
            Det är naturligtvis särskilt viktigt att de unga lagöverträdare
            som döms till fängelsestraff under strafftiden inte kommer i kontakt
            med narkotika eller andra droger.
          </p>
          <p xml:id="i-AFsH1afWysaxTdRYK8niAf">
            Våra fängelser måste bli drogfria. För att skydda dem som inte
            missbrukar
          </p>
          <pb facs="riksdagen-motions-pdf/data/198485/mot_198485__2724/mot_198485__2724-006.pdf"/>
          <fw xml:id="i-QSWQh3AXM848prJMDnL6mU">
            Mot. 1984/85:2724 6
          </fw>
          <p xml:id="i-L7aorKvmgq9NpQwCCpS2FZ">
            droger och samtidigt ge missbrukare möjlighet att komma ifrån
            sitt beroende bör kontrollinsatser inom anstalterna accepteras
            — även om de i enskilda fall upplevs som intrång i den personliga
            integriteten. Upptäckt av droger hos intagna eller besökare till
            intagna bör leda till kännbara åtgärder från kriminalvårdens sida.
            Indragning av förmåner är ett medel att avhålla från att i anstalt
            föra in droger. Från centerpartiets sida kan vi således ställa
            oss bakom resurstilldelningen till Mariefredsanstalten då unga
            lagöverträdare bör få en kvalitativt acceptabel vistelse på anstalt.
            Däremot hävdar vi att drogfrihet inom anstalter främst bör lösas
            genom ett planerat agerande för drogbekämpning inom kriminalvården
            totalt. Kriminalvårdsstyrelsen bör få i uppdrag att från varje
            anstalt begära in en plan med åtgärder anpassade till den enskilda
            anstaltens behov och förutsättningar. Regeringen bör till riksdagen
            redovisa ett handlingsprogram med förslag om lagstiftningsåtgärder
            och förslag till budgetmässiga och organisatoriska förbättringar.
          </p>
          <p xml:id="i-LGxthXSyXALiCgPELUYS5X">
            Alkohol
          </p>
          <p xml:id="i-5hLjQfNmT5sug4za5MphR1">
            Alkoholkonsumtionen har, räknat per capita 1983, minskat jämfört
            med tidigare år. Vi vill kraftigt varna för att ta den officiellt
            redovisade konsumtionsminskningen till intäkt för att alkoholproblemen
            minskar i motsvarande grad. Det finns anledning framhålla att
            mörkertalen i statistiken torde vara avsevärda. Ett nyligen presenterat
            material från skolöverstyrelsen ger vid handen att konsumtion
            av droger minskat, vilket tyder på en grundläggande attitydför-
            ändring hos ungdomar som på sikt kan förväntas minska drogmissbruket.
            I dag tycks det snarare vara så att ett fåtal dricker mer medan
            folkets flertal dricker allt mindre. Vård av alkoholmissbrukare
            kan jämställas med vård av narkotikamiss- brukare. De av oss föreslagna
            förändringar i LVU, LVM samt tillämpningen av Kval avser självfallet
            båda grupperna.
          </p>
          <p xml:id="i-XZDaM8YcnKwxYnvwPxnV9L">
            Förebyggande arbete
          </p>
          <p xml:id="i-VUsmu1WJVm8rGHkqfkUT2N">
            Vi vill betona skolans roll i det förebyggande arbetet. Skolans
            arbete mot rökning, alkohol och narkotika har givit effekt och
            allt fler unga tar avstånd från droger. Det är enligt vår mening
            ett bra exempel på att förebyggande arbete måste bedrivas lokalt
            nära de människor informationen riktar sig till. Skolans fortsatta
            arbete med undervisning och upplysning om droger kan med fördel
            ytterligare samordnas med det ideella föreningslivet. Samarbete
            mellan skola och föreningsliv ger stora möjligheter att utveckla
            antidrog- verksamheten tillsammans med föreningslivet på ett för
            den enskilda skolan verksamt sätt. Föräldramedverkan, t. ex. Hem
            och skola, är en resurs som inte tas till
          </p>
          <pb facs="riksdagen-motions-pdf/data/198485/mot_198485__2724/mot_198485__2724-007.pdf"/>
          <fw xml:id="i-Fyd2JmpanLSxP9zx65mb1g">
            Mot. 1984/85:2724 7
          </fw>
          <p xml:id="i-MRkB41mpvEMMNPtYfFCjjX">
            vara fullt ut i dag. Vi förutsätter att skolan har ambitioner
            att ytterligare engagera föräldrarna i skolarbetet. Centern har
            tidigare år i motioner till riksdagen framhållit behovet av kommunala
            handlingsprogram mot droger. Riksdagen har uttalat sig positivt
            om detta. Vi kan inte finna att riksdagens uttalande fått de avsedda
            effekterna, varför vi förnyar vårt yrkande. Hälso- och sjukvårdslagen
            ålägger sjukvårdshuvudmännen ett direkt planeringsansvar för det
            hälsoförebyggande arbetet. Det arbetet är en viktig del av all
            vårdande verksamhet. Den vård som bedrivs i människors närmiljö
            har en särskilt viktig roll. Friskvårdsarbetet inom primärvårdens
            ram måste få en mer framskjuten roll i primärvårdsarbetet än i
            dag. Sjukvårdshuvudmännens roll är dock inte, vill vi betona,
            att ensamma svara för det förebyggande arbetet. Tvärtom skall
            landstingen ses som en samordnare av insatser inom sjukvård, kommunalt
            förebyggande arbete i skola, socialvård m. m., polis och kriminalvård
            samt föreningsliv. Det förebyggande arbetet måste bedrivas på
            ett planmässigt sätt där kommunala program mot olika hälsorikser,
            som droger, är lika väsentliga som ett regionalt program för arbetet.
            Insatser i förebyggande syfte måste inriktas på att stödja och
            främja vissa attityder hos enskilda människor. Det finns kapacitet
            för och vilja att delta i ett sådant förändringsarbete inom det
            ideella föreningslivet. Ett engagemang från lokala ungdomsföreningar,
            bostadsrättsföreningar såväl som från de stora folkrörelserna
            är omistligt i detta arbete.
          </p>
          <p xml:id="i-J617FyjUDYrPvMwGBReX3v">
            Internationellt samarbete
          </p>
          <p xml:id="i-5T7bQhnZE4NZBesk8qQ6j9">
            Illegal narkotikahantering är ett internationellt problem. En
            långsiktig och varaktig förändring med en minskning av tillgången
            på narkotika fordrar ett samlat internationellt handlande. För
            oss är det naturligt att främst framhålla betydelsen av ett gemensamt
            nordiskt agerande. Det nordiska engagemanget har sedan 80-talets
            början varit omfattande. 1982 antog Nordiska rådet en rekommendation
            som anger en gemensam målsättning för narkotikabekämpningen som
            är identisk med den i Sverige accepterade grundsatsen: all icke-medicinsk
            användning av narkotika är oacceptabel. Rekommendationen anger
            som främsta arbetsområden ett intensifierat samarbete mellan de
            nordiska tull- och polismyndigheterna samt en enhetlig rättstillämpning
            på narkotikalagstiftningens område. Samma år uttalade de nordiska
            social- och justitieministrarna sina avsikter att ytterligare
            intensifiera ansträngningarna att stoppa narkotikahantering- en,
            vilket avser även de speciella narkotikamarknader som finns i
            Norden samt hävdade att det är oacceptabelt att det inom något
            nordiskt område är lättare att komma över narkotika än i Norden
            i övrigt.
          </p>
          <p xml:id="i-Pt3qUsnwYUxj6LD4DcfJcV">
            rg or NER
          </p>
          <pb facs="riksdagen-motions-pdf/data/198485/mot_198485__2724/mot_198485__2724-008.pdf"/>
          <fw xml:id="i-33TF8HRyicoHtsyxubBBLX">
            Mot. 1984/85:2724 8
          </fw>
          <p xml:id="i-EKiniNLviKiPEzHuKKqVp7">
            Ministerrådet har, under 1984, framlagt förslag till en tvåårig
            handlings- plan, vilken kommer att behandlas vid 1985 års rådssession
            vari tull- och polissamarbete poängteras. De svenska representanterna
            i ministerrådet bör ta initiativ till att rekommendationen och
            det gemensamma ministeruttalandet från 1982 resulterar i konkreta
            åtgärder, för att kunna närma oss målet, ett narkotikafritt Norden.
            Det internationella arbetet får inte enbart inriktas mot övergripande
            och principiella ställningstaganden som leder till generella uttalanden.
            För att internationellt samarbete skall respekteras även i fortsättningen
            krävs vilja och förmåga att med principuttalanden som bas vidta
            konkreta åtgärder. Arbete inom FN, Europaråd m. fl. internationella
            organ bör inriktas på breda samarbetslösningar i syfte att begränsa
            och på sikt eliminiera tillgången på narkotika. De svenska representanterna
            i dessa instanser måste vara pådrivande i arbetet.
          </p>
          <p xml:id="i-HEx9aBkcmUo7PFhgATmMY8">
            Hemställan
          </p>
          <p xml:id="i-MdiTQNp5zU2fSQH74NT961">
            Med hänvisning till det anförda hemställs” 1. att riksdagen beslutar
            att all icke-medicinsk användning av narkotika kriminaliseras,
            2. att riksdagen beslutar att som sin mening ge regeringen till
            känna vad i motionen anförs om förverkande, 3. att riksdagen beslutar
            att som sin mening ge regeringen till känna vad som i motionen
            anförs beträffande utveckling av samverkan mellan socialtjänst,
            sjukvård och kriminalvård, 4. att riksdagen beslutar att hos regeringen
            begära att kriminal- vårdsstyrelsen ges i uppdrag att utarbeta
            handlingsplaner för drogfria anstalter så som motionen anger.
          </p>
          <p xml:id="i-DhpWGokJMd6MeKpEBjfUn6" type="date">
            Stockholm den 25 januari 1985
          </p>
          <p xml:id="i-KnYwjJroVLWsMSj9vrmAnW">
            KARIN SÖDER (c) RUNE GUSTAVSSON (c)
          </p>
          <p xml:id="i-GyZ9NP62AxURWBtyGHYnLa">
            + Se även motionerna 1984/85:2725-2726.
          </p>
        </div>
      </div>
    </body>
  </text>
</TEI>
