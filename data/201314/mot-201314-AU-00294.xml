<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00294">
  <teiHeader>
    <fileDesc>
      <titleStmt>
        <title>Jobb för och av unga i miljonprogramsområden</title>
        <author corresp="i-SNtv8jZRB19Jr8oegj1mGK">av Esabelle Dingizian (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jobb för och av unga i miljonprogramsområden</title>
          <idno type="rdwebb">H102A294</idno>
          <rs type="number">A294</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A294/text</ref>
          <ref type="dokument_url_html">http://data.riksdagen.se/dokument/H102A294</ref>
          <ref type="dokumentstatus_url_xml">http://data.riksdagen.se/dokumentstatus/H102A294</ref>
          <ref type="doc">http://data.riksdagen.se/fil/C53B6E8B-D1F7-4895-8E3E-C727EB5A882B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2EbTkyE9592DKLiTMYL78i" type="signed"/>
        <correspContext corresp="i-2EbTkyE9592DKLiTMYL78i">
          <note type="signatory" corresp="i-SNtv8jZRB19Jr8oegj1mGK"/>
        </correspContext>
        <correspAction xml:id="i-Cqzqa53m4pHDaLkX1CGHRZ" type="numbering">
          <date when="2013-10-07"/>
        </correspAction>
        <correspAction xml:id="i-G3xw21BUJ4rDGoj2XE3vQ9" type="submission">
          <date when="2013-10-03"/>
        </correspAction>
        <correspAction xml:id="i-4zTGFNTaR7EKFJegZiL8qG" type="transfer">
          <date when="2013-10-02"/>
        </correspAction>
        <correspAction xml:id="i-HTXCzxyvw6atB7YZtLakR5" type="assigned"/>
        <correspContext corresp="i-HTXCzxyvw6atB7YZtLakR5">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kr7CMuTa8tVU4E5ZSZT5zY" type="motHeader"/>
      <div xml:id="i-Rq6yF2gy6pB792FRqLbuRD" type="motBody">
        <div xml:id="i-MSubZTbJiFE3L6ZxEtswwS" type="motProposal" subtype="förslag">
          <head xml:id="i-YVyd2ZxKDhYKC3oTdR24gp">
            1 Förslag till riksdagsbeslut
          </head>
          <p xml:id="i-NcJCfVihW2yuQztXapjDP8">
            Riksdagen tillkännager för regeringen som sin mening vad som
            anförs i motionen om att staten ska teckna avtal med lokala aktörer
            för ett brett och långsiktigt utvecklingsarbete i miljonprogramsområden
            med ett särskilt fokus på arbete och sociala insatser.
          </p>
        </div>
        <div xml:id="i-YU9KaL2n22QcuP7F36VWBK" type="motContent">
          <head xml:id="i-6LcME2wPogKp87W3xiPGvJ" type="h1">
            2 Motivering
          </head>
          <p xml:id="i-7nVejwQQik2hPqm33yeNw1">
            Sverige har en av de högsta ungdomsarbetslöshetssiffrorna i Europa.
            Speciellt utsatta är ungdomar i förorten. Det är tyvärr mer retorik
            och mindre handling för att ta vara på ungas kompetens och förmågor.
            Den politiska makten vaknar först när det brinner och intresset
            sträcker sig till några uttalanden. Än har inga varaktiga insatser
            gjorts, utan historiskt sett har bara brandkårsutryckningar gjorts
            i form av olika kortsiktiga projekt. För att kunna ge unga killar
            och tjejer i förorten framtidstro och möjlighet att ta makt över
            sina liv krävs långsiktiga sociala investeringar. Åtgärder som
            handlar om delaktighet och jobb, som sträcker sig mycket längre
            än några projekt.
          </p>
          <p xml:id="i-WVfCLuKK1Zk4rmDobEprJM">
            Det finns i dag många framgångsrika insatser som tyvärr inte
            når så många. De flesta är dessutom tillfälliga och finansieras
            med tillfälliga medel. För att nå framgång behövs långsiktighet
            och därmed också långsiktiga förutsättningar. Det behövs många
            nya innovativa insatser för att kunna förebygga framtida utslagning.
          </p>
          <p xml:id="i-3BofiKxiLgbgsdH6MNjvfa">
            Vi måste lyfta fram de röster som väldigt sällan hörs. Att få
            stöd av goda förebilder och att få lyckas skapar motivation. Att
            få lyckas är en viktig del i framtidstron. De som fått den möjligheten
            vittnar om att det är avgörande. Goda lokala initiativ kan verka
            som exempel för nya idéer. Många idéer finns redan. Jag vill nämna
            tre exempel: lokala bostadsbolag, sociala entreprenörer och bemanningsföretag.
          </p>
          <head xml:id="i-JDtaKUNdRD5RhnLcaSguLL" type="h2">
            2.1 Lokala bostadsbolag
          </head>
          <p xml:id="i-6CMqavPiCCEBXbFhmopvp4">
            Förortens arbetslösa skulle kunna byta arbetslöshet mot att delta
            i upprustningsjobbet med miljonprogramsområdena.
          </p>
          <p xml:id="i-EuraBnsnp11ZkELZbjiWXC">
            Botkyrkabyggen, det allmännyttiga kommunala bostadsföretaget
            i Botkyrka, har tagit initiativ till åtgärder med sådan inriktning.
            Botkyrkabyggen har lyckats få till stånd ett samarbete med Arbetsförmedlingen
            som innebär att man kan erbjuda 50 ungdomar per år, lika många
            tjejer som killar, praktikjobb med inriktning mot fastighetsjobb
            i första skedet. Det handlar om sex månaders praktik med målet
            att det resulterar i jobb eller utbildning. I nästa fas blir det
            också inriktning mot byggjobb.
          </p>
          <p xml:id="i-Bydk5qHc9ZEaPqjPqUykKT">
            Samarbetet med Arbetsförmedlingen innebär att de arbetslösa ungdomarna
            tar med sig samma aktivitetsstöd som de uppbär som arbetslösa.
            Insatsen är en win-win-situation, ger framtidstro för unga människor
            och säkrar behov av nya medarbetare med lokal kännedom för bolaget.
          </p>
          <head xml:id="i-2yoFMC5wHNa7DjuAbdkb7p" type="h2">
            2.2 Sociala entreprenörer
          </head>
          <p xml:id="i-QqkktLeRQLhLiKafNK9X6S">
            Många unga har bildat organisationer och små företag med hjälp
            av lokal- och målgruppskännedom inom miljonprogramsområden. Verksamheterna
            drivs ofta av bidrag eller eget kapital med små marginaler. Det
            handlar nästan alltid att ta vara på den kompetens och de talanger
            som finns i området.
          </p>
          <p xml:id="i-N43GdU4aW4bnXbBhEeQH98">
            I Botkyrka har kommunen skapat ett kluster för unga människor
            som vill starta företag inom kreativa näringar. Verksamheten omfattar
            idag cirka 100 deltagare och det har redan resulterat i verksamheter
            inom till exempel matlagning och urban odling. Arbetslösa har
            fått jobb bland annat genom att Arbetsförmedlingen gått in som
            samarbetspartner.
          </p>
          <head xml:id="i-vipxij27YtWqSQA9LCrE8" type="h2">
            2.3 Bemanningsföretag
          </head>
          <p xml:id="i-PqR61NguuvbtkqUgnvkAdj">
            Det finns olika lokala exempel på bemanningsföretag. En del fokuserar
            på nyanlända och andra på unga långtidsarbetslösa. Med kännedom
            om lokala företag och målgrupper lyckas de matcha arbetslösa mot
            den efterfrågan som finns lokalt. På detta sätt kan vi bättre
            ta vara på den kompetens som finns för att skapa konkurrenskraftig
            arbetskraft. I Botkyrka finns exempel på sådan framgångsrik verksamhet.
            Arbetsförmedlingen har medverkat till detta.
          </p>
          <p xml:id="i-6ppmcrk3NhWdBi7X1o9xFU">
            Dessa tre exempel visar att samarbete mellan lokala aktörer och
            Arbetsförmedlingen kan vara en framgångsfaktor. Men samarbetet
            måste bli mer systematiskt och långsiktigt. Staten kan via andra
            myndigheter, till exempel Ungdomsstyrelsen, teckna avtal med fokus
            på arbete och sociala insatser. Detta bör riksdagen ge regeringen
            tillkänna som sin mening.
          </p>
        </div>
        <div xml:id="i-QEDb1MwUUivMcped9MqELd" type="signatureBlock">
          <list xml:id="i-2Nvx1vzNkLUnERTgQjLojo">
            <item xml:id="i-NUrtrNJRnzDKEVp8MCpUi6" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
          </list>
        </div>
      </div>
    </body>
  </text>
</TEI>
