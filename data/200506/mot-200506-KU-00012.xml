<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00012">
  <teiHeader>
    <fileDesc>
      <titleStmt>
        <title>med anledning av skr. 2005/06:66 Digital distribution av ljudradio</title>
        <author corresp="i-KktUCXax2JFL3tqFqQN9oq">av Birgitta Sellén (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2005/06:66 Digital distribution av ljudradio</title>
          <idno type="rdwebb">GT02K12</idno>
          <rs type="number">K12</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K12/text</ref>
          <ref type="dokument_url_html">http://data.riksdagen.se/dokument/GT02K12</ref>
          <ref type="dokumentstatus_url_xml">http://data.riksdagen.se/dokumentstatus/GT02K12</ref>
          <ref type="doc">http://data.riksdagen.se/fil/CA5C20A7-371F-46E8-B47B-8BC2E4CD0716</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Hxoy1WmnZ3RfSTeHMQKmRG"/>
        <correspContext corresp="i-Hxoy1WmnZ3RfSTeHMQKmRG">
          <ref>Regeringsskrivelse 2005/06:66</ref>
        </correspContext>
        <correspAction xml:id="i-GF3wBt4NjqrXVeyC4uM5Fm" type="signed"/>
        <correspContext corresp="i-GF3wBt4NjqrXVeyC4uM5Fm">
          <note type="signatory" corresp="i-KktUCXax2JFL3tqFqQN9oq"/>
        </correspContext>
        <correspAction type="referral" xml:id="i-9AkacsD17ExR191MWNM6AJ">
          <date when="2006-02-03"/>
        </correspAction>
        <correspAction type="dismissal" xml:id="i-Tt2H85P945FiXdzqHrG5Ev">
          <date when="2006-02-02"/>
        </correspAction>
        <correspAction type="dismissal" xml:id="i-DtsvULk3WjC7jCd4fTv3gf">
          <date when="2006-02-02"/>
        </correspAction>
        <correspAction type="submission" xml:id="i-4drULLN5mtkc55NVLNU3CL">
          <date when="2006-02-01"/>
        </correspAction>
        <correspAction type="assigned" xml:id="i-Jfs7bDCbapqJHFGSurik1N"/>
        <correspContext corresp="i-Jfs7bDCbapqJHFGSurik1N">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_12/mot_200506_K_12-0001.pdf"/>
      <div type="motHeader" xml:id="i-5m6vxpbj4QyxEyWxYNxMxk">
        <div type="motTitle" xml:id="i-31iEuuJgJwT8QCMMuFdYEz"/>
        <div type="motSubmissionInfo" xml:id="i-Gydj8RvPJffvHSY5nD2jRy"/>
      </div>
      <div type="motBody" xml:id="i-NbqMqBXn5CVsSbL9RPWLQ2">
        <div xml:id="i-VJ9NUtZ6byVu7pX74yMuAV">
          <p xml:id="i-GzASrNWnRwPCi1tBWr1Q51">
            2005/06 mnr: K12 pnr: c817
          </p>
          <p xml:id="i-BbWSpFxeXWU9dCPERJLYfP">
            Motion till riksdagen 2005/06:K12
          </p>
          <p xml:id="i-C6ZwGMMQvo7wD15PdzGBEp">
            av Birgitta Sellén (c) med anledning av skr. 2005/06:66
          </p>
          <p xml:id="i-PvZEtLGB8LucSqo6v39U5y">
            Digital distribution av ljudradio
          </p>
          <p xml:id="i-bYmaRCgvJ3hF7UBUfCyDR">
            Förslag till riksdagsbeslut
          </p>
          <p xml:id="i-353Ug9epwayr3HFGD6aVxs">
            1. Riksdagen tillkännager för regeringen som sin mening vad i
            motionen anförs om mobila radiosändningar. 2. Riksdagen tillkännager
            för regeringen som sin mening vad i motionen anförs om behovet
            av infrastrukturens uppbyggnad för att klara de mobila sändningarna
            via marknätet. 3. Riksdagen tillkännager för regeringen som sin
            mening vad i motionen anförs om att hela landet skall kunna ta
            del av alla program som Sveriges Radio sänder. 4. Riksdagen tillkännager
            för regeringen som sin mening vad i motionen anförs om möjligheten
            för hörselskadade att ta del av radiosändningar. 5. Riksdagen
            tillkännager för regeringen som sin mening vad i motionen anförs
            om Sisuradio. 6. Riksdagen tillkännager för regeringen som sin
            mening vad i motionen anförs om privat kommersiell radio. 7. Riksdagen
            tillkännager för regeringen som sin mening vad i motionen anförs
            om att utreda vilka konsekvenserna blir för radiosändningarna
            när inte DAB-radion genomförs i landet.
          </p>
          <p xml:id="i-LyErKWCDGP2CSeDtm4hc8Z">
            Motivering
          </p>
          <p xml:id="i-MKujVHS3XYDsDozXm35pyt">
            Regeringens skrivelse om distribution av ljudradio blev en besvikelse.
            Jag har förståelse för att regeringen anser att införandet av
            DAB-radion blir väldigt dyr för både Sveriges Radio och för konsumenten.
            Det händer också oerhört mycket inom den tekniska utvecklingen
            och därför kan DAB vara inaktuell om ett antal år. Men den tekniska
            utvecklingen kommer sannolikt inte att stanna upp. Andra länder,
            t.ex. Danmark och Norge, är mer offensiva och tror på DAB-radion
            som en framtidsmodell, inte minst för att FM-nätet i olika länder
            redan är överbelastade, precis som i Sverige, och därför finns
            det inte utrymme för fler program i FM-nätet. Regeringen skriver
            (citat sidan 11): ... sändningarna skall kunna tas emot i hela
            landet och programverksamheten
          </p>
          <pb facs="riksdagen-motions-pdf/data/200506/mot_200506_K_12/mot_200506_K_12-0002.pdf"/>
          <p xml:id="i-8UNmDgwaxx71G2m55VJFxU">
            2005/06:K12
          </p>
          <p xml:id="i-MKwtLkR1HjxzQVsuaWEXEQ">
            skall vara så sammansatt och varierad att den rör från det breda
            anslaget till mera särpräglade, samtidigt som medborgarna får
            chansen till nya och oväntade val av program och genrer. Vi vet
            att den utvecklingen är svår att klara av i Sverige om vi vill
            nå ut till alla människor i hela landet, vilket vi bara kan göra
            via marksänd radio. Det är därför med besvikelse jag tagit emot
            regeringens skrivelse om att Sveriges Radio inte ges möjlighet
            att säkra radions digitala distribution. Men mer oroande är om
            inte förutsättningar skapas för att radion, precis som tv, kan
            få en digital eterburen distribution som också ger mobil och portabel/handhållen
            mottagning. Radion som medium bygger på mottagning på olika sätt
            — stationärt och mobilt — hemma, i bilen och i bärbara mottagare
            fickradioapparater, mobiltelefoner eller radion i mp 3-spelaren.
            Radions mest utpräglade karaktärsdrag är att den kan tas med och
            avlyssnas i princip överallt. Det är ju därför radiomottagare
            och batterier ska finnas i varje hem när strömmen går. Det är
            ju därför radio blev det enda medium genom vilket medborgarna
            kunde nås av information under det stora strömavbrottet i New
            York för ett par år sedan eller vid stormen Gudrun i Sydsverige
            för något år sedan. Det är radion som går ut med viktiga meddelanden
            till allmänheten. Det är radion som ger trafikrapporter om allt
            rån köer till trafikolyckor, och även information om trafikproblem
            som an/har uppstått till följd av olika väderförhållanden. Om
            radion hänvisas till stationär mottagning i tv:s marknät som ett
            tillägg till tv, reduceras radions betydelse och genomslagskraft
            och därmed också dess viktigaste funktion vid sidan av att sända
            program, nämligen att kunna hålla medborgarna informerade om vad
            som händer, och när så behövs stå för livsviktig information.
            Samhället tappar en av sina viktigaste informationskanaler för
            trafik, service och andra påfrestningar i samhället — örutom ett
            viktigt innehåll i form av nyheter, kultur, sport, barnprogram
            etc. som idag betyder mycket för alla. Radiolyssnandet är starkt
            idag, med en daglig lyssning på radio på 79,6 procent, för Sveriges
            Radio 51 procent och ör kommersiell radio 35,2 procent.
          </p>
          <p xml:id="i-Jj67yeQSrgtWKiF19z6aWR">
            Om radion hänvisas till att samarbeta med /alt. också ska få
            utrymme i/ tv:s marknät så kommer det även att påverka utbudet
            av tv-kanaler i marknätet. Jag oroas då för att t.ex. HDTV inte
            kommer att få plats i tv:s marknät. Eftersom vi redan vet att
            det finns teknik som kan sända mycket bra ljud- och bildkvalitet
            så bör vi planera för att denna ska få plats i tv:s marknät. En
            radio som inte finns närvarande och tillgänglig i vardagen blir
            inte användbar i samband med kriser, dvs. när Tjörnbron rasade
            och bilister skulle varnas eller när människor utanför hemmet,
            i trädgården, i båten, i bilen etc. ska varnas för utsläpp e.d.
          </p>
          <p xml:id="i-JMyEZNfSEtgHnxpWcisBCy">
            Utrymme i tv:s digitala nät, att finnas i hemmet i tv:n är inte
            ointressant men det är inte annat än ett komplementärt sätt att
            nå lyssnarna. Majoriteten av mhushållen väljer dessutom att ta
            emot tv genom kabel eller egen parabol. Dessa nås inte om radion
            enbart ligger i det digitala marknätet. Ska alla med tv nås måste
            radion också distribueras via satellit. Om det inte finns ett
            etersänt digitalt marknät för mobil mottagning för radion finns
            inte heller något skäl att skaffa en radio, varken i bilen, båten
          </p>
          <pb facs="riksdagen-motions-pdf/data/200506/mot_200506_K_12/mot_200506_K_12-0003.pdf"/>
          <p xml:id="i-5RQ454sRmiJc9v4P3Xmha1">
            eller till sommarstugan för att ta med ut i trädgården eller
            hängmattan etc. Där går det nämligen inte att lyssna på radio
            om det inte finns ett nät för mobil mottagning. Radion kan idag
            också sändas via Internet — i bredband, mobilt bredband som 3
            G etc. Men varje sådan lyssning kräver att varje lyssnare måste
            köpa utrustning, t.ex. dator och/eller 3 G-telefon. Dessutom ska
            lyssnaren betala anslutnings- och samtals-/månadsavgifter. Frågan
            är då hur det går med uppslutningen kring mottagaravgiften? Även
            om många köper sådan utrustning för andra ändamål måste själva
            radiolyssnandet indirekt betalas en gång till, även om bredbandsavgiften
            många gånger är en klumpsumma för annat och radiolyssnandet och
            därmed ingår i bredbandsavgiften. Regeringen säger i sin skrivelse
            att mobil mottagning är möjlig via Internet. Det är knappast något
            som stämmer, eftersom mobilt Internet inte alls är utbyggt så
            att mottagningen fungerar tillfredsställande i hela landet. Satellitsändningar
            kan också ge mobil täckning, men för att det ska bli ekonomiskt
            bärkraftigt så behövs ett stort antal lyssnare. Det innebär att
            det bara är i storstäder som detta är realistiskt och inte i hela
            landet. Det är i glesbygd som största problemet med mobila radiosändningar
            finns. Inte heller 3 G-nätet fungerar tillfredsställande i glesbygd
            och därför kan man inte heller lita till att radiosändningarna
            kan fungera mobilt i hela landet, om inte infrastrukturen byggs
            ut rejält. Det skulle för radiomediets del — både för public serviceradio
            och för kommersiell radio vara ett lugnande besked att radions
            etersända digitala distribution för mobil mottagning kan utlovas
            av oss politiker och då med ett nät som erbjuder samma täckningsgrad,
            minst samma nedbrytbarhet, dvs. möjlighet till lokala och regionala
            sändningar samt driftsäkerhet, som dagens FM-sändningar. Den lokala
            Sveriges Radio nedbrytningen (25 kanaler) går inte att åstadkomma
            i nuvarande digitala tv-marknät, utan Sveriges Radio måste i tv:s
            marknät följa SVT:s regionala nedbrytning. Även om genomförandet
            tar tid är ett tydligt ställningstagande för att radion får sitt
            behov av digital distribution tillgodosedd ett viktigt besked
            för att säkra radions långsiktiga utveckling och konkurrensmöjligheter.
            Om inte vi politiker fattar beslut om när radiosändningarna ska
            övergå från analoga till digitala så kommer marknaden att leda
            till en förändring som kan komma att skapa orättvisa förutsättningar
            i vårt land. Glest befolkade områden kommer med säkerhet att få
            vänta väldigt länge på de nischade program som kommer att kunna
            sändas i områden med många lyssnare. Redan idag kan medborgare
            som bor i digitaliserade områden lyssna till flera kanaler som
            SR sänder, exempelvis SR Klassiskt, P 3 Star, SR Sverige, Sisuradio
            och inte minst arkivkanalen SR Minnen med ett stort utbud av program
            ur Sveriges Radios arkiv. Det kommer att dröja många år innan
            hela landet kan ta del av dessa program, vilket är orättvist mot
            dem som inte kan ta del av dessa program. Av den anledningen är
            jag bl.a. oroad över vad som kommer att hända med Sisuradio. Enligt
            regeringens beslut (1997-06-19) KU 96/384/RTV) fick Sveriges Radio
            tillstånd att sända på finska i en DAB-kanal. I januari 2006 hade
            deras sändningar pågått i 8 år i DAB-nätet. Sisuradio sänder dagligen
          </p>
          <p xml:id="i-RJSkZGzPhfk6fTLDib8Yr1">
            2005/06:K12
          </p>
          <pb facs="riksdagen-motions-pdf/data/200506/mot_200506_K_12/mot_200506_K_12-0004.pdf"/>
          <p xml:id="i-8NHdxSD5NSM2DA3JxGS6NZ">
            2005/06:K12
          </p>
          <p xml:id="i-VcJtx5QaZfj8jf7LJakNpX">
            från 06.00—-22.00, med sändningar på finska och meänkieli (tornedalsfinska).
            Kanalen innefattar nuförtiden även 4 timmar på finlandssvenska.
            SR Sisuradio har hela tiden varit den enda permanenta kanalen
            i DAB- nätet. Det har även funnits andra kanaler genom åren, men
            då i form av försökskanaler. Den största frågan för kanalens fortsatta
            existens är därför:
          </p>
          <p xml:id="i-D8c7sZfVP7diE4SshhPkdd">
            - - Hur garanterar Sveriges regering att landets två största
            språkliga minoriteter, den tornedalsfinska och finska, har en
            egen kanal i fortsättningen? Hur kommer deras sändningar att garanteras
            i framtiden?
          </p>
          <p xml:id="i-LjY6GNt9KphoorSNFBRD5V">
            I sändningstillståndet har dessa språk en särställning som minoritetsspråk.
            RUAB gjorde under 2005 den mest omfattande lyssnarundersökning
            om språkkunskaper som gjorts i Sverige. Enligt RUAB finns det
            i Sverige totalt 469 000 personer som kan finska eller meänkieli.
            Med digitalradio kan man också erbjuda tjänster till funktionshindrade.
            För t.ex. hörselskadade kan text och bildstödet som DAB har möjlighet
            att erbjuda vara värdefullt. Det är hundratusentals medborgare
            i landet som är mer eller mindre hörselskadade. Möjligheten att
            kunna spara, dvs. lagra, program för senare lyssning som digitaltekniken
            erbjuder på ett otroligt enkelt sätt skulle vara en stor tillgång
            för hörselskadade. Den hörselskadade kan då repetera lyssnandet
            genom att återuppspela ljudet hur många gånger som helst för att
            kontrollera att man hört rätt. Lagringsutrymmet nu i DAB-mottagare
            varierar från 10 till 30 minuter, men kan bli betydligt större
            i framtiden. Vi har i riksdagen fattat ett beslut om att vårt
            samhälle ska vara handikappanpassat 2010. Det kommer vi inte att
            klara av när det gäller hörselskadades möjlighet att ta del av
            radiosändningar, trots att tekniken för det finns, om vi inte
            snabbt fattar ett beslut om att sända radio i ett digitalt marknät.
            I betänkandet som ligger till grund för regeringens skrivelse
            lyftes frågan om den privata kommersiella radion. Där föreslås
            att den privata radion ska erbjudas möjlighet att sända program
            i SR:s marknät. Nu faller den möjligheten och privatradion står
            åter inför bl.a. ekonomiska problem eftersom koncessionsavgifterna
            är oerhört höga för en del kanaler, samtidigt som reklamintäkterna
            minskar. Förslaget i betänkandet är att man genom att sänka koncessionsavgifterna
            skulle ge privatradion större möjligheter att utvecklas. De skulle
            också enligt förslaget även betala några procent av reklamintäkterna
            för att få en kanalplats. Privatradion sänder många populära program
            och de behöver därför ges möjligheter att utvecklas. I framtiden
            kan man också tänka sig att de samarbetar med SR för att erbjuda
            lyssnarna många nischade program av god kvalitet. När regeringen
            säger nej till fortsatt utveckling av DAB-radion så anser jag
            att man behöver utreda vilka konsekvenserna kommer att bli för
            exempelvis hörselskadades möjlighet att ta del av radiosändningar
            och även Sisuradio. Det finns många fler frågor som vi behöver
            få svar på, och därför anser jag att det behövs en utredning som
            tittar över vad som kommer att ske med de olika nischade programmen
            och hur det kommer att lösas för funktionshindrade. Stockholm
            den 1 februari 2006
          </p>
          <p xml:id="i-EYL9GL5nyVCoZoFapnGV2S">
            Birgitta Sellén (c)
          </p>
          <pb facs="riksdagen-motions-pdf/data/200506/mot_200506_K_12/mot_200506_K_12-0005.pdf"/>
          <p xml:id="i-XyDKJPF9SwyzqHe8UBDUic">
            2005/06:K12
          </p>
        </div>
      </div>
    </body>
  </text>
</TEI>
