<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0036/mot_200102_MJ_0036-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ36 pnr: m313
          </p>
          <p>
            Motion till riksdagen 2001/02:MJ36
          </p>
          <p>
            av Göte Jonsson m.fl. (m) med anledning av prop. 2001/02:93
          </p>
          <p>
            Ändringar i djurskyddslagen, m.m.
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av en förbättrad djurskyddstillsyn.
            2. Riksdagen tillkännager för regeringen som sin mening vad i
            motionen anförs om god man i djurskyddsarbetet. 3. Riksdagen avslår
            förslaget att vidga Jordbruksverkets bemyndigande till att gälla
            förbud mot viss djurhållning. 4. Riksdagen tillkännager för regeringen
            som sin mening vad i motionen anförs om fortsatt möjlighet att
            i djurvårdande syfte ge djur injektioner. 5. Riksdagen tillkännager
            för regeringen som sin mening vad i motionen anförs om ansvar
            och kompetens vid omhändertagande av djur.
          </p>
          <p>
            2 Inledning
          </p>
          <p>
            I propositionen föreslås ett antal ändringar i djurskyddslagen.
            Bestämmelsen om att djur skall hållas och skötas i en god djurmiljö
            och att djuren skall ges möjligheter att bete sig naturligt vidgas
            till att gälla alla djur som omfattas av djurskyddslagen. Vidare
            föreslås att regeringen eller, efter regeringens bemyndigande,
            Jordbruksverket skall få ökade befogenheter att meddela föreskrifter
            om villkor för eller förbud mot viss djurhållning, försäljning
            och annan överlåtelse av djur. Regeringen föreslår att bestämmelserna
            om förbud att hålla djur och om omhändertagande av djur, liksom
            straffen för brott mot djurskyddslagen skärps. Dessutom innehåller
            propositionen ett förslag till förtydligande av en ersättningsbestämmelse
            i epizootilagen.
          </p>
          <p>
            13
          </p>
          <pb facs="riksdagen-motions-pdf/data/200102/mot_200102_MJ_0036/mot_200102_MJ_0036-0002.pdf"/>
          <p>
            2001/02:MJ36
          </p>
          <p>
            14
          </p>
          <p>
            3 Det är viktigt med ett bra djurskydd
          </p>
          <p>
            3.1 Utmaningen i djurskyddsarbetet
          </p>
          <p>
            Medvetenheten om att människan i sin djurhållning behöver skydda
            och vårda djuren är lika gammal som husdjursskötseln. Att vårda
            och skydda husdjuren så att de mår bra är för de allra flesta
            en självklarhet. Det faktum att det då och då framkommer exempel
            på att djurskyddet inte fungerar och att djur far illa visar på
            behovet av att ytterligare utveckla djurskyddsarbetet. Samtidigt
            är det viktigt att komma ihåg att den stora majoriteten djurägare
            vårdar och sköter om sina djur på ett utmärkt sätt. Utmaningen
            i djurskyddsarbetet är att motverka och förebygga de fall av djurplågeri
            som trots allt inträffar.
          </p>
          <p>
            3.2 Djurskyddstillsynen behöver förbättras
          </p>
          <p>
            Den svenska djurskyddslagstiftningen är i grunden ganska bra.
            Det genomgående problemet vad gäller djurskyddet i Sverige har
            snarare att göra med att själva tillsynen behöver förbättras.
            Det går inte att förhindra djurplågeri med aldrig så bra lagstiftning
            om inte också tillsyn och kontroll fungerar. Det viktiga i detta
            sammanhang är att inspektörerna som har att utföra tillsynen ges
            rimliga förutsättningar att klara sina uppgifter. Det måste för
            det första finnas tillräckligt många djurskyddsinspektörer och
            för det andra tillräckliga resurser för utbildning och kompetensutveckling
            för att djurskyddstillsynen skall kunna bli effektiv. Djurskyddsinspektörer
            behöver dessutom ha praktisk erfarenhet av djurskötsel för att
            kunna bedöma hur djuren har det och för att kunna bedöma eventuella
            brister. Det är också viktigt att inspektörerna har en social
            kompetens för att på ett bra sätt kunna sköta kontakterna med
            djurägarna.
          </p>
          <p>
            3.3 God man
          </p>
          <p>
            I många fall där undermålig skötsel av djur eller ren vanskötsel
            av djur konstateras kan den härledas till sjukdom eller sociala
            problem hos ägaren eller djurhållaren. Det är ofta frågan om människor
            som tidigare varit dugliga och framgångsrika men som drabbats
            av personliga motgångar, sjukdom eller problem som har lett till
            en svår situation. För att i sådana situationer försöka finna
            lösningar som förebygger att än värre situationer uppstår, för
            djurägaren eller för djuren, borde möjlighet skapas att utse en
            s.k. god man med uppgift att hjälpa djurhållaren. Det kan handla
            om socialt stöd men också om hjälp i kontakterna med myndigheterna.
            Allt i syfte att i möjligaste mån försöka undvika både situationer
            och ingripanden som leder till tragiska följder för såväl människor
            som djur. Samhällets ambition måste vara att förebygga dålig djurskötsel,
            vanvård och liknande situationer som drabbar såväl människor som
            djur. Det är en brist vad gäller djurskyddets utformning och inriktning
            att frågorna kring den sociala situationen som ofta ligger bakom
            misslyckanden i djurhållningen så
          </p>
          <pb facs="riksdagen-motions-pdf/data/200102/mot_200102_MJ_0036/mot_200102_MJ_0036-0003.pdf"/>
          <p>
            lite har uppmärksammats. Det är mycket angeläget att dessa frågor
            tas på stort allvar då det gäller det fortsatta arbetet med utformningen
            av djurskyddet och tillämpningen av detsamma.
          </p>
          <p>
            3.4 Förbud mot viss djurhållning
          </p>
          <p>
            Regeringen föreslår att regeringen eller, efter regeringens bemyndigande,
            Jordbruksverket, skall få meddela föreskrifter om villkor för
            eller förbud mot viss djurhållning. Vi anser inte att det skall
            vara vare sig regeringens eller Jordbruksverkets rätt att besluta
            om förbud mot viss djurhållning eller näringsverksamhet. Önskar
            regeringen förbjuda viss djurhållning eller näringsverksamhet
            skall den precis som i dag lägga förslag om detta i riksdagen
            som har den lagstiftande makten. Den föreslagna lagändringen kan
            också innebära risk för den enskildes rättssäkerhet. Förslaget
            till ändring av 4 8 djurskyddslagen bör av dessa skäl avslås.
          </p>
          <p>
            3.5 Operativa ingrepp och injektioner
          </p>
          <p>
            Under rubriken operativa ingrepp föreslår regeringen att det
            skall vara förbjudet att ge injektioner till djur i andra fall
            än när det är befogat av veterinärmedicinska skäl. För närvarande
            finns inte något sådant uttryckligt förbud mot injektioner som
            av lekmän ges till djur i syfte att förebygga, lindra eller bota
            sjukdom eller skada hos djur. Djurägare eller djurskötare har
            i dag möjlighet att som uppföljande behandling eller i förebyggande
            syfte bl.a. ge injektioner av järn till smågrisar för att förebygga
            blodbrist. På liknande sätt kan spårämnen och mineraler ges eller
            parasiter bekämpas. Dessa möjligheter för djurägarna att bedriva
            en aktiv djurvård måste finnas kvar även framöver. En begränsning
            av rätten att för djurägarna ge djuren denna djurvård och omsorg
            riskerar att få allvarliga negativa effekter på djurens hälsa.
            Ges inte mineraler, järn eller för den delen medel mot parasiter
            i rätt tid utsätts djuren för mycket onödigt lidande.
          </p>
          <p>
            3.6 Krav på tillstånd att hålla djur
          </p>
          <p>
            Regeringen kräver i förslag att den som yrkesmässigt eller i
            större omfattning håller, föder upp, upplåter eller säljer sällskapsdjur
            eller hästar eller tar emot sällskapsdjur eller hästar för förvaring
            och utfodring m.m. skall ha särskilt tillstånd till verksamheten.
            Vi ser dock ett problem med förslaget när det gäller gränsdragningen
            mellan vilken djurhållning som skall tillståndsprövas och vilken
            som inte behöver tillståndsprövas.
          </p>
          <p>
            2000/01:c999
          </p>
          <p>
            15
          </p>
          <pb facs="riksdagen-motions-pdf/data/200102/mot_200102_MJ_0036/mot_200102_MJ_0036-0004.pdf"/>
          <p>
            2001/02:MJ36
          </p>
          <p>
            16
          </p>
          <p>
            3.7 Omhändertagande av djur Då det gäller omhändertagande av
            djur som under vissa omständigheter kan bli nödvändiga — är det
            synnerligen viktigt att detta sker under stort ansvar och av kompetent
            personal. På förekommen anledning, där djur inte omhändertagits
            på korrekt sätt utan även vidare drabbats genom undermålig omsorg,
            finns anledning att noga pröva och utreda hur ett omhändertagande
            kan ske på sätt som är bäst för djuren. Det är ej acceptabelt
            att urskillningslöst slakta högdräktiga djur eller andra djur
            som är i god kondition. Ofta kan bättre lösningar väljas.
          </p>
          <p>
            Stockholm den 9 april 2002
          </p>
          <p>
            Göte Jonsson (m)
          </p>
          <p>
            Ingvar Eriksson (m) Carl G Nilsson (m) Per-Samuel Nisser (m)
            Lars Lindblad (m) Catharina Elmsäter-Svärd (m) Berit Adolfsson
            (m) Anne-Katrine Dunker (m) Anders G Högmark (m) Patrik Norinder
            (m) Lars Björkman (m)
          </p>
          <p>
            Ola Sundell (m)
          </p>
        </div>
      </div>
    </body>
  </text>
</TEI>
