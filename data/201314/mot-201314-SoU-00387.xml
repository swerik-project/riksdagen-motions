<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00387">
  <teiHeader>
    <fileDesc>
      <titleStmt>
        <title>Lag om assisterad befruktning för ensamstående</title>
        <author corresp="i-L3xspgThUxUN1YtSDqcmk8">av Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lag om assisterad befruktning för ensamstående</title>
          <idno type="rdwebb">H102So387</idno>
          <rs type="number">So387</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So387/text</ref>
          <ref type="dokument_url_html">http://data.riksdagen.se/dokument/H102So387</ref>
          <ref type="dokumentstatus_url_xml">http://data.riksdagen.se/dokumentstatus/H102So387</ref>
          <ref type="doc">http://data.riksdagen.se/fil/C6E11233-C4F7-4335-9210-3D2DC9A27727</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8dpw3yohLJE54eNvG7RCBL" type="signed"/>
        <correspContext corresp="i-8dpw3yohLJE54eNvG7RCBL">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-CjCvHCnh7ZmLDPoJ1rCmqy" type="numbering">
          <date when="2013-10-03"/>
        </correspAction>
        <correspAction xml:id="i-4YrFHKaHK2cD4CFdtvtCq4" type="submission">
          <date when="2013-10-02"/>
        </correspAction>
        <correspAction xml:id="i-Ki6nrVf8TtfEtvncUje2aC" type="transfer">
          <date when="2013-10-02"/>
        </correspAction>
        <correspAction xml:id="i-BGHFyotC7z4brXSVhro1Hp" type="assigned"/>
        <correspContext corresp="i-BGHFyotC7z4brXSVhro1Hp">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NDDoZFbJyVng9T4L4AKbR" type="motHeader"/>
      <div xml:id="i-UJpsqixscD2cXTZbbv9n3X" type="motBody">
        <div xml:id="i-3vYTefPH8SWxczjVVwWGQN" type="motProposal" subtype="förslag">
          <head xml:id="i-ychCNqH8XtdtQbqPEeZic">
            Förslag till riksdagsbeslut
          </head>
          <p xml:id="i-G8gLyEaeVeaHCi1RnWoqS1">
            Riksdagen tillkännager för regeringen som sin mening vad som
            anförs i motionen om att ett färdigt lagförslag om assisterad
            befruktning för ensamstående kvinnor bör läggas fram för riksdagen
            med största skyndsamhet efter att Utredningen om utökade möjligheter
            till behandling av ofrivillig barnlöshet redovisat sina förslag
            i frågan.
          </p>
        </div>
        <div xml:id="i-WxtgTNfDcT99tv12qweD8r" type="motContent">
          <head xml:id="i-WixjFxBGPmWqs63JpTVRno" type="h1">
            Motivering
          </head>
          <p xml:id="i-CguB4PKUouTzVwQ1buCxn7">
            Våren 2012 beslutade riksdagen att tillkännage att regeringen
            skyndsamt ska återkomma med lagförslag som innebär att ensamstående
            kvinnor ges rätt till assisterad befruktning på samma sätt som
            olikkönade respektive samkönade par redan har enligt gällande
            rätt.
          </p>
          <p xml:id="i-S8C92vQjb25y8Srpeegp3j">
            Regeringen har därefter den 19 juni 2013 tagit beslut om kommittédirektiv
            till en utredning om utökade möjligheter till behandling av ofrivillig
            barnlöshet (dir. 2013:70). Utredaren ska i ett delbetänkande redovisa
            den del av uppdraget som avser ensamståendes möjlighet till assisterad
            befruktning och nödvändiga följdändringar senast den 14 maj 2014.
          </p>
          <p xml:id="i-6hsiAjBSzLJN8Y7ZMwVURn">
            Ensamstående kvinnor som önskar assisterad befruktning för behandling
            åker idag utomlands för att få tillgång till denna möjlighet.
            Det finns inga säkra uppgifter på hur många kvinnor det handlar
            om. Siffror från Storkkliniken i Danmark visar en stadig ökning
            sedan 2006. En fördubbling från 388 till 712 per år sågs under
            perioden 2006 till 2010. Från andra länder kring Östersjön som
            Finland, Estland och Lettland och där assisterad befruktning av
            ensamstående kan erbjudas finns inga siffror att tillgå om hur
            många ensamstående kvinnor som söker sig dit.
          </p>
          <p xml:id="i-4j4QXNnZMzpeCV67qDrzys">
            Statens medicinsk-etiska råd (Smer) har i sin rapport Assisterad
            befruktning – etiska aspekter (Smer 2013:1) lyft fram aspekter
            som är viktiga inför det kommande riksdagsbeslutet.
          </p>
          <p xml:id="i-Bfhz5VrtdiMfxRajsCwJKh">
            Forskningen om hur det går för de ensamstående kvinnor som genomgått
            assisterad befruktning och deras barn är begränsad men den som
            finns visar att de ensamstående mödrarna hade god psykologisk
            hälsa och rapporterade färre beteenderelaterade problem hos sina
            barn jämfört med mödrarna i heterosexuella par. Mödrarna är som
            regel välutbildade, med god ekonomi och de har ett stödjande socialt
            nätverk,
          </p>
          <p xml:id="i-DhEf7MThq5SgiL9sd4E1E4">
            Smer framhöll i sin bedömning att assisterad befruktning för
            ensamstående ska föregås av en särskild bedömning utifrån ett
            barnperspektiv. Hänsyn bör tas till att kvinnan har ett utvidgat
            socialt nätverk alternativt att kvinnan kan få stöd från BVC eller
            dylikt. Rådet tog också upp frågan om en striktare bedömning behövs
            vid behandling av par när det gäller ålder och hälsa hos den ensamstående
            kvinnan som önskar att bli förälder genom assisterad befruktning.
            Ställningstagandet grundar sig på att barnets intressen ska tillvaratas
            i så hög grad som möjligt.
          </p>
          <p xml:id="i-U45ESLGjyvDZeFHpVNRbdX">
            Smer underströk vidare barnets rätt till information om donatorn
            vid assisterad befruktning. Att undanhålla ett barn kunskap om
            sin tillblivelse och sitt genetiska ursprung kan betraktas som
            en kränkning av barnets personliga integritet. Det här är ett
            synsätt som inte finns med i många andra länders lagstiftning
            om assisterad befruktning där donatorn är anonym. I Danmark kan
            numera en donator välja att vara anonym eller kunna bli känd av
            barnet. Barn som tillkommit genom assisterad befruktning i andra
            länder har med andra ord inte samma rätt som barn i Sverige att
            kunna söka sitt genetiska ursprung.
          </p>
          <p xml:id="i-8bL12bq7759MHhftUrkHpW">
            Denna fråga angår ett stort antal kvinnor som efterlyser assisterad
            befruktning under trygga former. Det är därför ytterst angeläget
            att den fortsatta beredningen av frågan sker med all den skyndsamhet
            som riksdagen efterlyste i sitt tillkännagivande 2012. För den
            händelse att regeringen inhämtar att den särskilda utredaren kan
            leverera sitt delbetänkande tidigare än sistadatumet 14 maj 2014
            är det exempelvis välkommet. Det skulle öka möjligheten att riksdagen
            hinner ta beslut om ensamståendes möjlighet till assisterad befruktning
            under innevarande mandatperiod.
          </p>
          <p xml:id="i-6waYAsjj35zW7ApynyfRSC">
            De grundläggande lagändringar som behöver göras är relativt få
            och återfinns i 6 kap. 1, 2, 3 och 5 §§ lagen (2006:351) om genetisk
            integritet m.m. Det behövs också ändringar i 7 kap. eftersom det
            i en del fall är aktuellt med in vitro-fertilisering.
          </p>
          <p xml:id="i-E5fAFE8RFJAgbjnaCf9MjD">
            Utan att föregripa den särskilde utredarens arbete vill jag nedan
            återge de lagändringar som kan bli aktuella. Det är alltså frågan
            om ett väl avgränsat lagstiftningsärende.
          </p>
          <p xml:id="i-GGYBk7uHvPeddMx3ibFdAY">
            6 kap. Insemination
          </p>
          <p xml:id="i-6WsZmvbYgAoqWm2LK82mbx">
            Villkor för behandling
          </p>
          <p xml:id="i-C2WyoAqksKE3zvReAiKmtU">
            1 § Insemination får utföras om kvinnan är gift, sambo eller
            ensamstående. För insemination i parförhållande krävs skriftligt
            samtycke av maken eller sambon. För insemination av ensamstående
            kvinna krävs donators skriftliga avsägelse till faderskapet.
          </p>
          <p xml:id="i-V6KYpF3ji3MPyXLgpnxdp5">
            Det som i detta kapitel sägs om make gäller också registrerad
            partner.
          </p>
          <p xml:id="i-SY3XvtTRtRoRt7NrNnhBHe">
            Var får behandling utföras
          </p>
          <p xml:id="i-Uu4y3BTQLXjoPe8A8hns6t">
            2 § Insemination med spermier från en man som kvinnan inte är
            gift eller sambo med eller vid insemination av ensamstående kvinna
            får inte utan Socialstyrelsens tillstånd utföras annat än vid
            offentligt finansierade sjukhus. Sådan insemination skall ske
            under överinseende av läkare med specialistkompetens i gynekologi
            och obstetrik.
          </p>
          <p xml:id="i-Shmx4F2tJDvoRPZJB7NDiH">
            Särskild prövning
          </p>
          <p xml:id="i-YAfDNiCFweMk1pEWb6vxT6">
            3 § Vid insemination som avses i 2 § skall läkaren pröva om det
            med hänsyn till makarnas, sambornas eller den ensamstående kvinnans
            medicinska, psykologiska och sociala förhållanden är lämpligt
            att inseminationen äger rum. Inseminationen får utföras endast
            om det kan antas att det blivande barnet kommer att växa upp under
            goda förhållanden.
          </p>
          <p xml:id="i-GAur963G96o3yTUrMMFpTC">
            Vägras insemination, får makarna, samborna eller den ensamstående
            kvinnan begära att Socialstyrelsen prövar frågan.
          </p>
          <p xml:id="i-336AznALeGKqLsP1LxoqQB">
            Rätt till information
          </p>
          <p xml:id="i-HPuPCDjqFr4mwHh1nXUvaW">
            5§ Den som har avlats genom insemination med spermier från en
            man som kvinnan inte är gift eller sambo med eller fötts av ensamstående
            kvinna efter insemination har, om han eller hon uppnått tillräcklig
            mognad, rätt att ta del av de uppgifter om givaren som antecknats
            i sjukhusets särskilda journal.
          </p>
          <p xml:id="i-3AFmaN8eEcEpfVB9jT4pJQ">
            Har någon anledning att anta att han eller hon avlats genom sådan
            insemination, är socialnämnden skyldig att på begäran hjälpa denne
            att ta reda på om det finns några uppgifter antecknade i en särskild
            journal.
          </p>
          <p xml:id="i-QoCLW9T2ZpVp6RQGv7yFCR">
            7 kap. Befruktning utanför kroppen
          </p>
          <p xml:id="i-UQqvsCLLZa7P5UaX1U7Wqj">
            Inledande bestämmelse
          </p>
          <p xml:id="i-X19t3HS6QhQVBGp8gALavX">
            1§ I detta kapitel finns bestämmelser om
          </p>
          <list xml:id="i-H1jLLMMBy5jq3nHvGmetpG" style="ol">
            <item xml:id="i-EGAa5nPUQfgUnz4Wrhe77C">
              befruktning av en kvinnas ägg utanför hennes kropp, och
            </item>
            <item xml:id="i-JzUWnzq4F77mtbokwuYCZU">
              införande av ett befruktat ägg i en kvinnas kropp.
            </item>
          </list>
          <p xml:id="i-F2Zgp8VF5tkphPsu2ME6YP">
            Det som i detta kapitel sägs om make gäller också registrerad
            partner samt spermiedonator.
          </p>
          <p xml:id="i-ML7EruaV7wyDTedrvdxTnh">
            Villkor för behandling
          </p>
          <p xml:id="i-AmMa32UKqnSpBTnAedT2JM">
            3§ Ett befruktat ägg får föras in i en kvinnas kropp om kvinnan
            är gift, sambo eller ensamstående och om maken, sambon eller spermiedonatorn
            samtyckt till detta. Om ägget inte är kvinnans eget, ska ägget
            ha befruktats av makens eller sambons spermier. För ensamstående
            kvinna gäller att ägget ska vara hennes eget och ha befruktats
            av donator.
          </p>
          <p xml:id="i-WhzLRnUVyjJXyTSRGdpxtF">
            Var får behandling utföras
          </p>
          <p xml:id="i-2LHQtJzzme3rhS8EvpgG6j">
            4§ Befruktning av ägg från en kvinna, i vars kropp ägget skall
            införas, med spermier från kvinnans make, sambo eller donator
            får inte utan Socialstyrelsens stillstånd utföras annat än vid
            offentligt finansierade sjukhus. Vad nu sagts gäller också införande
            av det befruktade ägget i kvinnans kropp.
          </p>
          <p xml:id="i-Qef4EPVLZniAKFFVZJFGZp">
            Kommer ägget inte från kvinnan eller spermien inte från kvinnans
            make eller sambo får befruktning och införande av ägg endast ske
            vid de sjukhus som upplåtit enhet för utbildning av läkare enligt
            avtal mellan de universitet som bedriver läkarutbildning och berörda
            landsting.
          </p>
          <p xml:id="i-SLkoVxeGWUhpXK3tiwGnxa">
            Särskild prövning
          </p>
          <p xml:id="i-5gNFrGKuSE9zE6DcpGPiQS">
            5§ Om befruktning utanför kroppen skall utföras med ett annat
            ägg än kvinnans eget eller med en spermie från en man som inte
            är kvinnans make eller sambo, ska en läkare pröva om det med hänsyn
            till makarnas eller sambornas medicinska, psykologiska och sociala
            förhållanden är lämpligt att det äger rum en befruktning utanför
            kroppen. Detsamma gäller för en ensamstående kvinna vid befruktning
            av hennes ägg med spermie från donator. Befruktning utanför kroppen
            får utföras endast om det kan antas att det blivande barnet kommer
            att växa upp under goda förhållanden.
          </p>
          <p xml:id="i-6x6kaFvZnRsodh27sco2PC">
            Vägras befruktning utanför kroppen, får makarna, samborna eller
            den ensamstående kvinnan begära att Socialstyrelsen prövar frågan.
          </p>
          <p xml:id="i-GbF5fgNsrNYVARkoNew3Xa">
            Följdändringar behövs även i 1 kap. föräldrabalken om faderskapet
            och moderskapet till barn. Här bör införas en paragraf om att
            en ensamstående kvinna som fött barn tillkommet genom insemination
            skall betraktas som moder och att det inte finns något åtagande
            om faderskap eftersom donator avsagt sig detta.
          </p>
          <p xml:id="i-UHNVRvYHhadkD6JaBRsWsn">
            Följdändringar kan också behövas i regelverket av föräldraförsäkringen,
            vilket kommer att framgå av regeringens utredning.
          </p>
          <p xml:id="i-UJVfd4ahfeEmjb9diVqaEs">
            Mot bakgrund av ovanstående anser jag således att ett färdigt
            lagförslag om assisterad befruktning för ensamstående kvinnor
            bör föreläggas riksdagen med största skyndsamhet efter att utredningen
            om utökade möjligheter till behandling av ofrivillig barnlöshet
            redovisat sina förslag i frågan.
          </p>
        </div>
        <div xml:id="i-YSRSryvuXZ6FBBpDNeXwqq" type="motSignatures">
          <list xml:id="i-BUBkzgkwcTVEecGFU4JXAq">
            <item xml:id="i-MRci8pqinyfEJV1isuoHUs">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
