<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03959">
  <teiHeader>
    <fileDesc>
      <titleStmt>
        <title>med anledning av prop. 2017/18:49 Ändrade mediegrundlagar</title>
        <author corresp="i-SY5yVeBgygNtac9cxE94T2 i-KpRhBkZDGXygZqD2TRUHXv">av Jonas Millard och Fredrik Eriksson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3959 av Jonas Millard och Fredrik Eriksson (båda SD)</title>
          <idno type="rdwebb">H5023959</idno>
          <rs type="number">3959</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023959/text</ref>
          <ref type="dokument_url_html">http://data.riksdagen.se/dokument/H5023959</ref>
          <ref type="dokumentstatus_url_xml">http://data.riksdagen.se/dokumentstatus/H5023959</ref>
          <ref type="docx">http://data.riksdagen.se/fil/D3D94A6A-A51D-4A28-9371-54FC39FF5937</ref>
          <ref type="pdf">http://data.riksdagen.se/fil/8E5E8F6B-D047-4042-8DDA-B46976107AFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SY5yVeBgygNtac9cxE94T2</idno>
            <name>Jonas Millard</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KpRhBkZDGXygZqD2TRUHXv</idno>
            <name>Fredrik Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RqxbNEbD6NUGHyQMC3M9bi" type="basedOn"/>
        <correspContext corresp="i-RqxbNEbD6NUGHyQMC3M9bi">
          <ref>Proposition 2017/18:49</ref>
        </correspContext>
        <correspAction xml:id="i-4zCVSPLtc65qz8cUiNhuzz" type="signed"/>
        <correspContext corresp="i-4zCVSPLtc65qz8cUiNhuzz">
          <note type="signatory" corresp="i-SY5yVeBgygNtac9cxE94T2"/>
          <note type="signatory" corresp="i-KpRhBkZDGXygZqD2TRUHXv"/>
        </correspContext>
        <correspAction xml:id="i-XcT6dRMwQNiqPaD7xQzvG7" type="submitted">
          <date when="2018-01-19"/>
          <time when="15:22:12"/>
        </correspAction>
        <correspAction xml:id="i-B8nMRoV5fCXkAJXLGU4RYf" type="reviewed">
          <date when="2018-02-02"/>
          <time when="15:28:19"/>
        </correspAction>
        <correspAction xml:id="i-GSXxapCgv5XhdSw5ikFHPy" type="dismissed">
          <date when="2018-02-06"/>
        </correspAction>
        <correspAction xml:id="i-8X9SmFdp8aoRMYnxPnMHdB" type="referred">
          <date when="2018-02-07"/>
        </correspAction>
        <correspAction xml:id="i-FCStHNmhpD4PCFW2Xwjf9c" type="assigned">
          <date when="2018-08-24"/>
          <time when="13:56:39"/>
        </correspAction>
        <correspContext corresp="i-FCStHNmhpD4PCFW2Xwjf9c">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-MrKDrDn4z62GgqfZSxhhnU" type="behandlas_i"/>
        <correspContext corresp="i-MrKDrDn4z62GgqfZSxhhnU">
          <ref type="uppgift">2017/18:KU16</ref>
          <ref type="ref_dok_id">H501KU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU16</ref>
          <ref type="ref_dok_titel">Ändrade mediegrundlagar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3959 av Jonas Millard och Fredrik
          Eriksson (båda SD) med anledning av prop. 2017/18:49 Ändrade mediegrundlagar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VoccUNgZNFp5YiRaMM34i">
            Förslag till riksdagsbeslut
          </head>
          <list style="ol">
            <item xml:id="i-C74XHc8nSj9CwNPx3MAMCZ">
              Riksdagen avslår propositionen i den del den avser skyddet för
              personer med annat medborgarskap än svenskt.
            </item>
            <item xml:id="i-H3SJ8j2oDaMbVmNLQtiw7W">
              Riksdagen avslår propositionen i den del som avser delegationsbestämmelser
              som ger utrymme för att i lag reglera förbud mot att offentliggöra
              vissa personuppgifter.
            </item>
            <item xml:id="i-3uqdSEhd8j14X4MkERmQr9">
              Riksdagen ställer sig bakom det som anförs i motionen om att
              genomföra en ny utredning om skydd för offentliggörande av vissa
              personuppgifter och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Pf2A6pnFi7oCq8tvzGddTT" type="h1">
            Skydd för svenska medborgare
          </head>
          <p xml:id="i-gJsj3Mo55xfCLHmNU54Jm">
            Det fundament på vilket demokratin vilar utgörs av folkstyret.
            Det vore därför klädsamt om de grundlagar som reglerar folkstyret
            och dess grundläggande principer säger något om det folk som faktiskt
            ska styra. Sverigedemokraterna har i kommittémotionen Grundlag
            anfört att regeringsformen, med förebild från andra europeiska
            länders grundlagar, ska inledas med en berättelse om Sverige som
            land och svenskarna som folk samt att sentida grundlagsrevisioners
            utmönstringar av svenska medborgare, till förmån för betydligt
            vidare begrepp som ”var och en”, reverseras. Vi motsätter oss
            därför även denna föreslagna förändring: att tryck- och yttrandefrihetsgrundlagarna
            utmönstrar begreppet svenska medborgare. Svensk grundlag ska naturligtvis
            åsyfta och åtnjutas av svenska medborgare i första hand. Därutöver
            kan förstås hela eller delar av motsvarande skydd och rättigheter
            som stadgas för medborgare även tillerkännas var och en som i
            övrigt är underställd svensk rättstillämpning, så länge inte annat
            följer av annan lag eller författning. Propositionen bör därför
            avslås i denna del.
          </p>
          <head xml:id="i-Ru2SCEwbG18tpbF1EJhCCr" type="h1">
            Offentliggörande av personuppgifter
          </head>
          <p xml:id="i-Ma2R7GyV3azZaTn2pbQAMT">
            Sverigedemokraterna konstaterar att det är problematiskt att
            den personliga integriteten blivit lidande i och med den utveckling
            som skett då sökbara uppgiftssamlingar drivna av kommersiella
            aktörer vuxit fram på internet. Vi vill även påtala att vi ser
            positivt på att det frivilliga grundlagsskyddet innebär att grundlagsskydd
            inte bara är förbehållet traditionella massmedieföretag utan även
            kan ges till enskilda och andra medieföretag som tillhandahåller
            information till allmänheten. Detta har med all säkerhet lett
            till att nya medieaktörer vuxit fram och att vi i dag har ett
            större utbud av kritiskt granskande medier och andra viktiga aktörer
            än vad vi annars skulle ha. Detta är aktörer som i vissa fall
            granskat och slagit hål på många myter och andra vedertagna ”sanningar”
            som annars har varit stapelvara i den svenska åsiktskorridoren,
            eller presenterat nyheter och uppgifter som traditionella medier
            missat eller av andra skäl valt att inte publicera.
          </p>
          <p xml:id="i-JhVeqLrpFnhE5BXjM6RadP">
            Sverigedemokraterna var inledningsvis positiva till möjligheten
            att införa en delegationsbestämmelse i grundlagen som ger möjlighet
            att förhindra spridandet av vissa personuppgifter. Detta eftersom
            vi anser att ändamålet med offentlighetsprincipen
          </p>
          <p xml:id="i-SmyM2k7EmZ3F297TtD9c5U">
            aldrig har varit att den ska brukas av kommersiella intressen
            för att kunna upprätta stora databaser över svenska medborgare
            där en stor mängd integritetskänsliga uppgifter framkommer och
            säljs i vinstsyfte.
          </p>
          <p xml:id="i-6wVZCV4kgiVAxtoP1RV1XV">
            Efter att Donald Trump valdes in som president över Amerikas
            förenta stater den 8 november 2016 har mediedebatten dock tagit
            en betydligt annorlunda ton än innan. Begreppet ”fake news” har
            blivit ett stående inslag i den politiska debatten och i massmedierna.
            Fake news kan betyda nyheter och information utan rimlig substans
            men kan också användas när en meningsmotståndare inte gillar uppgifterna
            i en viss artikel. Väljare i såväl USA som Sverige har även blivit
            medvetna om s.k. trollfabriker vars uppgift tycks vara att sprida
            desinformation och öka informationsosäkerheten.
          </p>
          <p xml:id="i-BrL4a4WaUuGbhWixYd5sxf">
            I propositionen används begrepp som ”seriös granskande journalistik”.
            Mot bakgrund av vad som framkommit ovan blir detta begrepp alltför
            otydligt, och få medier, varken traditionella eller alternativa,
            skulle själva definiera sig som något annat än seriösa.
          </p>
          <p xml:id="i-XQrP27aZnzLfyGjkx22K8z">
            Det är samtidigt viktigt att påtala att risken för ökad självcensur
            inte får förstärkas. Självklart bör medierna, såväl som allmänhet,
            kunna presentera och publicera uppgifter om exempelvis en gärningsmans
            etnicitet, medborgarskap, religion eller hudfärg i händelse av
            att detta bedöms vara relevant, exempelvis när det gäller signalement
            av misstänkta personer, artiklar om hedersvåld eller andra fall
            där sådana uppgifter anses vara relevanta.
          </p>
          <p xml:id="i-Qw1tRVNJnsHSoN3vuTFtkj">
            Att uppgifter vid flera tillfällen publicerats som starkt bör
            ifrågasättas och kritiseras är ett obestridligt faktum. Publicistiska
            övertramp är dock inte förbehållna alternativa medier utan kan
            skönjas i dagens mediesektor i stort och gäller även medieaktörer
            som av tradition ses som just seriösa. I ett samhälle som är så
            splittrat som det svenska, med olika filterbubblor, är det viktigt
            att medierna själva och det offentliga samtalet i stort strävar
            efter att återvinna förtroende och tillit. Bedömningen om vad
            som är seriösa medier eller inte är problematisk att objektivt
            fastslå. Det måste stå varje mediekonsument fritt att själv avgöra.
            Sverigedemokraterna vill i sammanhanget framhålla att det är viktigt
            att information som kan avfärdas med hjälp av ett källkritiskt
            förhållningssätt som regel inte bör lagstiftas bort. Skolan har
            härvidlag en viktig roll att fylla genom att stimulera och värna
            kritiskt tänkande hos eleverna. Skulle propositionen gå igenom
            i nuvarande form ser Sverigedemokraterna en risk för att det offentliga
            hamnar i ett läge där olika medier godtyckligt graderas på en
            flytande skala och i förlängningen ges olika förutsättningar,
            regler och verktyg för att bedriva olika former av granskning.
          </p>
          <p xml:id="i-RA54NCMnPo6MsXqYooEHvs">
            Till detta har kommit att många remissinstanser är kritiska.
            Den parlamentariskt sammansatta kommittén kan visserligen hitta
            gemensamma ståndpunkter men det är först sedan ett betänkande
            remissbehandlats som det finns en proposition att ta ställning
            till.
          </p>
          <p xml:id="i-LBPpjiDCAU6FRHe5Xq6VCa">
            Justitiekanslern menar t.ex. att den reglering som föreslås för
            ändamålet är alltför oprecis och därmed inte godtagbar. Andra
            tunga instanser såsom Hovrätten över Skåne och Blekinge, Myndigheten
            för press, radio och tv, Juridiska fakultetsnämnden vid Uppsala
            universitet, Sveriges Radio, Sveriges Television, Svenska Journalistförbundet
            och Tidningsutgivarna, avstyrker förslaget. Hovrätten över Skåne
            och Blekinge anger att förslaget strider mot den grundläggande
            principen om att grundlagsskyddet knyts till användningen av vissa
            medier och inte till vilket innehåll ett yttrande har. Hovrätten
            menar även att förslaget strider mot bl.a. förbudet mot censur
            och hindrande åtgärder. Svenska Journalistförbundet ser en risk
            för tillämpningssvårigheter när det kommer till att avgöra om
            en uppgiftssamling tillhandahålls inom ramen för traditionell
            medieverksamhet.
          </p>
          <p xml:id="i-92VWic9qXaHeEWHAGRbT2x">
            Sammanfattningsvis ser vi med detta en risk för att en delegationsbestämmelse
            av det här slaget kan öppna för att användas i repressivt syfte
            och träffa aktörer som den initialt inte var tänkt att träffa.
            Sverigedemokraterna menar därför att just själva frågan om offentliggörande
            av personuppgifter måste analyseras ytterligare. En sådan analys
            kan då överväga även andra instrument såsom obligatorisk underrättelse
            om en uppgift begärs ut samt rätten att bli glömd.
          </p>
          <p xml:id="i-HWiPLxHPpp2gT6xjMz3qrr">
            Vidare är det helt centralt för Sverigedemokraterna att möjligheten
            att granska det offentliga inte försvåras mer än vad som kan anses
            absolut nödvändigt för att bevara och skydda enskilda personers
            integritet. Offentlighetsprincipen ger oss i dag den möjligheten.
            En utredning bör därför noga beakta de svåra avvägningar som måste
            göras mellan öppenhet och människors rätt till en privat sfär
            samtidigt som möjligheterna till granskning inte får bli ett privilegium
            för medieaktörer med stora ekonomiska och personella resurser.
            Tills vidare bör regeringen verka för att Sveriges olika myndigheter
            underlättar för svenska medborgare att med stöd av offentlighetsprincipen
            ta del av allmänna och offentliga handlingar utan att detta ska
            ske i syfte att kartlägga stora grupper av individer. Detta bör
            riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-PGXb4hsVf17faUcgjPEXhW">
              Jonas Millard (SD)
            </item>
            <item xml:id="i-JYhFrdeUrQ2sdBrGPmcVtJ">
              Fredrik Eriksson (SD)
            </item>
          </list>
        </div>
      </div>
    </body>
  </text>
</TEI>
