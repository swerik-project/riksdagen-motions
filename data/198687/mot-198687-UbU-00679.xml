<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00679">
  <teiHeader>
    <fileDesc>
      <titleStmt>
        <title>Högskolans regionalpolitiska betydelse</title>
        <author corresp="i-WCrN5vpCNm6z9SvfXfby4e">Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolans regionalpolitiska betydelse</title>
          <idno type="rdwebb">GA02Ub679</idno>
          <rs type="number">Ub679</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub679/text</ref>
          <ref type="dokument_url_html">http://data.riksdagen.se/dokument/GA02Ub679</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub679</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DaQUupPcttkJjXdyxiA7sx" type="signed"/>
        <correspContext corresp="i-DaQUupPcttkJjXdyxiA7sx">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="assigned" xml:id="i-Btop5WcqsmFMNcKEQvGm2k">
          <date when="2014-11-19"/>
          <time when="15:10:40"/>
        </correspAction>
        <correspContext corresp="i-Btop5WcqsmFMNcKEQvGm2k">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_679/mot_198687_ub_679-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:Ub679
          </p>
          <p>
            Alf Svensson (c) Högskolans regionalpolitiska betydelse
          </p>
          <p>
            Samtidigt som alla politiska partier, mer eller mindre, uttalar
            att det krävs resoluta insatser för att hejda den regionala obalans
            som är i tilltagande, kan alla som studerar den faktiska statistiken
            iaktta, att befolkningskoncentratio- nen enbart tilltar runt vårt
            lands utbildnings- och kunskapscentra. En större decentralisering
            av utbildningen skulle förmodligen vara en ay de bästa regionalpolitiska
            insatser som regering och riksdag kunde göra för att aktivt och
            med gott resultat motverka den tilltagande regionala oba- lansen.
            Det är givetvis varken görligt eller rimligt att ensidigt betrakta
            utbildnings- sektorn som ett regionalpolitiskt styrmedel, men
            det är verkligen inte heller acceptabelt att bortse ifrån den
            svårersättliga regionalpolitiska roll som utbildnings- och kunskapscentra
            spelar. Universitetens uppgift att vara forsknings- och utvecklingscentra
            är odiskutabel. De regionala högskolorna skall emellertid inte
            behöva uppfat- tas som konkurrenter till de stora etablerade universiteten
            utan snarast som komplement till dessa. De regionala högskolorna
            bör kunna och kan så att säga också vara inkörsporten till de
            mera omfattande och forskningsinriktade studier, som enbart kan
            erbjudas på ett litet antal orter i vårt land. De små högskolorna
            kan tack vare sin närhet till de studerande fånga upp studiein-
            tresse från grupper som skulle ha utomordentligt svårt att lämna
            bostadsor- ten för att bedriva sina studier. De mindre högskolorna
            har under senare år behandlats ekonomiskt styvmoderligt. Högskolestyrelserna
            har levt med en ständig ängslan inför varje budgetproposition,
            och det har varit svårt, på många håll, att långsiktigt planera
            verksamheten och att vidmakthålla den positiva atmosfär och framåtanda
            som bör prägla varje studieort och utbildningsanstalt. I årets
            budgetproposition tilldelas en rad högskolor anslag och linjer
            som dels kompenserar nedläggning av linjer som ifrågavarande högskolor
            haft tidigare, dels förstärker möjligheterna att göra regionalpolitiska
            insatser. Alla högskolor kan dessvärre inte notera några utökade
            anslag och därmed inhösta den positiva stämning som en utvidgning
            av verksamheten i regel ger. Statssekreteraren i utbildningsdepartementet,
            Sverker Gustavsson, yttra- de för en tid sedan att den centrala
            byråkratin inte skall ha större omfattning än vad som är absolut
            nödvändigt. Utbildningsminister Lennart Bodström fullföljde till
            dels, enigt KDS synsätt, denna deklaration, när han på ett tidigare
            stadium gav offentlighet åt att regionstyrelserna skulle komma
            att läggas ner. Det ordades också, från utbildningsdepartementet,
            om att de s. k.
          </p>
          <p>
            18
          </p>
          <pb facs="riksdagen-motions-pdf/data/198687/mot_198687_ub_679/mot_198687_ub_679-002.pdf"/>
          <p>
            allmänföreträdarna i högskolestyrelserna skulle bli majoritet,
            dvs. bli flera till antalet än de ledamöter som högskolan utser.
            Det är inte obekant för någon att den byråkrati som vuxit upp
            runt högskolor och universitet utsatts för både mycken och vass
            kritik. Många för utbildning och forskning nödvändiga resurser
            och angelägen tid har fått användas till en administration som
            inte sällan kan betecknas som osmidig. Det behövs en avbyråkratiseringsreform
            för Sveriges universitet och hög- skolor. Regionstyrelserna som
            tillkom 1977 skulle vara ett regionalpolitiskt instrument. I årets
            budgetproposition visar regeringen att regeringen själv styr anslagstilldelningen
            till de mindre högskolorna, inte minst utifrån rent regionalpolitiska
            överväganden. Det ter sig därför orimligt, att det utöver regeringens
            regionalpolitiska ställningstaganden skall sitta regionstyrelser
            och handha uppgiften att fördela, för att inte säga syssla med
            dragkamp om, anslagen till enstaka kurser och lokala linjer. Det
            är att beklaga att utbildningsministern har vikt från sitt ställningstagande
            att nu avskaffa regionstyrelserna. Den enskilda högskolans kreativitet
            och frihet främjas ingalunda av regionstyrelsebyråkrati. Sverige,
            som är utomordentligt starkt beroende av omvärlden, måste framsynt
            kunna konkurrera på exportmarknaden. Detta kräver att utbild-
            ningssektorn ständigt vaket inmutar nya kunskapsområden och anpassar
            och fördjupar utbildningen. I dag efterfrågas ivrigt arbetskraft
            med gedigna och specialinriktade tekniska kunskaper. Det är emellertid
            att hålla sig med en för snäv verklighetsbild att tro att den
            hårdnande internationella konkurren- sen skall mötas enbart med
            tekniker- och ingenjörsutbildning. Vi behöver bättre än hittills
            lära oss förstå andra länders livsstil, kulturmönster, mentalitet
            och sätt att leva och värdera. Självfallet måste vi också kunna
            kommunicera med andra folk rent språkligt, för att vi från vårt
            lilla språkområde skall kunna så att säga konkurrera på lika villkor.
            En grundförutsättning för att svensk ungdom skall ha meningsfulla
            och produktiva arbetsuppgifter i morgondagens Sverige är således
            att ungdomar- na motiveras till och får möjligheter att skaffa
            sig gedigen och tidsenlig kunskap och utbildning. Det behöver
            intge vara en hemlighet för någon att den ungdom i Västeuropa
            som i dag går arbetslös är den outbildade ungdomen. Det är också
            allmänt omtalat att den snabba utvecklingen med datorer och robotar
            än mer kommer att sortera bort monotona och tunga arbetsuppgifter,
            men sannolikt erbjuda kvalificerade arbetsuppgifter i stället.
            Det är angeläget att med kraft understryka att ett lands skolväsen
            och utbildningssektor måste byggas målmedvetet och långsiktigt.
            Skolmiljön och skolstandarden måste vara av den kvaliteten att
            eleverna känner engagemang och motivation och förmår tillgodogöra
            sig undervis- ningen. Individualiseringen — intresset för varje
            elev — måste kunna vara så omfattande att varje elev får den vägledning
            och uppmärksamhet att alla förutsättningar finns för att eleven
            skall hamna rätt i sin utbildning. Man kan med fog fråga sig om
            några grundskolelever någonsin tidigare varit i större behov än
            dagens av att få de kvalitativt bästa grundkunskaper för att med
            dessa som bas skaffa sig en utbildning som kan ge livet allsidigt
            och
          </p>
          <p>
            Mot. 1986/87 Ub679
          </p>
          <p>
            19
          </p>
          <pb facs="riksdagen-motions-pdf/data/198687/mot_198687_ub_679/mot_198687_ub_679-003.pdf"/>
          <p>
            meningsfullt innehåll. Det kan således, utifrån detta synsätt,
            inte vara ekonomiskt framsynt att utsätta utbildningssektorn för
            besparingar. Skolan måste möta morgondagens krav. Det är därför
            nödvändigt att klassernas storlek minskar, att fortbildningen
            av lärare, som måste betraktas som kraftigt eftersatt, avsevärt
            ökar och att den mest moderna och effektiva pedagogik nyttjas.
            Samhällets ökade behov av fort- och vidareutbildning över huvud
            taget kommer i framtiden att vara stort. Det krävs därvid närhet
            till utbildningsin- stitutionen. En stor del av den efterfrågade
            vidareutbildningen kommer med all sannolikhet att ske genom s.k.
            uppdragsutbildning. För att så att säga kunna skräddarsy den önskade
            uppdragsutbildningen krävs den kunskap som närheten till regionen
            ger. Dessutom måste samordning och ett väl planerat utnyttjande
            av samtliga utbildningsresurser inom regionen ske.
          </p>
          <p>
            Hemställan
          </p>
          <p>
            Mot bakgrund av det ovanstående hemställs 1. att riksdagen som
            sin mening ger regeringen till känna vad som i motionen anförts
            om avskaffande av regionstyrelserna, 2. att riksdagen som sin
            mening ger regeringen till känna vad som anförts angående utbildningssektorns
            regional- och arbetsmarknads- politiska betydelse.
          </p>
          <p>
            Stockholm den 27 januari 1987
          </p>
          <p>
            Alf Svensson (c)
          </p>
          <p>
            Mot. 1986/87 Ub679
          </p>
          <p>
            20
          </p>
        </div>
      </div>
    </body>
  </text>
</TEI>
