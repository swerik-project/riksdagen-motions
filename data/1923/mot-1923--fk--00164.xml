<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1923--fk--00164">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__fk__164/mot_1923__fk__164-001.pdf"/>
      <fw xml:id="i-NkWcqkiKYFUNeEFSz895oq">
        Motioner i Första kammaren, Nr 164. 1
      </fw>
      <div xml:id="i-JwrLhji7GoDtXE4FBD9QhV" type="motHeader">
        <div xml:id="i-9gEX9g2GoQg5N7bN8QvYKa" type="motTitle"/>
        <div xml:id="i-FgtNPQduKpoYosN31AaMx1" type="motSubmissionInfo"/>
      </div>
      <div xml:id="i-TvspNZGNtWoZLoVLeWDArc" type="motBody">
        <div xml:id="i-Uwk7iZcVAs6RJY1NxgFwML">
          <p xml:id="i-W2vcj6VmDiKj1HmfgzjMTv">
            Nr 164.
          </p>
          <p xml:id="i-Kk8g2gPQkvuFTE89VKTz6i">
            Av herr von Geijer, i anledning av Kungl. Maj:ts proposition
            med förslag till lag, innefattande bestämmelser angående kvinnas
            behörighet att innehava statstjänst och annat
          </p>
          <p xml:id="i-5YgcqbifZq5Am6XF7CV5hy">
            allmänt uppdrag m. m.
          </p>
          <p xml:id="i-25vHDqhYk2FweufwZjB5p1">
            Kungl. Maj:t har vid årets riksdag i proposition nr 40 ånyo av-
            givit förslag till lag, innefattande bestämmelser angående kvinnas
            behö- righet att innehava statstjänst jämte därav föranlett förslag
            till lag, inne- fattande tillägg till vissa stadganden i rättegångsbalken.
            Med anledning härav får jag, som vid förra årets riksdag väckte
            motion om vissa in- skränkningar i Kungl. Maj:ts då framlagda
            förslag, härmed vördsamt avgiva ny motion i ämnet. Departementschefen
            har i förevarande pro- position närmare utvecklat sitt förslag,
            endast såvitt han hemställt om ändringar i sitt tidigare förslag,
            d. v. s. vad angår uteslutning av di- plomatiska och konsulära
            tjänster från dem, vilka icke skulle kunna innehavas av kvinna,
            samt promulgationsbestämmelsen. I övrigt har departementschefen
            endast hänvisat till 1922 års vidlyftiga proposition i ämnet.
            Vid sådant förhållande skulle jag, som ej har något att yttra
            i fråga om den nya promulgationsbestämmelsen, måhända kunnat endast
            åberopa vad jag i min föregående motion anfört och därutöver utvecklat
            mina betänkligheter mot att för kvinnor öppna fritt tillträde
            till diplo- matiska och konsulära tjänster. Emellertid synes det
            mig nu lämpligt ej endast att framföra mina betänkligheter i sistnämnda
            hänseende, utan Jämväl att genom några utdrag ur min tidigare,
            kortfattade motion här i någon mån framlägga skälen till min uppfattning
            i de delar densamma i övrigt avviker från propositionen. Jag återkommer
            då närmast till mitt tidigare uttalande, att departementschefens
            ståndpunktstagande i förevarande fråga ofrånkomligt torde skymma
            och skjuta undan vissa
          </p>
          <p xml:id="i-CqFAwwJ7VnG1oSgG4dhSmW">
            Bihang till riksdagens protokoll 1923. 3 saml. 53 häft. (Nr 164—165.)
            1
          </p>
          <pb facs="riksdagen-motions-pdf/data/1923/mot_1923__fk__164/mot_1923__fk__164-002.pdf"/>
          <fw xml:id="i-JGPHwMTcrhSSz7QZ6HEgeh">
            2 Motioner i Första kammaren, Nr 164.
          </fw>
          <p xml:id="i-FPoUDWgeWva6uFJumjn6Wg">
            synpunkter, som annars skulle tilltvinga sig beaktande. Lagförslaget
            är byggt på grundvalen av principiell likställighet mellan män
            och kvinnor i avseende å anställning i statstjänst, och därför
            föranlett att inskränka undantagen till sådana, där rent fysiska
            förutsättningar ofrånkomligt lagt hinder i vägen för likställighet,
            medan däremot sådana fall, där lämplighet och statsnyttan kunde
            kräva undantag, icke tillräckligt be- aktats. Bestämmandet av
            undantagen avhänger jämväl i ej oväsentlig mån, på vilket subjekt
            lagstiftaren vill tillgodose kvinnan såsom påstått rättssubjekt
            i denna del eller staten, som har ofrånkomlig rätt att fordra
            att bliva på bästa möjliga sätt betjänad. Att departementschefen
            vid skiftet mellan dessa två rättshavare ej missgynnat den förstnämnda
            synes mig ofrånkomligt. Någon överdrift torde ej ligga i påståendet,
            att han låter betoningen falla på ordet likställighet såsom något,
            vilket hit- tills med orätt varit kvinnan förment, och han hänvisar
            till förändringar i sådan riktning, som under senare år införts
            i kvinnans privaträttsliga och politiska ställning, allt till
            stöd för den av honom antagna principi- ella ställningen, fastän,
            enligt min mening, intet sammanhang förefinnes mellan dessa reformer
            och den föreliggande. Särskilt synes mig att ett område för statstjänst
            — domarens — bör undantagas. Jag kan icke inse, att statsnyttan
            kräver, att detta om- råde för statstjänst öppnas för kvinnan,
            jag vill snarare hålla före, att den meningen är riktig att, för
            närvarande åtminstone, kvinnan ej läm- par sig för tjänster av
            sådan art. Lagförslag har, så vitt det avser kvinnas tillträde
            till domarvärv, varit hänvisat för yttrande till rikets samtliga
            hovrätter, processkommis- sionen och lagrådet. Samtliga dessa
            myndigheter hava avstyrkt förslaget, om än av- vikande meningar
            hävdats av minoriteter inom vissa av dem. Jag vill hänvisa till
            dessa yttranden. Beträffande frågan om kvin- nas lämplighet över
            huvud för domarkallet har särskilt Göta hovrätt in- gått i realprövning
            av denna och därvid framhållit, bland annat, att hov- rätten funne
            det icke kunna bestridas, att kvinnans tanke- och viljeverk- samhet
            och således jämväl de avgöranden hon i förekommande frågor fällde
            vore väsentligen mera beroende av tillfälliga och oberäkneliga
            im- pulser från känslolivets område än förhållandet vore med män.
            Berörda egenskap hos kvinnan gjorde henne uppenbarligen mindre
            skickad att utöva domarvärv. Jag vill instämma i detta yttrande,
            som i och för sig och ensamt kan betraktas som övertygande skäl
            för det av mig be- gärda lagtillägget.
          </p>
          <pb facs="riksdagen-motions-pdf/data/1923/mot_1923__fk__164/mot_1923__fk__164-003.pdf"/>
          <fw xml:id="i-H11QEBybJJiWCMe4yp6mFq">
            Motioner i Första kammaren, Nr 164. 3
          </fw>
          <p xml:id="i-LmiYMcr57C6soVPfqH9Xua">
            Lagförslaget låter inom ramen för de undantagna befattningarna
            falla alla dem, i vilka ingå skyldighet att ansvara för eller
            biträda vid upprätthållande av allmän ordning och säkerket. Ledningen
            vid de of- fentliga domstolsförhandlingarna och skyldigheten att
            därvid upprätthålla ordningen synas mig vara tjänsteåligganden,
            som äro nära besläktade med nyssnämnda. Det är ofrånkomligt, att
            lagstiftaren här är inne på ett utomor- dentligt viktigt och ömtåligt
            ämne. Propositionen hänvisar i denna del på det kända lyckliga
            sakförhållandet, att i vårt land finnes en folklig känsla för
            domarmaktens gamla auktoritet, tilläggande därvid, att vörd- naden
            för domstolen själv och den rättvisa den tjänar är dess djupa
            och ädla grund. Nåväl, ingen vill betvivla detta, men fråga är,
            om icke denna känsla kan löpa fara att spillas eller förringas
            av den föreslagna reformen. Allt synes mig mana till försiktighet.
            Att en utbredd och enligt min mening väl grundad mening just på
            grund av dylik farhåga föreligger mot reformen torde vara oemotsägbart.
            Huruvida denna mer ning skall betecknas som fördom eller anses
            vara uttryck för en sund uppfattning för det riktiga blir ju en
            mer eller mindre subjektiv sak, men oomtvistligt torde vara, att
            antydda känsla av vördnad för dom- stol och rättsskipningar, en
            gång förlorad, är svår, kanske omöjlig att återförvärva. Jag vill
            här framhålla — mera därom här nedan — att, såsom vårt rättegångsväsen
            är ordnat, det i många fall kommer att gälla, huruvida en jämförelsevis
            ung kvinna — en tjugufemåring eller så om- kring — skall kunna
            under alla förhållanden hava den personliga auk- toritet, som
            departementschefen förutsätter såsom det väsentliga för upprätthållandet
            av domstolens värdighet. Den unge mannens utveckling och uppfostran
            har varit en annan, mera härdande och mera ägnad att giva nödig
            fasthet och styrka i uppträdandet, än den unga kvinnan, skyddad
            och värnad av familj och samhällsseder, kunnat nå. Såsom samhället
            nu är danat och med fästat avseende å den olika utveckling och
            uppfostran man och kvinna få, tvekar jag ej att utsäga, att jag
            icke tror, att det personliga värde, som en kvinna kan äga och
            som departementschefen betecknar som yttersta grunden för nödig
            auktoritet, verkligen vid alla de tillfällen, varom här är fråga,
            kan komma till synes på sådant sätt, att den respekt, varpå kvinnan
            i och för sig kan äga befogat krav, också verkligen blir henne
            tillräknad. Härtill kan ju läggas beskaffenheten hos åtskilliga
            mål, vilkas de- taljer för visso äro sådana, att deras utredande
            icke lämpligen bör an- förtros åt kvinna. Departementschefen framhåller
            i den allmänna översikten av re-
          </p>
          <pb facs="riksdagen-motions-pdf/data/1923/mot_1923__fk__164/mot_1923__fk__164-004.pdf"/>
          <fw xml:id="i-Pqv4FcmNeTUPkFeZVkpX85">
            4 Motioner i Första kammaren, Nr 164.
          </fw>
          <p xml:id="i-VDxRGB8oagh4v7Ym9d2rDK">
            formens innebörd och räckvidd, att all sannolikhet talar för
            att under den närmaste tiden kvinnor endast i mera sällsynta fall
            kunna ifråga- komma vid tillsättandet av sådana befattningar,
            från vilka de för när- varande äro uteslutna — han medgiver i
            annat sammanhang, att vid- kommande domarsysslor förhållandena
            äro något olika. De citerade orden torde hava till syfte att verka
            lugnande på betänksamma sinnen, som kunna finna anledning till
            oro för reformens svåröverskådliga räckvidd. Oavsett att denna
            omständighet kanske med större fog kunnat åberopas till stöd för
            ett lagförslag, som ej avvikit från den på området följda principen
            eller att endast successivt öppna portarna för kvinnas tillträde
            till statstjänst, så står det för mig — såsom ock departementschefen
            i viss mån synes hava medgivit — att denna möjligen förefintliga
            kraft i ej oväsentlig grad kommer att saknas, när det gäller domarbefattningarna,
            i all synnerhet de utomordentligt talrikt förekommande fallen
            att upp- rätthålla dessa på förordnanden. Nu gällande normer för
            den svenske Juristens utbildning komma, enligt min bestämda mening,
            att föranleda, därest domarebanan öppnades för kvinnan, att inom
            närmaste tiden talrika anspråk på tillämpning av de nya föreslagna
            bestämmelserna komma att framställas. Denna utbildning går, undantagslöst
            kan jag nästan säga, över tingstjänst, d. v. s. tjänstgöring vid
            våra underdomstolar på landet, som den nyexaminerade juristen
            får underkasta sig. Efter några års tjänstgöring på domarkansliet
            och efter uppnådda tjugufem år, förord- nas han att på eget ansvar
            hålla ting, som det heter, d. v. s. såsom ordförande i häradsrätten
            utöva domaresyssla. Denna tjänstgöring räk- nas falla inom utbildningen
            och är undantagslöst förutsättningen för varje befordran inom
            kåren och hos överrätterna. Advokatutbildningen går över samma
            väg. Men även inom det rent privata förvärvsområdet räknas tingsmeriter
            såsom värdefulla. Så inom bank- och handelsvärlden. För några
            decennier sedan borttogs vice häradshövdingtiteln, just för att
            förvärvet av den merit, varpå titeln var ett tecken, ansågs så
            värdefullt för fortkomsten på banor, som ej alls föllo inom domareområdet.
            Jag tror ej alls, att uppfattningen på detta område har stort
            förändrat sig. Nåväl, erhållande av rätt att efter avlagd examen
            få plats på domare- kansli torde svårligen kunna förbehållas i
            huvudsak endast män; här om någonstädes måtte väl likställighetsprincip
            kunna åberopas. Varje examinerad kvinna skulle för den skull äga
            precis samma rätt till tings- tjänst som en man och därav följande
            rätt att i vederbörlig ordning — efter ett par års tjänstgöring
            och med 25 levnadsår — erhålla förord- nande som domare. Jag vågar
            ej i denna del trösta mig med vad departementschefen i sina allmänna
            betraktelser i ämnet anfört, att om
          </p>
          <pb facs="riksdagen-motions-pdf/data/1923/mot_1923__fk__164/mot_1923__fk__164-005.pdf"/>
          <fw xml:id="i-5tbxdSfnDXpJdd6YaujSgQ">
            Motioner i Första kammaren, Nr 164. 5
          </fw>
          <p xml:id="i-9vre7eLDsPWdsBwVyCL9du">
            för övrigt erfarenheten skulle giva vid handen, att vissa tjänster
            icke kunna på ett tillfredsställande sätt uppehållas av kvinnor,
            lär rättelse snart nog vinnas därigenom att dylika tjänster icke
            komma att anför- tros åt kvinnor. Vad värde satsen än kan äga,
            så är den icke tillämplig på de utomordentligt talrikt förekommande
            fallen, då domarbefattningar skötas på förordnande. Som regel
            torde gälla, att varje tingsbiträde i tur och ordning får åtminstone
            »försöka» sig som domare, därest han icke i rent undantagsfall
            hunnit dokumentara sig såsom platt otjänlig. Att kvinnorna härvidlag
            skulle kunna placeras i en undantagsställning är oantagligt; och
            vad nytta hade de då av den s. k. likställighetsprincipen. Det
            förefaller mig därför antagligt, att dessa möjligheter till merit-
            förvärv komme att locka många unga flickor att studera juridik,
            och att för den skull inom ganska kort tid vid många tillfällen
            förhandlingarna vid våra underrätter skulle komma att ledas av
            helt unga kvinnor. De- partementschefen har ej helt förbisett
            dessa möjligheter, men som sagt häri ej sett ett skäl, som bör
            hindra reformen. Lika litet har man kunnat undgå att märka, att
            en utbredd mening inom landet reagerar mot denna utveckling. Emellertid
            förmenar han, att denna mening bör betecknas snarast som en stämning.
            Jag förmodar, att han med ordet avsett att beteckna, att hos meningen
            finnes något tillfälligt och ej väl grundat och att hans principiella
            hållning om lik- ställighet däremot vore fri från dylika på objektiviteten
            inskränkande bihang. Jag hyser en diametralt motsatt åsikt. Med
            den kännedom jag anser mig hava förvärvat om vårt folk och dess
            förmåga att bedöma ett föreliggande sakförhållande, vågar jag
            påstå, att hos dem, som omfatta den antydda meningen om reformens
            olämplighet, bottnar meningen ej i fördom, men i fullt klar insikt
            om alla på saken inverkande omstän- digheter. I 1922 års motion
            har jag framhållit, att åtskilliga myndigheter avstyrkt förslaget
            att medgiva kvinna att innehava chefsbefattningar. Då jag fortfarande
            delar denna mening, anser jag, att sådana tjänster, med vilka
            chefsbefattningar äro förenade, böra upptagas bland dem, som ej
            må innehavas av kvinna. Vad de diplomatiska och konsulära tjänsterna
            angår synes mot departementschefens mening vederbörliga internationella
            hänsyn fortfa- rande lägga avsevärda hinder mot kvinnas innehav
            av dylika befattnin- gar, socialattaché och kanslistbefattningarna
            dock fortfarande däri ej in- begripna. På grund av det anförda
            får jag därför vördsamt föreslå,
          </p>
          <pb facs="riksdagen-motions-pdf/data/1923/mot_1923__fk__164/mot_1923__fk__164-006.pdf"/>
          <fw xml:id="i-Mj6tCc1Bonk78ACyoTpnBv">
            Motioner i Första kammaren, Nr 164.
          </fw>
          <p xml:id="i-8KjHEA51EuhuHShtzX6tRm">
            att riksdagen ville för sin del besluta, att i &amp; 2 av förevarande
            förslag införas nya moment, upptagande bland statstjänster, som
            ej må innehavas av kvinna, dels sådana domaretjänster, för vilkas
            beklädande er- fordras lagkunskap, dels diplomatiska och konsulära
            tjänster, socialattaché- och kanslistbefattningar dock undantagna,
            och dels sådana tjänster, med vilka chefs- befattningar äro förenade.
          </p>
          <p xml:id="i-FosSFLGpK1bEeaQ8K4X7ED" type="date">
            Stockholm den 20 februari 1923.
          </p>
          <div xml:id="i-UPoYhuhsc8VmQgMwK8w5S9" type="signatureBlock">
            <list xml:id="i-7jRXPR1bws6prLcWjgMhSB">
              <item xml:id="i-Ex9w2LmZgt6P7saiPrZ3fP" who="i-EZgzHXqRzCH5Uq63fALDeS" type="signature">
                K. von Geijer
              </item>
            </list>
          </div>
          <p xml:id="i-HSTMr6bYp7DRypqHk6gXri">
            I motionen instämmer:
          </p>
          <p xml:id="i-HeDZRdpRKhuLteFSsqb4Qc">
            Nils Ant. Nilsson.
          </p>
        </div>
      </div>
    </body>
  </text>
</TEI>
