<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__130/mot_1924__fk__130-001.pdf"/>
      <fw xml:id="i-UqswsV6iRMh7Hd1puU8cNp">
        Motioner i Första kammaren, Nr 130. 1
      </fw>
      <div type="motHeader" xml:id="i-K4BU3kqoPEsf3JtbN1sWzV">
        <div type="motTitle" xml:id="i-Fv8ghNgwqqwuypdDVG5aG3"/>
        <div type="motSubmissionInfo" xml:id="i-JKxKMBuBFGoZHkjop4H623"/>
      </div>
      <div type="motBody" xml:id="i-HAxRPpAr3GSW8udX32m93W">
        <div xml:id="i-2FHZebqmBQXNF2TsayYZEo">
          <p xml:id="i-UBwCC65Yd3Mp5t9CGhtC2E">
            Nr 130.
          </p>
          <p xml:id="i-FvEJ2xoYrkgMgpqdFupSpP">
            Av herr Ekman, Carl Gustaf, m. fl., om skrivelse till Konungen
            rörande fideikommissjordens tillgodogörande för egnahems- bildningen.
          </p>
          <p xml:id="i-Nynzy2VzDpq4TL3HmbroBC">
            En av de mest trängande uppgifterna för reformarbetet inom vårt
            land är att få till stånd en snar och tillfredsställande lösning
            av jordfrågan. Ej endast för vårt lands ekonomiska liv utan även
            och kanske än mer för en förbätt- ring av de sociala förhållanden
            inom stora samhällslager av vårt folk är en sådan lösning av jordfrågan
            av den allra största betydelse. Allmänt torde också erkännas,
            att få spörsmål torde vara av sådan avgörande innebörd för vårt
            lands sunda, lugna och naturliga utveckling som jordfrågans lyckliga
            lösning. Trots att mer än en mansålder förflutit sedan de första
            rösterna höjdes inom vårt land för en tidsenlig och demokratisk
            reform av jordförhållandena och det sedan dess blivit ett hos
            stora delar av vårt folk alltmer utbrett krav på en lösning av
            jordfrågan, kan det emellertid sägas, att hittills föga vunnits
            av reformer på detta område. Bortser man från de norrländska jordlagarnas
            tillkomst för snart två årtionden sedan och det visserligen i
            och för sig gläd- jande intresse och stöd, egnahemsrörelsen fått
            röna från statsmakternas sida, har i övrigt föga åtgjorts för
            att tillmötesgå de genom de sista årtiondenas snabba ekonomiska
            utveckling: alltmer skärpta behoven av en mot tidsförhål- landena
            svarande, nöjaktig. lösning av de många frågor, som gå under det
            gemensamma namnet jordfrågan. En av anledningarna till att dessa
            frågor fått vänta så länge på sin lös- ning torde hava varit,
            att med hänsyn till många av dessa frågors invecklade karaktär
            desamma krävt vidlyftiga och tidsödande förarbeten i form av ut-
            redningar och förslag i de olika ämnena. Numera kan emellertid
            denna an- ledning sägas åtminstone i stor utsträckning hava bortfallit.
            Som allmänt känt är, hava nämligen under de senaste åren ett stort
            antal officiella bered- ningar, tillsatta för utredning av olika
            spörsmål, slutfört sina uppdrag och framlagt resultaten av sitt
            arbete. Av de förslag, som på grund därav före- ligga, må här
            nämnas åbokommitténs, kronolägenhetskommissionens, de olika skifteslagstiftningskommittéernas
            och kolonisationskommittens betänkanden, de sakkunnigas för revisionen
            av förordningen angående utarrendering av präster- skapets löneboställen
            avgivna förslag samt slutligen jordkommissionens utred- Bihang
            till riksdagens protokoll 1924. 3 saml. 35 häft. (Nr 130—132)
            1
          </p>
          <pb facs="riksdagen-motions-pdf/data/1924/mot_1924__fk__130/mot_1924__fk__130-002.pdf"/>
          <fw xml:id="i-4GEhtfudBu2hnXVdVEbgxN">
            2 Motioner i Första kammaren, Nr 1530.
          </fw>
          <p xml:id="i-WA4RQ2rkpn5csxb8Qg9zJj">
            ningar beträffande ett stort antal jordfrågor. Även om de av
            dessa bered- ningar framlagda förslagen skulle kräva vissa överarbetningar
            och i många fall kanske även mer ingående överväganden, innan
            de kunna upptagas till slutligt avgörande, torde det emellertid
            förhålla sig så, att jordfrågan i vårt land numera måste anses
            blivit ganska allsidigt belyst. Bristande utredningar böra alltså
            icke i fortsättningen kunna åberopas såsom hinder för jordrefor-
            mernas snara förverkligande. En annan och måhända än mer betydelsefull
            anledning till stillaståendet på jordfrågans område torde vara,
            att meningarna, när det gäller denna fråga, varit så delade, att
            det visat sig omöjligt att inom så gott som varje gren nå fram
            till något resultat. Men även härutinnan hava förhållandena under
            de senare åren betydligt förändrats. I vissa särskilda frågor
            inom det stora komplex, som jordfrågan i själva verket utgör,
            synes nämligen numera hava bildat sig en så enig opinion om nödvändigheten
            av en lösning, att man har anledning att våga hoppas, att åtminstone
            vissa begränsade initiativ må kunna föranleda snara och gagneliga
            beslut. Bland dessa frågor, som allmänt torde erkännas vara mogna
            för lösning, vilja vi här framhålla först och främst frågan om
            fideikommissjordens tillgodogörande för egnahemsbildningen och
            för utvecklande av ett självägande bondestånd, vidare frågan om
            beredande av större möjligheter för upplåtande av ecklesiastik
            jord till smärre jordbruk och egna hem samt frågan om skapande
            av ökade möjlig- heter för nyttjanderättshavare med egna hus att
            få friköpa av dem innehavd mark. Härtill skulle kunna läggas frågan
            om en social arrendelag jämväl för södra och mellersta Sverige.
            Då emellertid det ställts i utsikt, att ett förslag i detta sistnämnda
            ämne vore att förvänta inom en nära framtid, vilja vi här nedan
            närmare beröra endast de tre förstnämnda frågorna. Vad då först
            angår fideikommissjorden, så är spörsmålet om denna jords frigörande
            från det band, som nu vilar över densamma, av ett gammalt datum.
            Redan för mer än 40 år sedan, nämligen vid 1882 års riksdag, väcktes
            motion om fideikommissinstitutionens avskaffande, och redan då
            vann detta förslag andra kammarens bifall. Frågan återkom sedan
            vid upprepade till- fällen, till en början i sin ursprungliga
            form, d. v. s. med förslag om fidei- kommissens upphävande, men
            sedermera i regel i en mer modifierad gestalt, innebärande att
            fideikommiss i fast egendom skulle få försäljas samt att köpe-
            skillingen i stället skulle sättas som fideikommiss. Motionerna
            biföllos — med undantag av år 1886 — vid varje tillfälle av andra
            kammaren utan votering och oftast utan debatt. Första kammaren
            motsatte sig emellertid under lång tid varje förslag i ämnet.
            Först vid 1909 års riksdag enade sig kamrarna om skrivelse till
            Kungl. Maj:t med anhållan, att det täcktes Kungl. Maj:t låta utarbeta
            och för riksdagen framlägga förslag till lagbestämmelser, på vilka
            villkor lantfastighet, som utgjorde fideikommiss, måtte kunna
            av innehavaren helt eller delvis säljas mot det att köpeskillingen
            i stället sattes som fidei- kommiss. 1909 års skrivelse tog sålunda
            sikte på fideikommissinstitutionens
          </p>
          <pb facs="riksdagen-motions-pdf/data/1924/mot_1924__fk__130/mot_1924__fk__130-003.pdf"/>
          <fw xml:id="i-K8ejChJej3N4XwyKHpXkiB">
            Motioner i Första kammaren, Nr 130. d
          </fw>
          <p xml:id="i-AWiiJRTwKii7RpiWWtY7fY">
            egenskap av jordmonopol och de hinder, den lade i vägen mot ett
            friare Jordförvärv. Redan innan något åtgjorts med anledning av
            sagda riksdags skrivelse, väcktes emellertid vid 1914 års riksdag
            en motion, vilken syftade på det gamla önskningsmålet från tidigare
            riksdagar, nämligen fideikommissens upp- hävande. Denna motion
            resulterade i en skrivelse till Kungl. Maj:t, vari an- hölls,
            att det täcktes Kungl. Maj:t att, efter verkställd utredning rörande
            de i riket bestående fideikommisstiftelser i såväl fast som lös
            egendom, taga under övervägande, dels på vilka villkor nu bestående
            fideikommisstiftelser måtte, där ej särskild anledning till undantag
            förelåge, kunna upphävas, dels ock huruvida och på vad sätt bestämmelser,
            innefattande förbud mot instiftande av nya fideikommiss i lös
            egendom, måtte kunna meddelas, samt därefter för riksdagen framlägga
            det förslag, vartill utredningen kunde föranleda. I anledning
            av denna riksdagsskrivelse uppdrog regeringen åt envoyén Albert
            Ehrensvärd att verkställa den av riksdagen begärda utredningen.
            Denna hann dock icke av honom slutföras på grund av andra uppdrag.
            Vid jordkommissionens tillsättande 1918 fick denna emellertid
            i uppdrag, bland annat, att verkställa utredning i »frågan om
            upphävande av fideikommiss- stiftelser i fast egendom och därmed
            sammanhängande spörsmål särskilt med hänsyn till denna frågas
            bedömande ur sociala och ekonomiska synpunkter ävensom att avgiva
            de förslag, vartill utredningen kunde föranleda. På grund härav
            har jordkommissionen, som numera slutfört sitt arbete, lämnat
            dels en statistisk utredning angående jordfideikommissen i kommissio-
            nens betänkande del II, samt dels i det sista av sina betänkanden,
            del VI, avgivit ett principutlåtande i fideikommissfrågan. Av
            nämnda statistiska utredning framgår, att antalet fideikommiss
            i jordbruks- fastighet, vilka innehade åkerjord, år 1919 uppgick
            till 123. Åkerarealen belöpte sig till 131,000 har eller 3.5 4
            av rikets åkerjord, därav !/+ i Malmöhus län. Ungefär lika mycket
            fanns i Södermanlands och Kristianstads län tillsammans. Återstoden
            förekom huvudsakligast i de övriga Mälarlänen. Antalet bruknings-
            delar uppgick till 7,233, varav 173 med en åkerareal om sammanlagt
            18,778 har brukades av fideikommissarierna själva. De övriga brukningsdelarna
            eller 7,060 med en sammanlagd åkerareal av 112,512 har brukades
            av arrenda- torer. Av samtliga fideikommissjordbruk äro sålunda
            97.6 4 utarrenderade. Fideikommissens taxeringsvärde uppgick 1918
            till 166 miljoner kronor. Av detta taxeringsvärde kommer 42 4
            på de båda Skånelänen. I sitt principutlåtande i fideikommissfrågan
            ansluter sig jordkommissionen till det av riksdagen år 1909 förordade
            systemet. Kommissionen föreslår nämligen: »att för vinnande av
            tid och snart gagn av fideikommissjorden en särskild lagstiftning
            nu antoges, som medger dess försäljning och låter fidei- kommissnaturen
            övergå tills vidare och intill dess annorlunda kan varda be- stämt
            å löseskillingen»&gt;. För att undandraga jordfideikommissen möjligheten,
            att fideikommissjorden genom en dylik försäljning kastas ut i
            spekulations-
          </p>
          <pb facs="riksdagen-motions-pdf/data/1924/mot_1924__fk__130/mot_1924__fk__130-004.pdf"/>
          <fw xml:id="i-5N7nbSopPbwrfpyfxymbg5">
            4 Motioner i Första kammaren, Nr 130.
          </fw>
          <p xml:id="i-HBjzQrQAtcDA8jT3hCewPf">
            marknaden, föreslår kommissionen, att beträffande arrendejordbruk
            av fidei- kommissnatur, som överstiger 25 hektar odlad jord, i
            första hand arrendatorn samt därefter staten må tillerkännas förköpsrätt.
            Vad angår övriga arrendéjordbruk av fideikommissnatur, d. v. s.
            sådana om högst 25 hektar, har kommissionen föreslagit, att dessa
            arrendejordbruk skulle inrymmas bland de arrendejordbruk, som
            skulle få tvångsavlösas på sätt kommissionen närmare utvecklat
            i sitt principutlåtande om avlösning av vissa arrendejordbruk.
            Några särskilda åtgärder för att i övrigt påskynda fideikommissjords
            för- säljning föreslår jordkommissionen icke. Som av nu anförda
            redogörelse för huvudpunkterna i kommissionens prin- ciputlåtande
            i fideikommissfrågan framgår, har kommissionen i första hand tagit
            sikte på frågan att frigöra fideikommissjorden från dess fideikommiss-
            natur. Frågan om själva fideikommissinstitutets vara eller icke
            vara har jord- kommissionen däremot uppskjutit som en angelägenhet
            i andra planet. Utan att i övrigt vilja uttala oss om jordkommissionens
            förslag i fideikommiss- frågan, kunna vi icke finna annat än att
            kommissionens ståndpunkt i nu sagda hänseende, vilken ståndpunkt
            som nyss sagts sammanfaller med 1909 ärs riksdagsskrivelse, är
            fullt riktig. Hur önskligt det nämligen än kan vara att lösa det
            invecklade arvsrättsliga problemet om fideikommissinstitutionens
            avskaffande, torde det givetvis vara klart, att den viktigaste
            frågan beträffande jordfideikommissen är att befria Jorden från
            den döda hand, som nu vilar över den. Alltför många olägen- heter
            och vådor äro nämligen förbundna med det betydande jordmonopol,
            som jordfideikommissen innebära. Kravet på fideikommissjordens
            förvandling till fri egendom torde också omfattas av en så gott
            som enhällig folkopinion, och särskilt är detta fallet i de trakter,
            där man på nära håll fått tillfälle taga del av de med jordfideikommissen
            förenade förhållandena. Inom stora områden av vårt lands i jordbrukshänseende
            av naturen mest gynnade och mest välbelägna delar utgör vidare
            fideikommissjordens frigörelse för tusen- tals nu obesuttna brukare
            den första förutsättningen för en tillvaro under tryggare och
            självständiga former. Helt säkert skulle också de betydande naturtillgångar,
            som mångenstädes äro förenade med jordfideikommissen, kunna efter
            deras övergång till fri egendom giva utkomstmöjligheter åt en
            större befolkning än som är fallet under nuvarande besittningsformer.
            Det synes under sådana förhållanden synnerligen angeläget, att
            spörsmålet om fideikommissinstitutionens avskaffande ej får stå
            hindrande för och för- dröja den trängande och en omedelbar lösning
            krävande frågan om fideikom- missjordens frigörelse. Skulle ett
            förslag om en lösning av fideikommissfrågan i hela dess vidd,
            så som den angivits i riksdagens skrivelse av 1914, icke snarast
            kunna framläggas, torde i varje fall frågan om fideikommissjordens
            frigörelse skyndsammast böra komma under riksdagens prövning.
            Att här närmare ingå på de villkor och de former, under vilka
            en fri-
          </p>
          <pb facs="riksdagen-motions-pdf/data/1924/mot_1924__fk__130/mot_1924__fk__130-005.pdf"/>
          <fw xml:id="i-3H5HSgtCRQKSTK25t5aZne">
            Motioner i Första kammaren, Nr 130. 5
          </fw>
          <p xml:id="i-3Ev53hZ8hfwFRAdLsV9GRj">
            görelse av fideikommissjorden lämpligast kan ske, är ej möjligt.
            Givet är emellertid, att en dylik frigörelse måste bereda tillfälle
            för de arrendatorer och torpare, som vid frigörelsen finnas vid
            fideikommissjorden, att under drägliga villkor tillösa sig sina
            jordbruk. Frågan om beredande av större möjligheter för upplåtande
            av ecklesiastik jord till smärre jordbruk och egna hem har under
            de senare åren tillvunnit sig allt större intresse. Alltsedan
            år 1908 ha upprepade gånger vid riksdagarna väckts motioner i
            detta ämne. Vid tvenne tillfällen hava dessa motioner vunnit riksdagens
            beaktande. I anledning av en vid 1915 års riksdag väckt motion
            anhöll nämligen riks- dagen i skrivelse till Kungl. Maj:t om utredning
            och förslag, under vilka vill- kor torpare och lägenhetsinnehavare
            å ecklesiastika boställen kunde i vidare mån än då vore medgivet
            beredas möjlighet att förvärva av dem brukade jordområden. Med
            anledning av denna riksdagsskrivelse uppdrog Kungl. Maj:t åt kronolägenhetskommissionen
            att verkställa jämväl den sålunda begärda utredningen. I sitt
            på grund härav år 1920 avgivna betänkande angående be- redande
            av vidgad möjlighet för torpare och lägenhetsinnehavare å eckle-
            siastika boställen att förvärva av dem brukade jordområden har
            nämnda kommission för möjliggörande av inlösen av lägenheter å
            ecklesiastika löne- boställen, även då dessa äro av krono natur,
            i anslutning till ensittarlagens bestämmelser i tillämpliga delar
            föreslagit, att till 62 $ i ecklesiastika bo- ställsordningen
            måtte intagas följande bestämmelse. »Har lägenhet å löneboställe
            så bebyggts, att därå den 1 januari 1919 fanns och fortfarande
            finnes för stadigvarande behov avsedd, nöjaktig bostad för lägenhetens
            innehavare och hans familj, och belöper av det värde, lägen- heten
            med därå befintliga byggnader äger, minst en fjärdedel å lägenhets-
            innehavaren tillhöriga byggnader, vare lägenhetsinnehavaren berättigad
            att inlösa det till lägenheten hörande område, så vitt Konungen
            prövar det kunna ske utan olägenhet för lönebostället eller därintill
            belägen prästgård.&gt; För möjliggörande av upplåtelse av torp hörande
            till ecklesiastika boställen föreslog kronolägenhetskommissionen
            följande bestämmelse.
          </p>
          <p xml:id="i-VS3qfmpq1ehu1yi8FyFiHN">
            »Utan hinder av vad i ecklesiastik boställsordning den 9 december
            1910 eller eljest i lag eller författning är stadgat om utarrendering
            av jord, hörande till ecklesiastika boställen, må dylik jord i
            den omfattning Konungen förord- nar upplåtas i enlighet med lagen
            om besittningsrätt för obegränsad tid till kronojord och annan
            publik jord. Erforderliga bestämmelser om tillsyn å sådan till
            ecklesiastikt boställe hö- rande jord, som upplåtits på sätt nyss
            nämnts, meddelar Konungen.»
          </p>
          <p xml:id="i-AzLZHbsMvx9dDWyoRe5uA7">
            Med anledning av i ämnet väckta motioner har riksdagen vidare
            hos Kungl. Maj:t anhållit om utredning i vad mån den ecklesiastika
            jorden inom riket kunde i vidsträcktare mån, än vad som för närvarande
            vore författningsenligt möjligt, styckas och upplåtas i och för
            nybildning av mindre men självstän- diga jordbruk samt för riksdagen
            snarast möjligt framlägga resultatet av en
          </p>
          <pb facs="riksdagen-motions-pdf/data/1924/mot_1924__fk__130/mot_1924__fk__130-006.pdf"/>
          <fw xml:id="i-QFRCEzm54P3rmeu1BrXPev">
            6 Motioner i Första kammaren, Nr 130.
          </fw>
          <p xml:id="i-P4vXZkEn2UMvonijW6WJtu">
            sådan utredning jämte förslag till av utredningen betingade ändringar
            i den ecklesiastika boställsordningen den 9 december 1910 och
            andra ifrågakom- mande författningar. Nu nämnda riksdagsskrivelse
            remitterades av Kungl. Maj:t till de förut nämnda sakkunniga för
            revision av den ecklesiastika arrendeförordningen, vilka anbefalldes
            att efter samråd med kyrkofondskommittén avgiva utlåtande i ämnet.
            I särskilt yttrande den 28 februari 1923 framhöllo sagda sakkunniga,
            att det i remissakten behandlade spörsmålet icke övade något inflytande
            på de förslag, sakkunnige framlagt till befrämjande av de ecklesiastika
            lönebostäl- lenas tillgodogörande på ekonomiskt bästa sätt till
            fördel för det ändamål, de äro avsedda att tjäna, nämligen att
            i sin mån lämna församlingarna bidrag till sitt prästerskaps avlönande.
            Genom detta de sakkunnigas yttrande synes det med ifrågavarande
            skrivelse avsedda syftet icke bli uppnått. Skälen för lämpligheten
            av att för bildandet av självständiga jordbruk till- lita den
            ecklesiastika jorden äro så allmänt kända och så ofta framförda,
            att det icke torde vara nödigt att här närmare upprepa dessa skäl.
            Här må endast framhållas, att medan nya jordbruk med stora kostnader
            och ej sällan ovissa framtidsutsikter få bildas i för jordbruksnäringen
            mindre väl lämpade trakter, å många håll prästerskapets boställsjord
            och annan ecklesiastik jord, som legat under odling sedan urminnes
            tid får förfalla såväl till jord som byggnader. Uppenbart är,
            att detta tillstånd icke kan få fortfara. En snar lösning av frågan
            om den ecklesiastika jordens tillgodogörande för den jord- sökande
            befolkningen är oavvisligen av nöden. Ett för långt dröjsmål i
            denna fråga måste endast förvärra det för närvarande allmänt kända
            mindre till- fredsställande tillståndet å ett stort antal jordbruk
            av ecklesiastik natur. Genom lag den 28 juni 1918 om rätt i vissa
            fall för nyttjanderättshavare att inlösa under nyttjanderätt upplåtet
            område, den s. k. ensittarelagen, togs ett första steg mot fyllandet
            av ett sedan gammalt närt önskemål att giva de i vårt land otaliga
            lägenhetsinnehavarna med egna hus å annans mark en mer tryggad
            tillvaro. De möjligheter till friköpning, som denna 1918 års lag
            lämnade, voro dock icke stora. Friköpningsrätten var synnerligen
            be- gränsad. Den gällde allenast lägenheter, som för det närvarande
            voro upp- låtna på viss tid, överstigande 20 år, eller på livstid.
            Härtill kom, att mark- ägaren i lagen tillerkänts en ovillkorlig
            rätt att, därest nyttjanderättshavaren begärde att få friköpa
            den upplåtna marken, i stället få tillösa sig nyttjande- rättshavarens
            byggnader. Dessa omständigheter hava föranlett, att ifrågavarande
            lag under den relativt korta tid, den varit gällande, redan måst
            revideras vid tvenne tillfällen. Vid 1920 års riksdag antogs sålunda
            en ny avfattning i fråga om lagens giltighets- område. Detta kom
            därmed att innefatta dels upplåtelser på livstid, dels upp- låtelser
            på över 20 år samt dels — för den händelse upplåtelse för viss
            tid icke visades föreligga — därest markområdet den 1 januari
            1919 i mer än 20 år inne-
          </p>
          <pb facs="riksdagen-motions-pdf/data/1924/mot_1924__fk__130/mot_1924__fk__130-007.pdf"/>
          <fw xml:id="i-GnyDmpg4sBdPEHak57kv57">
            Motioner i Första kammaren, Nr 130. 1
          </fw>
          <p xml:id="i-Q6ZUF6SJQFLRAjF4kmGh21">
            hafts av annan än jordägaren. Jordägarens befogenhet att få tillösa
            sig nytt- janderättshavarens byggnader inskränktes till de fall,
            då en friköpning av marken skulle antagas medföra olägenhet för
            huvudfastigheten. Vid 1922 års riksdag framlade Kungl. Maj:t en
            proposition med förslag till en ingående revision av 1920 års
            lag. Detta förslag hann emellertid ej upptagas till närmare behandling.
            I fråga om lagens tillämpningsområde vidtogs emellertid den utvidgningen,
            att vid upplåtelse på viss tid lösningsrätt inträder oberoende
            av den sista upplåtelsetidens längd. Den nu gällande ensittarlagen
            innefattar alltså dels upplåtelser på livstid, dels upplåtelser
            på viss tid, därest fastigheten över 20 år innehafts av annan
            än jordägaren, samt dels — för den händelse upplåtelser för viss
            tid icke visats föreligga — därest fastigheten den 1 januari 1919
            i mer än 20 år innehafts av annan än jordägaren. Den revision,
            som ensittarlagen vid tvenne olika tillfällen fått undergå, har
            sålunda i hög grad ökat dess giltighetsområde. Ett allt större
            antal lägen- hetsägare hava på den grund kunnat tillgodoföra sig
            lagens verkningar. Fort- farande äro emellertid utestängda ett
            stort antal lägenhetsinnehavare, beträf- fande vilka det synes
            motiverat, att även de finge åtnjuta ensittarlagens till- lämpning.
            Bland dessa lägenhetsinnehavare äro de, som hava livstidsupplåtelse.
            Onek- ligen måste det sägas vara egendomligt, att en lägenhetsägare
            med livstidsupp- låtelse, som kanske setat 20 å 30 år å lägenheten,
            icke själv skall få friköpa densamma. Detta förhållande beror
            därpå, att friköpning enligt lagens nuva- rande avfattning icke
            får ske förrän vid upplåtelsetidens slut. För ett mycket stort
            antal lägenhetsinnehavare med livstidsupplåtelse och givetvis
            även för dem, vilkas avtal utlöpa först om ett avsevärt antal
            år, har denna bestäm- melse om förläggande av tidpunkten för friköpningen
            till upplåtelsetidens slut inneburit en djup missräkning. Mot
            den nuvarande ensittarlagen må vidare anmärkas, att den tidrymd
            av över 20 år, som lägenheten skall hava innehafts av annan än
            ägaren, är onödigtvis lång. En bestämmelse om en tidrymd av 10
            år synes fullt till- räcklig. En revision av ensittarlagen i nu
            föreslagna avseenden skulle giva tiotusen- tals lägenhetsinnehavare
            en dem nu förvägrad rätt att inlösa den mark, som är dem upplåten
            endast med nyttjanderätt. Det synes oss under sådana för- hållanden
            vara en viktig angelägenhet, att förslag innebärande en dvlik
            revi- sion skyndsammast föreläggas riksdagen. På grund av vad
            sålunda blivit anfört få vi hemställa,
          </p>
          <p xml:id="i-P7P7uusiSSzRgLMrDBUiWH">
            att riksdagen ville i skrivelse till Kungl. Maj:t anhålla, att
            förslag skyndsammast framlägges för riksdagen i
          </p>
          <pb facs="riksdagen-motions-pdf/data/1924/mot_1924__fk__130/mot_1924__fk__130-008.pdf"/>
          <fw xml:id="i-NHht51iEDh5Y375FHAoxa3">
            8 Motioner i Första kammaren, Nr 130.
          </fw>
          <p xml:id="i-D7wyUbsGBAu7m5avrfmCw1">
            fråga om fideikommissjordens tillgodogörande för egna- hemsbildningen
            eventuellt utan fideikommissinstitutio- nens samtidiga upphörande,
            därest ett förslag därom skulle fördröja frågans framläggande.
          </p>
          <p xml:id="i-FU4UE4PBjekMffgsT5iy1o">
            Stockholm den 21 januari 1924.
          </p>
          <p xml:id="i-HGYYBUYohvPCph8Nr6wq1U">
            Carl Ekman. S. H. Kvarnzelius. Åke Ingeström. Elof B. Andersson.
            Fältenborg.
          </p>
          <p xml:id="i-TbMSbg649MKo3zcbrjNF6v">
            Gustav Rosén. Ing. Bergman.
          </p>
        </div>
      </div>
    </body>
  </text>
</TEI>
