<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00310">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__310/mot_1949__fk__310-001.pdf"/>
      <fw xml:id="i-962yLxRrXqhwz7GSygSEjT">
        Motioner i Första kammaren, nr 310. 13
      </fw>
      <div xml:id="i-74LNEu8bpiMEFosKMEz2xY" type="motHeader">
        <div xml:id="i-WZ9vLSEfEwQSdgZKcdAFty" type="motTitle"/>
        <div xml:id="i-UyyiWu2rYkb4aWBkYUTejj" type="motSubmissionInfo"/>
      </div>
      <div xml:id="i-QZJytUWyoC2fx7eEqqW3V9" type="motBody">
        <div xml:id="i-5zqg8ugiYM1duq7NJgxaRG">
          <p xml:id="i-4iuzkcgV1MXk7BxWzmB22S">
            Nr 310.
          </p>
          <p xml:id="i-MuZeJxj2XGoyrPxKSpVMFS">
            Av herr Mannerskantz, i anledning av Kungl. Maj:ts proposition
            med förslag till lag om fortsatt giltighet av valutalagen den
            22 juni 1939 (nr 350), m. m.
          </p>
          <p xml:id="i-JsH8v7eCeVhikxxETvANfb">
            De skärpningar av valutaförordningen, som Kungl. Maj:t i proposition
            nr 206 i samband med begäran om förlängning under ytterligare
            ett år av valuta- lagen föreslår riksdagen att godkänna, äro på
            sitt sätt uttryck för det svåra läge, vari Sveriges betalningsbalans
            befinner sig. Ehuru det vid valutalagens tillkomst förutsattes,
            att denna icke finge bli ett medel för utrikeshandelns reglering,
            har utvecklingen likväl gått dithän. Såsom från vårt håll framhölls
            förra året (Motionerna I: 267 och II: 419), torde det dock bli
            så, »att omfattningen av licensgivningen för importen kom- mer
            att bestämmas av riksbankens och valutakontorets tillgång på utländska
            betalningsmedel av olika slag». &gt;»I praktiken innebär detta,
            att valutaregle- ringen både är ett medel och en förutsättning
            för en reglering av utrikes- handeln, om vilken tvivel kan hysas,
            huruvida den är en lösning av de nu- varande svårigheterna på
            betalningsbalansens område.» I den mån man underlåter att vidtaga
            effektiva åtgärder för att nå en naturlig inhemsk balans och att
            förbättra betalningsbalansen och därmed skapa förutsättningar
            för en återgång till friare utrikeshandel, blir valutalagens bibehållande
            till allvarlig skada för vårt land. Enligt denna uppfattning begärdes
            förra året, att riks- dagen skulle företaga en omsorgsfull prövning
            av hithörande spörsmål. Denna uppgift har icke blivit mindre angelägen
            denna dag. Alltjämt äro vägarna att nå en varaktig och naturlig
            balans i betalningarna med utlandet höljda i dunkel. Även om Marshallhjälpen
            tills vidare ännu någon tid möjliggör ett uppskov, tvingar sig
            problemet fram förr eller senare. Valutalagen bör inte få bli
            det medel, varigenom vårt land successivt allt mer och mer avspärras
            från utlandet. Den sakliga innebörden av de föreslagna ändringarna
            i valutaförordningen är att draga in alla betalningar och kapitalrörelser,
            även de minsta, under statens kontroll. Av de hörda remissinsatserna
            har svenska bankföreningen, vilken torde vara den med dessa frågor
            bäst förtrogna institutionen, ifrågasatt lämpligheten av eller
            avstyrkt nästan samtliga ändringsförslag. I huvudsak har motiveringen
            härför varit fruktan för repressalier från andra länders sida,
            eller att lagskärpningarna innebära större våld än nöden kräver.
            Tillika har föreningen reagerat mot att kriminalisera försök till
            lagöverträdelser i detta sammanhang. Motionären, som i stort sett
            delar de framförda betänkligheterna mot att förvandla denna kristidsförfattning,
            vars avskaffande borde vara ett första
          </p>
          <pb facs="riksdagen-motions-pdf/data/1949/mot_1949__fk__310/mot_1949__fk__310-002.pdf"/>
          <fw xml:id="i-3TKxQwt5oerhyWhcMxUT8V">
            14 Motioner i Första kammaren, nr 310.
          </fw>
          <p xml:id="i-YAw76YHBpanRNWLmv8XpEe">
            rangens mål för de valutavårdande myndigheterna, till en detaljerad
            lag för att ingående övervaka och reglera betalningarna med utlandet,
            kan icke underlåta att ytterligare framföra vissa synpunkter av
            rent mänsklig art. De föreslagna ändringarna av t. ex. 1 och 12
            paragraferna äro riktade mot den enskilde individens frihet. Det
            ligger enligt min mening något främmande i att man skulle lagstifta
            för att hindra en svensk medborgare, som önskar emigrera, att
            taga med sig sin i laga ordning förvärvade egendom. Än egen- domligare
            förefaller det mig, att han icke skulle få begagna en genom arbete
            i utlandet intjänad tillgång utan att bosätta sig därstädes. Av
            den motivering, som gives för förändringarna, framgår knappast,
            att de nu gällande bestämmelserna skulle vara alltför bristfälliga
            i förhållande till de syften, man önskar uppnå. Det torde inte
            på allvar kunna göras gäl- lande, att det svenska folkhushållet
            går miste om några tillgångar av bety- denhet på grund av lagtextens
            ofullkomlighet. I det hänseendet verkar pro- positionens argumentering
            inte övertygande. Av de föreslagna förändringarna är det dessutom
            en, som icke berörts i remissinstansernas yttranden, ehuru den
            torde förtjäna en viss uppmärksam- het. Den som avses är vitesföreläggandet.
            Som bekant äro riksbankens till- gångar av utländska betalningsmedel
            för närvarande mycket små. Sedan Kungl. Maj:t i oktober 1947 rekvirerat
            vissa utländska betalningsmedel och fordringar, varigenom ett
            hundratal miljoner kronor överfördes till riksban- ken, bestå
            Sveriges privata utländska tillgångar i huvudsak av vissa andra
            valutor och fordringar jämte investeringar i värdepapper. Det
            har nämligen veterligen icke från något håll gjorts gällande,
            att det i strid mot nuvarande lag skulle ha uppbyggts nya sådana
            tillgångar i förstnämnda valutaslag I propositionen uttalas nu,
            att det skulle finnas behov att tillämpa ett effek- tivare sätt
            att framtvinga de hembud av utländska betalningsmedel, bank- tillgodohavanden,
            fordringar och värdepapper, varom talas i valutaförord- ningens
            10 8. Här kunna alltså avses endast betalningsmedel, tillgodohavan-
            den och fordringar i andra utländska valutaslag än dem, som rekvirerades
            1947, och värdepapper i samtliga valutor. De perspektiv, som öppnas,
            därest någon allvarligare avsikt skulle förefinnas att utnyttja
            lagparagrafens möjlig- heter, äro ägnade att inge stor oro. Motionären
            vill med anledning härav erinra om vad 1939 års riksdag uttalade
            vid valutalagens tillkomst om att förordnanden bl. a. av detta
            slag borde föregås av förhandlingar med berörda parter. Det kan
            överhuvud taget icke vara tillrådligt att ytterligare reducera
            vårt lands utländska resurser. Vad beträffar själva förfarandet
            med vitesföreläggande, synes detta, ehuru det ur statens synpunkt
            må vara effektivt, icke ur rättssäkerhetssynpunkt för den enskildes
            del vara godtagbart. Det är en väsentlig skillnad mellan att vid
            vite infordra en uppgift t. ex. om äganderätt till en utländsk
            fordran och att vid vite avfordra en person denna samma tillgång,
            vilken i laga ordning för-
          </p>
          <pb facs="riksdagen-motions-pdf/data/1949/mot_1949__fk__310/mot_1949__fk__310-003.pdf"/>
          <fw xml:id="i-6PMDc6xBLCrvfvEM7rcn8E">
            Motioner i Första kammaren, nr 310. 15
          </fw>
          <p xml:id="i-JyCySQdU3VzrSrsVWv2Um7">
            värvats. Dessutom vill det synas, som om vitesföreläggandet skulle
            möjlig- göra att på administrativ väg utvälja vissa grupper, företag
            eller enskilda personer och avfordra dem deras tillgångar. Detta
            synes stå i mindre god överensstämmelse med grundsatsen om allas
            likhet inför lagen. Då det enligt motionärens mening knappast
            kan åberopas tillräckligt tungt vägande skäl för att bifalla de
            föreslagna ändringarna i valutaförordningen, och skärpningarna
            i och för sig äro steg bort från den frihet på de utländska betalningarnas
            och utrikeshandelns område, som vi alla enligt min mening borde
            sträva efter att återupprätta, får jag hemställa,
          </p>
          <p xml:id="i-481t6sThJkbcAmUPCJSkKJ">
            att riksdagen måtte avslå Kungl. Maj:ts proposition nr 206.
          </p>
          <p xml:id="i-5KXGTura9SpJ7ZTAKDhis7" type="date">
            Stockholm den 3 maj 1949. Axel Mannerskantz.
          </p>
        </div>
      </div>
    </body>
  </text>
</TEI>
