<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00424">
  <teiHeader>
    <fileDesc>
      <titleStmt>
        <title>Utvecklingen av de öst–västliga kommunikationerna över Kvarken</title>
        <author corresp="i-QpWVRM55tMRcHYZCMDFcHW">av Isak From m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingen av de öst–västliga kommunikationerna över Kvarken</title>
          <idno type="rdwebb">H102T424</idno>
          <rs type="number">T424</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T424/text</ref>
          <ref type="dokument_url_html">http://data.riksdagen.se/dokument/H102T424</ref>
          <ref type="dokumentstatus_url_xml">http://data.riksdagen.se/dokumentstatus/H102T424</ref>
          <ref type="doc">http://data.riksdagen.se/fil/9D037F88-296A-4336-8785-973CA6302668</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JrRWZiGhpw3JSprLPqb6aF" type="signed"/>
        <correspContext corresp="i-JrRWZiGhpw3JSprLPqb6aF">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-2J3r8zwqpPMPgVzdyt5mXb"/>
        </correspContext>
        <correspAction xml:id="i-XmchmrNjP5QNHhwGWBFiXY" type="numbering">
          <date when="2013-10-07"/>
        </correspAction>
        <correspAction xml:id="i-Hn8o2HETJ8miocu8Gsz6rU" type="submission">
          <date when="2013-10-04"/>
        </correspAction>
        <correspAction xml:id="i-9YYy4W4y31b42FeHnbdSdt" type="transfer">
          <date when="2013-10-03"/>
        </correspAction>
        <correspAction xml:id="i-VskdupiBh4iisbyxdPTsQq" type="assigned"/>
        <correspContext corresp="i-VskdupiBh4iisbyxdPTsQq">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ADbKi716WCy4CBodsW5jGv" type="motHeader"/>
      <div xml:id="i-MnmVKUvyyPYu7BsHKg7WgW" type="motBody">
        <div xml:id="i-LPBxz3qw8EbRXKEcNvpETR" type="motProposal" subtype="förslag">
          <head xml:id="i-GN98P864dzSkiWuqe1rWBP">
            Förslag till riksdagsbeslut
          </head>
          <list xml:id="i-8xt98uqqsXr8Z8YnARKr7S" style="ol">
            <item xml:id="i-QfxP1MnmVWGBSFibhijgEc">
              Riksdagen tillkännager för regeringen som sin mening vad som
              anförs i motionen om vikten av de öst-västliga kommunikationerna.
            </item>
            <item xml:id="i-RrQkvXVev2DNx6U9gsHCpr">
              Riksdagen tillkännager för regeringen som sin mening vad som
              anförs i motionen om behovet av att den svenska regeringen i infrastrukturplaneringen
              studerar förutsättningarna för att göra som den finska regeringen
              och satsa på att utveckla Kvarkentrafiken.
            </item>
            <item xml:id="i-LDS8gYEPodDzFyCM5Eo2Pe">
              Riksdagen tillkännager för regeringen som sin mening vad som
              anförs i motionen om att i infrastrukturplaneringen studera förutsättningarna
              för hur Sverige ska ta till vara möjligheterna med bättre kommunikationer
              med Nordlands- och Helgelandsregionerna.
            </item>
          </list>
        </div>
        <div xml:id="i-H3aurE9SZRWo84oXbYt4J9" type="motContent">
          <head xml:id="i-3SwjYuQiAECtdRNAjrSfWM" type="h1">
            Motivering
          </head>
          <p xml:id="i-E9Bn7Z4mRyhoQhD7EYJkxj">
            Med basnäringen som grund har många företag utvecklats och etablerat
            sig på den nationella och internationella arenan. Universiteten
            i Norrbotten och Västerbotten har skapat en grogrund för utveckling
            och etablering av kunskapsintensiva företag med kopplingar runt
            om i världen, inte minst i öst-västlig riktning.
          </p>
          <p xml:id="i-KuVkf9V64cRvkUx22yCJgD">
            Näringslivsstrukturen är starkt kopplad till den växande råvaruindustrin.
            Ett flertal industriföretag finns därutöver etablerade, vilka
            producerar mot en internationell marknad. I hela norra Sverige
            växer besöksnäringens andel av näringslivsstrukturen. Norra Sverige
            har fortsatt industriell tillväxt och norra Sveriges basindustrier
            är dessutom viktiga leverantörer av produkter till konsumenter
            inom övriga EU och av insatsvaror för vidare förädling vid industrier
            i hela värden. Gruvnäringen och de skogsbaserade näringarna investerar
            nu för fullt. Boliden bygger t.ex. ut anrikningsprocessen för
            ca 250 miljoner kronor och har under året öppnat Kankbergsgruvan
            för brytning av guld och silver. På energisidan sker stora investeringar
            inom bioenergi och vindkraft. I inlandet satsas på förnyelsebar
            energi som vindkraft och bioenergi. Flera gruvetableringar är
            i olika stadier av genomförande, närmast och störst bedöms IGE
            Nordics nickelfyndighet i Rönnbäcken Tärnaby vara. Besöksnäringen
            har stora planerade investeringar i Hemavan/Tärnaby, Kittelfjäll
            och Borgafjäll. Export och import hänger ihop.
          </p>
          <p xml:id="i-HAgZnA5ZmRpVjzj3BoSD21">
            De länder och regioner som vi exporterar mycket till tenderar
            också att vara stora avseende vår import. Exportindustrin är dessutom
            i hög utsträckning beroende av importflöden för slutprodukten.
            Råvaror och produkter som exporteras, förädlas och importeras
            är beroende av snabba och effektiva transporter.
          </p>
          <p xml:id="i-Smk9QJERa8Ps4GT2Qb7DQw">
            Flera funktionella arbetsmarknadsregioner vidgas. I norra delen
            av landet kan man inte minst ur ett gruv- och besöksnäringsperspektiv
            se en framtida arbetsmarknadsregion som inkluderar Finland, men
            också Norge och i viss mån Ryssland. Resor och transporter ökar
            också över landgränserna i nordligaste Sverige. Besöksområdena
            i norska och svenska fjällvärlden blir allt mer sammanhängande.
          </p>
          <p xml:id="i-CEHMCcREhPjTwCKjTFFy4u">
            För utveckling av samtliga näringar är infrastrukturen viktig.
            Inte minst finns det stora möjligheter för näringslivet om det
            öst-västliga kommunikationerna förbättrades. Den smalaste delen
            av Bottniska viken är Kvarken. Avståndet från kust till kust är
            80 km och mellan de yttersta öarna endast ca 25 km. Det finns
            ett historiskt långt samarbete över Kvarken. De tre österbottniska
            landskapen har ca 450 000 invånare. Drygt 100 000 av dem har svenska
            som modersmål och många av de 350 000 personer som har finska
            som modersmål kan också svenska. Den svenska delen av samarbetsregionen
            omfattar 15 kommuner i Västerbottens län med 250 000 invånare
            och Örnsköldsviks kommun i Västernorrlands län med 60 000 invånare.
            I Västerbotten har befolkningen koncentrerats till kusten med
            mycket gles bosättning i inland och fjälltrakten. Fjälltrakterna
            har dock närheten till det mera tätbefolkade delarna i Helgeland
            och Nordland som en möjlig tillväxt faktor.
          </p>
          <p xml:id="i-UtYVEmzEpdk5VoS6bDojPY">
            För att nå ytterligare förbättringar är förbindelsen över Kvarken
            en nyckelfråga.
          </p>
          <p xml:id="i-Affeh3ZG1q8BG5HRYmJeDo">
            Den finska regeringen har tillsatt en arbetsgrupp för att stärka
            arbetet och även EU-kommissionen har uttryckt stöd och är involverade
            i arbetet. Det vore på sin plats att Sveriges regering gjorde
            det samma.
          </p>
          <p xml:id="i-N1sSKRmvqHwrWhHLc27PmE">
            I Österbotten pågår ett påtagligt arbete med att förbättra omlastningsmöjligheter
            i Vasa samt elektrifiering av järnvägen mellan Vasa och Seinejokk.
          </p>
          <p xml:id="i-BC4abfrgXkeuu7ZmjyFjvX">
            Elektrifieringsarbetet har färdigställts under 2012 och beräknas
            ge förbättrade godsflöden.
          </p>
          <p xml:id="i-Mckay57g2yGcmTtz8RmzM9">
            Färjetrafiken mellan Umeå och Vasa är i dag starkt begränsad,
            vilket gör att många transporter mot öststaterna och det inre
            av Ryssland väljer lastbil via omvägen förbi Haparanda. Svenska
            transportstödet motverkar här underlaget för öst-västliga transportflöden.
          </p>
          <p xml:id="i-Xy3MdcSLCDhqkNGLUybDmX">
            Detta är i vissa fall olyckligt då en betydligt större transportmängd
            av ekonomiska skäl väljer hjulburna transporter med belastning
            på vägnät och miljö. En annan form av regionalt näringsstöd för
            transporter borde utarbetas där omlastningscentraler och stöd
            till annan logistik underlättar en omställning till järnväg och
            båt.
          </p>
          <p xml:id="i-WmUFMzuYHAPwTitEGeViV2">
            Trafiken över Kvarken har stor betydelse även för våra norska
            vänner och för dess industri, främst fiskeindustrin med deras
            marknader österut.
          </p>
          <p xml:id="i-TkXSP8mm2KydaAEZhBgkeF">
            Umeå kommun och Vasa stad har bildat ett gemensamt rederiaktiebolag
            för att säkerställa färjetrafiken över Kvarken nu och i framtiden.
            Kommunfullmäktige i Umeå har tagit det formella beslutet för Umeås
            del.
          </p>
          <head xml:id="i-MAciz3eGMDPCkfindF66rU" type="h2">
            EU anser att projektet är av stor vikt
          </head>
          <p xml:id="i-6kqoE3ryUkv6L4xQUtJYNm">
            Kvarkentrafiken har beviljats 6,1 miljoner euro. Pengarna är
            ämnade för det första skedet, då trafiken planeras. I följande
            skede ska en ny, gasdriven färja upphandlas.
          </p>
          <p xml:id="i-DEp4Nerq2vkwQNzeD5nVYm">
            Ett viktigt ställningstagande från EU är att beslutet gör att
            Kvarkentrafiken finns med på listan med godkända projekt för flera
            år framåt.
          </p>
          <head xml:id="i-AryJiLHjmf5aY4kg7RPX99" type="h2">
            Ny färja planeras
          </head>
          <p xml:id="i-CMW1NgThivKKLnG2Ht8Byu">
            Sex miljoner euro ska enligt Wasa Lines användas till redan gjorda
            investeringar i den färja som nu trafikerar mellan Vasa och Umeå,
            och en stor del av pengarna kommer att gå åt till planeringen
            av en ny färja.
          </p>
          <p xml:id="i-GNRmEJesC5aff3Tcr5fqcY">
            Det följande skedet är att låta bygga det nya fartyget. Nya stödpengar
            är en förutsättning för att trafiken på lång sikt ska kunna fortgå.
            Det fartyg som vi nu trafikerar med har en begränsad livslängd.
          </p>
          <p xml:id="i-Av8Dvq9oo1mUdYp5msM6g8">
            Till fortsättningen av projektet behövs kring 100 miljoner. Där
            ingår en ny färja, nya bränsleterminaler, lite ombyggnad i hamnarna
            och stödpunkter lite längre från kusten.
          </p>
          <p xml:id="i-DBNgsDQnw2tAbMuU8aPhbD">
            Det är dags att svenska regeringen vaknar; pengarna från EU räcker
            inte långt. Det första skedet beräknades kosta 20 miljoner euro
            av vilket EU-stödet alltså täcker sex miljoner. Regionerna Österbotten
            och Västerbotten, kommunerna och näringslivet har engagerat sig
            hårt i trafiken. Finlands regering har sedan länge visat stort
            intresse för trafiken över Kvarken. Nu är det dags att svenska
            regeringen också visar att man tycker att kommunikationerna över
            Kvarken är viktiga. Den finländska regeringen är med, regionerna,
            kommunerna och näringslivet är med, så det vore utomordentligt
            märkligt om den svenska regeringen fortsätter att stå vid sidan
            om.
          </p>
          <p xml:id="i-JDxtaA8aFmJ1yhFpsn3Y2B">
            Nu pågår arbetet med att utreda vilken typ av fartyg som passar
            bäst för Kvarkentrafiken – det handlar om miljövänlighet, transport
            av passagerare och varor. Det måste finnas en samsyn mellan alla
            parter om hur trafiken ska se ut för att den också ska vara lönsam.
            Att samarbetet påbörjats på kommunal nivå visar att kommunerna
            värderar trafiken högt. Det är mycket bra att kommunerna driver
            frågan men trafiken är av stor nationell betydelse och då borde
            svenska staten vara en aktivare part. Färjan är mycket viktig
            för både gods- och persontrafik, för utbyte och fortsatt samarbete
            över region- och nationsgränser.
          </p>
          <head xml:id="i-YCPZ228sioKyHtfvizgYmb" type="h2">
            Mer och bättre järnväg
          </head>
          <p xml:id="i-kuWv9a64pbHVDTUgSwPe9">
            Det är angeläget att lyfta fram behovet av att öka tillgängligheten
            i stråket Umeå–Vännäs–Vindeln–Lycksele–Storuman–Tärnaby. Det finns
            stora samhällsvinster i att möjliggöra attraktiv persontrafik
            på järnväg, i första hand på sträckan Umeå–Lycksele som nu är
            i trafik, för att senare utökas till att även innefatta Storuman
            och i förlängningen förbättrade möjligheter mot Tärnaby och vidare
            till Mo i Rana.
          </p>
          <p xml:id="i-QSjzS6bZHRpR8LJRMcF5CK">
            En stor fördel vore om man förbättrade möjligheterna för gods
            till och från den isfria hamnen i Mo i Rana. Både befintligt nytt
            gods på sträckan Hällnäs–Lycksele–Storuman med sammankoppling
            av Inlandsbanan och Stambanan med Botniabanan och så snart som
            möjligt en förlängning av Botniabanan skulle förbättra godsflöden
            och skapa förbättrade kommunikationer i hela norra Skandinavien.
          </p>
          <head xml:id="i-K34CKkK9ivAZZrR2HuvXan" type="h2">
            Norge en del av regionen
          </head>
          <p xml:id="i-A7ViRDn7A6ampVeeA2A9gy">
            Den stora utmaningen för att öka den öst-västliga rörligheten
            av varor och tjänster är att lyfta transportkorridoren, och på
            sikt är en genomgripande förbättring av E12 mellan Umeå och Mo
            i Rana samt Krutfjällsvägen riksväg 73, särskilt delen från norska
            gränsen till E6 i Trofors. Förbättringar av E6 inom Helgeland
            är utlovade i den norska nationella transportplanen och är påbörjad
            i södra delen.
          </p>
          <p xml:id="i-BujJxvQdij4s8uheZuBnmv">
            De finns stora möjligheter och är också viktigt för amerikansk
            export in i Ryssland, Indien, Kina och andra befolkningstäta områden
            österut.
          </p>
          <p xml:id="i-JmF5oAaFs5etYerNnDjUFy">
            Allt detta skulle gagna transporterna över Kvarken. Det behövs
            bättre standard på E12 och en studie om att förlänga järnvägen
            till Norge eller från Norge till Storuman. Svensk politik behöver
            en nordlig dimension och en nordlig vision om hur vi kan utveckla
            de nordligaste regionerna i Europa.
          </p>
          <p xml:id="i-9kb8yHdDjtNDQsAcBoAHFL">
            En storflygplats i Mo i Rana och färjeförbindelserna över Kvarken
            är viktiga för hela norra Skandinavien, inte minst för vinterturismen
            med skidåkning i Hemavan och Tärnabyområdet. Blir det dessutom
            nya gruvor i området skulle även det vara en tillväxtfaktor.
          </p>
          <p xml:id="i-CsAAGYrzVuYqpDAWAE3QrB">
            För att åstadkomma förbättrad sammanbindning mellan det norska
            och svenska järnvägssystemet och få hög kvalitet på det öst-västliga
            transportstråket krävs på sikt en ny järnvägsförbindelse i regionen.
          </p>
          <p xml:id="i-2cfKjGrjp3swwDj3TKvDuk">
            I det underlag som utarbetas för den nationella transportplanen
            i Norge har en sådan koppling aktualiserats; det är på tiden att
            även Sverige gör det samma. Trafikverket bör därför få i uppdrag
            att i sin planering lyfta in strategiskt viktiga kommunikationer
            med norska Nordland och Helgeland.
          </p>
        </div>
        <div xml:id="i-984HRr7r2tNzWKaSAgDw51" type="signatureBlock">
          <list xml:id="i-NrfjhCFvy911ZZ3ib6WTjQ">
            <item xml:id="i-GBAL7Lmmsj8DXTTp6Y33Zh" type="signature">
              Isak From (S)
            </item>
            <item xml:id="i-F5DbFKALVmJMrL4A5LEizC" type="signature">
              Helén Pettersson i Umeå (S)
            </item>
            <item xml:id="i-J1LZKL9tPWnrLW17xnEnUh" type="signature">
              Katarina Köhler (S)
            </item>
          </list>
        </div>
      </div>
    </body>
  </text>
</TEI>
