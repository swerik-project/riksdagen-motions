<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00395">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__395/mot_1960__ak__395-001.pdf"/>
      <fw xml:id="i-DFP3kuSpQ8GzXJh3144BJr">
        Nr 395—401 Motioner i Andra kammaren, nr 395 år 1960 1
      </fw>
      <div xml:id="i-4Yk34r1xmaXPoh9nNpu1Vw" type="motHeader">
        <div xml:id="i-PLLe9Y5sG6GguHkYokXB8E" type="motTitle"/>
        <div xml:id="i-APgMKRRGW8x81fthKfmUaA" type="motSubmissionInfo"/>
      </div>
      <div xml:id="i-5FuVf7fRjtxLTWQtM7pc1Q" type="motBody">
        <div xml:id="i-KWPCLayZnCogCrHrsWmsog">
          <p xml:id="i-XFB8yekGAywjSYtY2wu8E4">
            Nr 395
          </p>
          <p xml:id="i-PMLDjgDW2DWSkrL1ZkcMD6">
            Av herr Wahrendorff, om översyn av lösöreköpsförordningen.
          </p>
          <p xml:id="i-GRB2eNaSWLR4VXqXYhCedX">
            Jämlikt kungl. förordningen den 20 november 1845 i avseende på
            handel om lösören, som köparen låter i säljarens vård kvarbliva,
            skall den, som tillhandlar sig lösören och tillåter att desamma
            få kvarbliva i säljarens vård, för att vad han tillhandlat sig
            skall fredas från utmätning för sälja- rens skuld och i händelse
            av dennes konkurs avskiljas från boets tillgångar, upprätta skriftlig
            avhandling om köpet med parternas namnunderskrifter bevittnade
            samt tillse att följande åtgärder vidtagas: 1. Kungörelse upptagande
            säljarens och köparens namn och yrken, dagen då köpeavhandlingen
            blivit uppgjord samt köpeskillingens belopp skall uppläsas från
            predikstolen i kyrkan i den församling, där säljaren bor, å söndagen
            närmast efter den då handlingen upprättades, då guds- tjänst därstädes
            hålles. 2. Bevis om uppläsandet skall tecknas å avhandlingen.
            3. Finnes egendomen i stad med rådhusrätt, skall avhandlingen
            inom åtta dagar efter kungörandet från predikstolen uppvisas för
            rådhusrätten för att intagas i dess protokoll. 4. Finnes egendomen
            i annan ort än i stad där rådhusrätt finnes, skall avhandlingen
            dels inom åtta dagar efter kungörandet från predikstolen uppvisas
            för landsfiskalen i orten eller, där stadsfogde finnes, för honom
            och bestyrkt avskrift av avhandlingen därvid överlämnas dels ock
            inom en månad efter kungörandet från predikstolen företes för
            häradsrätten för att intagas i dess protokoll. Vidare föreskrives
            i förordningen, att rådhus- och häradsrätterna böra hos sig till
            allmänhetens kännedom angående uppvisade och inprotokolle- rade
            köpeavhandlingar offentligen anslå kungörelser av det innehåll
            som angives för kungörelsen från predikstolen. De åtgärder, som
            köparen sålunda har att vidtaga, torde få ses mot bak- grunden
            av å ena sidan det för övrigt alltjämt bestående behovet att i
            kreditsäkerhetens intresse låta ett köp eller en pantsättning,
            där besittnings- övergång icke äger rum, bli mera allmänt känd
            samt å andra sidan de möjligheter, som i mitten av 1800-talet
            stodo till buds för att möjliggöra en sådan kännedom. Uppenbarligen
            lärer det emellertid numera få anses, att med den utveckling,
            som skett sedan förordningens tillkomst, de nämn- da åtgärderna
            icke längre äro ägnade att ens i någon mera märkbar mån säkerställa
            angivna syfte. Den publicitet, som kan uppnås genom kungö- relse
            från predikstolen, torde som regel vara mycket obetydlig i varje
            fall i
          </p>
          <p xml:id="i-LFfscwzFDHPxvLmwn5vRb">
            1 Bihang till riksdagens protokoll 1960. 4 saml. Nr 395—401
          </p>
          <pb facs="riksdagen-motions-pdf/data/1960/mot_1960__ak__395/mot_1960__ak__395-002.pdf"/>
          <fw xml:id="i-VWjjptveKpzGMzLZsZ6uJ8">
            2 Motioner i Andra kammaren, nr 395 år 1960
          </fw>
          <p xml:id="i-Rz9vWH2asruNBnwiKNGjUv">
            de större städerna, där antagligen flertalet lösöreköpsavhandlingar
            äga rum. Härtill kommer, att det näppeligen kan anses lämpligt,
            att kyrkliga för- rättningar skall behöva belastas med uppläsandet
            av kungörelser av den art, varom här är fråga. Allmänt sett torde
            dessutom gälla, att kungörandet av lösöreköpsavhandlingar från
            predikstol torde i och för sig verka särskilt nedsättande för
            en säljares kreditvärdighet huru berättigad krediten än må vara
            i det enskilda fallet. Icke heller de övriga i förordningen föreskrivna
            åtgärderna torde leda till önskvärd publicitet. Landsfiskalen
            respektive stadsfogden har icke ålagts att vidtaga någon åtgärd
            i anledning av erhållet meddelande om lösöreköpsavhandling. Meddelandet
            måste uppfattas såsom en underrättel- se för kännedom i tjänsten.
            Det inprotokollerande, som äger rum hos dom- stolarna, är icke
            heller ägnat att befordra publiciteten. Detsamma torde gälla domstolarnas
            kungörelser. Det torde med ganska stor säkerhet kunna göras gällande,
            att presumtiva kreditgivare icke förskaffa sig underrättelse om
            rättsliga förhållanden genom att inhämta uppgifter från de offentligen
            anslagna kungörelserna hos domstolarna. De angivna bristerna i
            förordningens föreskrifter för att ernå publicitet lärer emellertid
            icke kunna anses vara de enda som vidlåder förordningen. Anmärkningsvärt
            är, att ingen av de nämnda myndigheterna ålagts skyldig- het att
            föra förteckning över anmälda lösöreköpsavhandlingar. Betydande
            svårigheter kunna därför uppstå om en presumtiv kreditgivare söker
            er- hålla kännedom om viss egendom försålts genom lösöreköpsavhandling.
            Kungörelserna hos domstolarna torde icke vara uppsatta under någon
            längre tid. Härtill kommer, att även om uppgift icke föreligger
            om att viss egendom försålts enligt lösöresköpsförordningen hos
            myndigheten i den ort, där egendom finnes, slutsats därmed icke
            är möjlig om att egendomen icke försålts enligt förordningen.
            Egendomen kan ha flyttats från den ort där den befann sig vid
            tiden för ingåendet av lösöreköpsavtalet. För att vara fullt säker
            skulle kreditgivare därmed nödgas verkställa undersökning hos
            samtliga underdomstolar inom hela landet och som nämnts utan att
            därvid ha tillgång till fortlöpande förteckningar. En ytterligare
            anmärkningsvärd omständighet torde vara att registrering icke
            kan ske om att lösöreköp gått åter. Den publicitet, som kan har
            ernåtts om avhandlingens ingående med den inverkan en dylik publicitet
            kan ha på säljarens kreditvärdighet kan alltså icke elimineras
            med samma publika kännedom. Redan vad som nu påpekats torde ådagalägga
            behovet av en översyn av de angivna bestämmelserna i förordningen.
            Skäl torde emellertid tala för att lösöreköpsförordningen i sin
            helhet underkastas en fullständig revision. Om förordningen torde
            säkerligen det uttalandet kunna göras, att den alltsedan sin tillblivelse
            varit föremål för tolkningstvister i högre grad än kanske någon
            annan svensk lag. Få lagar
          </p>
          <pb facs="riksdagen-motions-pdf/data/1960/mot_1960__ak__395/mot_1960__ak__395-003.pdf"/>
          <fw xml:id="i-2fJPQS2y4pEYJTavMgJTTn">
            Motioner i Andra kammaren, nr 395 år 1960 3
          </fw>
          <p xml:id="i-MWxR8sDFd5rCLLEzL66Nmg">
            torde dessutom på grund av ovissheten om innehållet ha föranlett
            så många uttalanden i doktrinen. Den utveckling, som praxis i
            anslutning till förord- ningen undergått, ger det bästa stödet
            för det sagda. Medan förordningen i enlighet med sin ordalydelse
            från början uppfattades reglera villkoren för beståendet mot tredje
            man av ett köp av lösören, som skall få förbliva i säljarens besittning,
            erkännes numera, att även pantupplåtelser, som ske med iakttagandet
            av föreskrifterna i förordningen, tillerkännas giltighet. De konsekvenser,
            som detta leder till i skilda avseenden, regleras emeller- tid
            — självfallet med förordningens ordalydelse — icke däri. Frågan
            kan exempelvis vara huruvida säljaren är ovillkorligen berättigad
            att mot erläg- gande av köpeskillingen återfå rätten till egendomen.
            Spörsmålet vilken rätt köparen har lärer också anses ovisst. Är
            han exempelvis berättigad att utan vidare hemtaga föremålen eller
            måste han sälja sin rätt på offentlig auktion och redovisa överskottet
            därå till säljaren även om avhandlingen materiellt sett har ostridig
            karaktär av köp? Även sakliga skäl torde därför tala för att en
            översyn av förordningen får anses påkallad i riktning mot erhållande
            av en efter nutida krav på publicitet utformad lag rörande villkoren
            för pantsättning av i första hand lösören med jämväl exempelvis
            byggnad å ofri grund. Bortsett från tomt- rättsinstitutet kan
            sådan byggnad icke för närvarande användas såsom kre- ditunderlag
            utan besittningsövergång, ehuru uppenbarligen förhållandena många
            gånger kan vara sådana att byggnadens värde lämpligen kan och
            behöver användas såsom sådant. Mot det sagda om behovet av en
            översyn av förordningen i hela dess vidd torde möjligen kunna
            göras gällande att antalet lösöreköpsavhandling- ar är relativt
            litet och att det knappast kan vara önskvärt att utvidga rätten
            att pantsätta lösören. Risken för att föremålen i ett hem skulle
            an- vändas till pant skulle därmed öka, en uppenbarligen icke
            lämplig utveck- ling. Å andra sidan torde gälla, att ett berättigat
            krav kan finnas att kunna såsom realsäkerhet utnyttja inventarier
            och andra föremål, som icke kunna förlagsintecknas eller pantförskrivas
            enligt lagstiftningen om inteckning i jordbruksinventarier. Även
            om en utvidgning av lösöreköpsmöjligheterna icke skulle anses
            önskvärd må dock understrykas vad ovan sagts om att de nuvarande
            publicitetskraven måste anses otillfredsställande. Ett ytterligare
            skäl för en översyn av lösöreköpsförordningen torde vara att chefen
            för justitiedepartementet under år 1959 uppdragit åt särskilda
            sakkunniga att verkställa översyn av lagstiftningen om förlagsinteckning
            med erinran om alt härvid även borde uppmärksammas den år 1932
            till- komna lagstiftningen om inteckning i jordbruksinventarier
            i syfte att möj- liggöra att inteckning kan fortfara att gälla
            i inventariebestånd, vilket av gäldenären vid frånträdande av
            ett jordbruk överföres till ett annat, som av honom tillträdes.
            Så närbesläktade som instituten om förlagsinteckning och jordbruksinventarier
            få anses vara med vad som åtminstone numera
          </p>
          <pb facs="riksdagen-motions-pdf/data/1960/mot_1960__ak__395/mot_1960__ak__395-004.pdf"/>
          <fw xml:id="i-2o74vhKFh3VhBciTAVvXxM">
            4 Motioner i Andra kammaren, nr 395 år 1960
          </fw>
          <p xml:id="i-991Z8AMLZJkvei3eiiRrxY">
            regleras genom lösöreköpsförordningen skulle det säkerligen vara
            av värde om den i och för sig påkallade översynen av lösöreköpsförordningen
            kunde företagas i samband med översynen av de två andra instituten.
            Det hemställes alltså, att riksdagen måtte hos Kungl Maj:t anhålla
            om översyn av 1845 års förordning i avseende på handel om lösören,
            som köparen låter i säljarens vård kvarbliva.
          </p>
          <p xml:id="i-UG6coSRWeWatPNyzuczTxA" type="date">
            Stockholm den 27 januari 1960
          </p>
          <div xml:id="i-NTDFLLgeohxc9PabcaUS7w" type="signatureBlock">
            <list xml:id="i-XiMfaDZVCNRGAfX3YT897b">
              <item xml:id="i-LNf2fa1foumwR43eecc8Fv" who="i-9pniEQjQ1nuD311D7jnQjy" type="signature">
                Harry Wahrendorff
              </item>
            </list>
          </div>
        </div>
      </div>
    </body>
  </text>
</TEI>
