<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00053">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__53/mot_1951__ak__53-001.pdf"/>
      <fw xml:id="i-sZkNpn9xHXq4saBewdQHx">
        Motioner i Andra kammaren, nr 53. 1
      </fw>
      <div xml:id="i-K6b9FVvAEHm5sf8RsgZRcE" type="motHeader">
        <div xml:id="i-B7QUh3FvSWzaS2zue1yBc6" type="motTitle"/>
        <div xml:id="i-HiRF5HVFKLuCQHG3V5UVeT" type="motSubmissionInfo"/>
      </div>
      <div xml:id="i-Syg1BDDSxw7C1vDGy5etmg" type="motBody">
        <div xml:id="i-Ae9tZkY3kUtbkiHvVLxZvK">
          <p xml:id="i-QcHUTzZ3eRx9FGkjhv3BVX">
            Nr 33.
          </p>
          <p xml:id="i-LeP7wYgPHuqCAHrntMHivT">
            Av herrar Gustafsson i Borås och Mosesson, om skydd för väljarbeteckning
            vid kommunala val.
          </p>
          <p xml:id="i-3XaVMg1GCvgFSyqqBJRYsU">
            Enligt 54 och 56 $$ lagen om val till riksdagen är väljarbeteckning
            skyddad, sedan den i särskild i lagen angiven ordning registrerats.
            Skyddet gäller så- väl parti- som kartellbeteckning. Motsvarande
            bestämmelser saknas i kom- munala vallagen, varför väljarbeteckning
            endast är skyddad vid val till riks- dagens andra kammare men
            däremot icke vid kommunala val. Denna skillnad i lagreglerna måste
            anses otillfredsställande. Samma skäl, som en gång talat för att
            bestämmelser om skydd för väljarbeteckning vid andrakammarval
            infördes och som tala för att de fortfarande bibehållas, tala
            för att liknande bestämmelser införas även vid kommunala val.
            I synnerhet gäller detta landstingsmanna- och därmed jämförliga
            val. De missbruk 1 form av illojalt användande av annans partibeteckning
            — för att därigenom kunna utnyttja det andra partiets röstöverskott
            — som man med denna lagstiftning velat stävja förekomma fortfarande,
            fast nu vid kommunala val. Denna brist i lagstiftningen uppmärksammades
            redan då nu gällande regler om skydd för väljarbeteckning vid
            val till riksdagens andra kammare infördes år 1935. I proposition
            nr 139 vid 1935 års riksdag framhöll departements- chefen: »Det
            nu föreliggande förslaget om skydd för väljarbeteckning avser
            en- dast valen till andra kammaren. Riksdagen har endast begärt
            utredning och förslag med avseende å dessa val, och de verkställda
            utredningarna hava icke haft vidsträcktare omfattning. Starka
            skäl synas emellertid tala för att be- reda skydd för väljarbeteckning
            även vid andra val, åtminstone vid lands- tingsmannaval och val
            av elektorer för utseende av första kammarens leda- möter. Härvidlag
            möta dock större svårigheter än med avseende å andra- kammarvalen.
            Frågan huruvida och på vad sätt skydd för väljarbeteckning vid
            andra val än andrakammarval bör införas torde icke kunna besvaras
            utan särskild utredning, och förslag i ämnet kan därför ej nu
            framläggas.» Konstitutionsutskottet yttrade i samma fråga: » Starka
            skäl kunna, såsom även departementschefen framhållit, anföras
            för en utvidgning av skyddet för partibeteckning också till andra
            val än andra- kammarvalen eller åtminstone till vissa av dem,
            därvid landstingsmanna- och clektorsvalen främst torde böra komma
            i betraktande. Frågan om skydd för partibeteckning även vid dessa
            val har emellertid icke gjorts till föremål för närmare utredning
            i propositionen eller i det till grund för densamma lig- gande
            sakkunnigförslaget. Utskottet finner sig därför icke för närvarande
            böra upptaga denna fråga till närmare dryftande.»
          </p>
          <p xml:id="i-LtFaXkMecdcJUe5mBV3EoG">
            14551 Bihang till riksdagens protokoll 1951. 4 saml. Nr 53—58.
          </p>
          <pb facs="riksdagen-motions-pdf/data/1951/mot_1951__ak__53/mot_1951__ak__53-002.pdf"/>
          <fw xml:id="i-fHepvHKu6QGjiYXxrUv6W">
            2 Motioner i Andra kammaren, nr 53.
          </fw>
          <p xml:id="i-9L8NESQQUwL4CfzghGEjwZ">
            Om sakskälens styrka synes ingen tvekan råda vare sig hos departements-
            chefen eller hos konstitutionsutskottet. Endast formella skäl
            avhöllo dem från att ingå på frågan om utsträckande av skyddet
            för väljarbeteckning till även andra val än val till andra kammaren.
            Den utredning, utan vars när- mare prövning av frågan departementschefen
            inte ansåg sig kunna föreslå så- dana bestämmelser, har inte kommit
            till stånd. Enligt vår mening bör tiden dock nu vara mogen för
            att denna fråga upptages till närmare prövning. Enligt beslut
            av 1949 års riksdag pågår för närvarande utredning av frågan om
            valsättet i vårt land. Denna utredning skall enligt direktiven
            söka åstad- komma sådana förslag till valordning, att ingående
            av kartell icke skall bliva nödvändigt. Det kan därför tänkas,
            att den särskilda frågan om skydd för kartellbeteckning kommer
            att förlora aktualitet. Men om utredningen kom- mer till det resultatet,
            att den inte anser sig kunna föreslå kartellsystemets avskaffande,
            bör den enligt vår mening utarbeta bestämmelser för dylikt skydd
            vid även andra val än val till andra kammaren. I vart fall torde
            inte hinder föreligga, att utredningen upptar frågan om skydd
            för partibeteckning vid sådana val. Med stöd av vad ovan anförts
            få vi därför hemställa, att riksdagen måtte besluta att hos Kungl.
            Maj:t hemställa, att frågan om skydd för väljarbeteckning vid
            andra val än val till andra kammaren måtte för utredning och uppgörande
            av för- slag överlämnas åt 1950 års folkomröstnings- och valsättsut-
            redning.
          </p>
          <p type="date" id="i-Dofzspk97EunQLsMaVivwP">
            Stockholm den 20 januari 1951.
          </p>
          <div xml:id="i-P5zbmWb1mArymEmJRHgfnF" type="signatureBlock">
            <p who="unknown" type="signature">
              Azel Gustafsson
            </p>
            <p who="i-NHCP9E67fqZbogaGJzcjhQ" type="signature">
              Gust Mosesson
            </p>
          </div>
        </div>
      </div>
    </body>
  </text>
</TEI>
