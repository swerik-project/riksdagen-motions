<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02577">
  <teiHeader>
    <fileDesc>
      <titleStmt>
        <title>Sveriges arbete i Europarådet</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2577 av Markus Wiechel m.fl. (SD)</title>
          <idno type="rdwebb">H9022577</idno>
          <rs type="number">2577</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022577/text</ref>
          <ref type="dokument_url_html">http://data.riksdagen.se/dokument/H9022577</ref>
          <ref type="dokumentstatus_url_xml">http://data.riksdagen.se/dokumentstatus/H9022577</ref>
          <ref type="docx">http://data.riksdagen.se/fil/29CCA829-D771-44B5-BE05-F3C552AC9EDD</ref>
          <ref type="pdf">http://data.riksdagen.se/fil/4B087AF4-F85D-4691-9249-1FAB45AE9814</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UM5cLhmUU6FmU2hVWazp8K" type="signed"/>
        <correspContext corresp="i-UM5cLhmUU6FmU2hVWazp8K">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-XMPFTtarfDkhazQTpaKwqr" type="submitted">
          <date when="2021-10-01"/>
          <time when="18:56:53"/>
        </correspAction>
        <correspAction xml:id="i-EpKbw4mfJ7JN5iN7Bz1pMA" type="reviewed">
          <date when="2021-10-04"/>
          <time when="11:58:25"/>
        </correspAction>
        <correspAction xml:id="i-HdpKotDBbkBB3PiV6Nxvmc" type="referred">
          <date when="2021-10-14"/>
        </correspAction>
        <correspAction xml:id="i-XWJpsLzCjNoees5jSERrLL" type="assigned">
          <date when="2022-10-05"/>
          <time when="11:47:46"/>
        </correspAction>
        <correspContext corresp="i-XWJpsLzCjNoees5jSERrLL">
          <ref type="assignedTo">Utrikesutskottet</ref>
        </correspContext>
        <correspAction xml:id="i-899tixMdsEuCyGj2AUVTaF" type="behandlas_i"/>
        <correspContext corresp="i-899tixMdsEuCyGj2AUVTaF">
          <ref type="uppgift">2021/22:UU7</ref>
          <ref type="ref_dok_id">H901UU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU7</ref>
          <ref type="ref_dok_titel">Mänskliga rättigheter ur ett tematiskt perspektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Er41sVuwDyxkweCZXCyjsa" type="behandlas_i"/>
        <correspContext corresp="i-Er41sVuwDyxkweCZXCyjsa">
          <ref type="uppgift">2021/22:UU13</ref>
          <ref type="ref_dok_id">H901UU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU13</ref>
          <ref type="ref_dok_titel">Europarådet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PJBnQuh5jQTxS1WCQUdHTc" type="behandlas_i"/>
        <correspContext corresp="i-PJBnQuh5jQTxS1WCQUdHTc">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BiwJMK3ocS2DZegCQsMu8Z" type="motHeader">
        <div xml:id="i-14nJ22fz3UvDu3Eh6hiJER" type="motTitle">
          Motion till riksdagen 2021/22:2577 av Markus Wiechel m.fl. (SD)
          Sveriges arbete i Europarådet
        </div>
      </div>
      <div xml:id="i-BWXNnAXsmTZP6bqpx2fdEX" type="motBody">
        <div xml:id="i-MFxcnVZE1mJ2mgU1qF3aff" type="motProposal" subtype="förslag">
          <head xml:id="i-WC8EZ67GXGwzNHSNKrgn2v">
            Förslag till riksdagsbeslut
          </head>
          <list xml:id="i-xHodJ2vL6yYJZXALoThyq" style="ol">
            <item xml:id="i-3DzywmLRMkEmArSgZrSGpV">
              Riksdagen ställer sig bakom det som anförs i motionen om klagofristen
              vid Europadomstolen och tillkännager detta för regeringen.
            </item>
            <item xml:id="i-PpnUUXKfPuVjeZpmthoFbm">
              Riksdagen ställer sig bakom det som anförs i motionen om att
              Sverige i Europarådet ska verka starkare för att rätten för den
              enskilda medborgaren att frivilligt välja politisk åskådning och
              facklig organisation efterlevs i medlemsstaterna och tillkännager
              detta för regeringen.
            </item>
            <item xml:id="i-AR7SXZGcssCCiyDUHt9sKa">
              Riksdagen ställer sig bakom det som anförs i motionen om att
              Sverige i Europarådet ska verka för ett starkare samarbete i Europa
              för att motverka antisemitism och tillkännager detta för regeringen.
            </item>
            <item xml:id="i-2o3gz2fCsKGYEU3y24NkDL">
              Riksdagen ställer sig bakom det som anförs i motionen om att
              mer kraftfullt verka för att Turkiet ska ställa sig bakom grundläggande
              värderingar inom Europarådet och tillkännager detta för regeringen.
            </item>
            <item xml:id="i-F3acPfrxxE6ioFrhvAdtsu">
              Riksdagen ställer sig bakom det som anförs i motionen om att
              Somaliland bör erbjudas möjligheten att ingå partnerskap för demokrati
              med Europarådets parlamentariska församling och tillkännager detta
              för regeringen.
            </item>
            <item xml:id="i-QpiRPE97uYqyPHU2bUnp4">
              Riksdagen ställer sig bakom det som anförs i motionen om att
              Taiwan bör inbjudas som observatör i Europarådets parlamentariska
              församling och tillkännager detta för regeringen.
            </item>
            <item xml:id="i-2rdKXFKr9wN7yzEkEyL6z3">
              Riksdagen ställer sig bakom det som anförs i motionen om att
              förhindra shariainspirerad lagstiftning i Europa och tillkännager
              detta för regeringen.
            </item>
            <item xml:id="i-B9Sx81eqdfFNBr5RmGYa4y">
              Riksdagen ställer sig bakom det som anförs i motionen om att
              Sverige ska verka för en oberoende granskning av Europadomstolen
              i syfte att motverka jäv i domar och tillkännager detta för regeringen.
            </item>
          </list>
        </div>
        <div xml:id="i-2sq9gWYCyGp9phWZSMd7Po" type="motContent">
          <head xml:id="i-865rq9cUCxGEDexiMyQWSP" type="h1">
            1 Klagofristen vid Europadomstolen
          </head>
          <p xml:id="i-7M9W5VVPEuA9Rcm19NWFHi">
            Vid en högnivåkonferens i Brighton 2012 antogs en deklaration
            som innebar vissa ändringar i Europakonventionen och rätten att
            anhängiggöra mål. Tidsfristen för att lämna in klagomål beslutades
            minska från sex till fyra månader. Sverigedemokraterna anser att
            den här förändringen är olycklig. Den gör slutgiltiga ställningstaganden
            om Europakonventionens innebörd, vilket påverkar den svenska rättstillämpningen
            på ett mycket brett område. Tyvärr är domstolen redan i dag svårtillgänglig
            för vanliga européer.
          </p>
          <p xml:id="i-8EFDXmSCtkinSvjb1V2hoo">
            Reglerna kring anhängiggörande kan vara krångliga och kunskapen
            om domstolens kompetensområde är inte särskilt spridd, inte ens
            bland jurister. Därför är det viktigt att potentiella klaganden
            har tillräckligt med tid mellan det att en påstådd kränkning äger
            rum till dess att tidsfristen rinner ut. Förkortningen av den
            fristen syftar till att minska målbalansen, vilket i grunden är
            förståeligt. Det målet uppnås dock bättre genom att domstolens
            kapacitet utökas. Därför vill vi att regeringen återtar sin ratificering
            av protokollet.
          </p>
          <head xml:id="i-NaoDBU5MkK2b3eRCTPwvtA" type="h1">
            2 Europakonventionen och rätten att välja politisk åskådning
          </head>
          <p xml:id="i-6HVCTicWu5A7d85sgq2b5X">
            Rätten för den enskilda medborgaren att frivilligt välja politisk
            åskådning och facklig organisation är skyddad av den Europeiska
            konventionen om skydd för de mänskliga rättigheterna och de grundläggande
            friheterna. Det är grundläggande för demokratiska stater och det
            kan anses som självklart att varje medborgare har rätt att tillhöra
            en förening och likaså rätt att avstå från att ansluta sig till
            en förening.
          </p>
          <p xml:id="i-BGt36BfNpUMMHkRfRvqVQR">
            Artikel 5 i den europeiska sociala stadgan slår fast rätten för
            arbetstagare och arbetsgivare att bilda och tillhöra en organisation
            som tillvaratar deras ekonomiska och sociala intressen. Statens
            uppgift är att skydda medborgarnas möjlighet att utöva denna rätt.
            I artikel 11 slås det fast att varje medborgare har rätt att ansluta
            sig till fackföre­ningar för att skydda sina intressen. I artikel
            14 fastslås ett förbud mot diskriminering på grund av kön, ras,
            hudfärg, språk, religion eller politisk eller annan åskådning.
          </p>
          <p xml:id="i-TTUTYnxepC5HTxXzmFFW8P">
            Trots detta förekommer i Europa och till och med i Sverige diskriminering
            på grund av politisk åskådning. I Belarus är läget så allvarligt
            att politiker sitter fängslade på grund av politisk hemvist och
            de drabbas av omfattande psykisk och fysisk misshandel. I Sverige
            är inte läget lika allvarligt, men politiker har blivit uteslutna
            ur fackförbund, utsatta för våld och blivit av med sina arbeten
            på grund av politisk hemvist.
          </p>
          <p xml:id="i-LqYe1dqkZRCaKTX9HwMz5a">
            Regeringen bör tydligare ta avstånd från denna typ av diskriminering.
            Sverige bör lyfta frågan i Europarådet i syfte att stärka rätten
            för den enskilde medborgaren att frivilligt välja politisk åskådning
            och facklig organisation och motverka diskriminering på grund
            av politisk åskådning. Diskriminering på grund av politisk åsikt
            är lika förkastlig som övrig diskriminering.
          </p>
          <head xml:id="i-7aHXN2e2THNfafUSS8dNJ1" type="h1">
            3 Motverka antisemitism
          </head>
          <p xml:id="i-TB6jGCPwBCkf3i4753KFz7">
            Tyvärr har antisemitism ökat betydligt i Europa på senare tid.
            Hatbrotten mot judar har tilltagit och på flera håll i Europa
            är judars säkerhet allvarligt hotad. Detta är en oaccep­tabel
            utveckling som måste brytas. Låt oss aldrig glömma Förintelsens
            offer och vad som hänt judarna i Europa i historien. Europarådet,
            som ska försvara medborgares mänskliga rättigheter i medlemsstaterna,
            har ett stort ansvar att samarbeta för att mot­verka antisemitism
            och sprida kunskap om judarna och deras historia för att motverka
            fördomar och hat. Vi anser att Sverige inom Europarådet aktivt
            ska verka för kraft­fullare åtgärder och samarbete för att motverka
            antisemitism.
          </p>
          <head xml:id="i-8uwHsJ6FwTJ2tYQRm3pmKe" type="h1">
            4 Turkiet
          </head>
          <p xml:id="i-55sCnpDjX9tcRKUeJUD9z5">
            Turkiet är i dag representerade av en mycket stor delegation
            i Europarådets parlamenta­riska församling och dess representanter
            har aktivt deltagit i en lång rad olika politiska grupper. Europarådet
            har de senaste åren på ett föredömligt sätt agerat emot Rysslands
            agerande i och mot Ukraina samt mot president Vladimir Putins
            auktoritära och imperi­alistiska regim. Dessvärre har församlingen
            varit förhållandevis passiv när Turkiet brutit mot internationell
            rätt genom sitt intåg i Syrien och Irak samt genom dess frekventa
            övertramp avseende grundläggande mänskliga fri- och rättigheter,
            inklusive mass­arresteringar och attacker mot oppositionella,
            journalister och andra som varit besvärliga för den sittande regimen.
          </p>
          <p xml:id="i-N5Yckq98ncT5H332BMwzwF">
            Europarådets medlemsländer måste uppfylla tre krav för att få
            vara kvar i sam­arbetet: De ska ha ett demokratiskt styrelseskick,
            vilket Turkiet knappast kan anses ha. De ska ligga i Europa, vilket
            uppfylls då en liten del av landet ligger i Europa. Sist men inte
            minst ska de respektera medborgarnas grundläggande mänskliga fri-
            och rättigheter – vilket uppenbart inte har skett.
          </p>
          <p xml:id="i-HsHJj3FaboPP1zKctvPkdU">
            Europarådet ska stå upp för mänskliga rättigheter, demokrati
            och yttrandefrihet i hela världen. När grova övergrepp sker i
            ett av medlemsländerna riskerar legitimiteten för denna församling
            således också att minska. Turkiet var ett av de första länderna
            som anslöt sig till församlingen efter dess bildande 1949. Av
            den anledningen bör Sverige genom Europarådet verka för kraftfullare
            åtgärder mot Turkiet, som återkommande ertappas med att bryta
            mot Europarådets grundläggande medlemskrav.
          </p>
          <head xml:id="i-MtyUhDJ7iP7h8C3id4c3va" type="h1">
            5 Somaliland
          </head>
          <p xml:id="i-ENY5TbPuyRhgUhVazzDmVH">
            Europarådets parlamentariska församlings framgångsrika partnerskap
            för demokrati­programmet, som inrättades 2009, har hittills ingåtts
            med det marockanska parlamentet, det palestinska nationella rådet,
            parlamentet i Kirgizistan och Jordaniens parlament.
          </p>
          <p xml:id="i-PEPTp7aLKWocNAjQZruNsT">
            Partnerskapet syftar till att upprätta institutionellt samarbete
            med förtjänande parlament i regioner som önskar dra nytta av församlingens
            erfarenhet av demokratisk byggnad och att delta i en gemensam
            politisk debatt om gemensamma utmaningar som överskrider de europeiska
            gränserna, inte minst avseende demokrati och mänskliga rättigheter.
            Genom detta arbete kan parlamenten för respektive land bli delaktiga
            i arbetet att främja Europarådets grundläggande värderingar. Länder
            som ingått i detta partnerskap får skicka en delegation för att
            delta i församlingen och dess utskottsarbete (dock utan rösträtt),
            vilket blir som ett slags erkännande för de framsteg som görs
            i det aktuella landet. Samtidigt blir detta ett sätt för länderna
            att bilda nätverk och lära av västerländska demokratier.
          </p>
          <p xml:id="i-GyGJRBXdu4x9xQmEkmquDY">
            I över två decennier har landet Somaliland utmärkt sig genom
            att utöva demokrati vid ett regelbundet, fritt och rättvist parlamentsval
            sedan landet förklarade sig självständigt från ett krigshärjat,
            dystopiskt Somalia som nu också internationellt erkänns som en
            ”misslyckad stat”. I Somaliland har man infört fri skolgång för
            alla för att beständigt övervinna fattigdom. Somaliland har dessutom
            en stabil och fungerande regering som befinner sig i effektiv
            och laglig kontroll av sitt territorium och har etablerade internationella
            relationer i förhållanden som motsvarar en de facto stat.
          </p>
          <p xml:id="i-2C4ALSezr9Gd5a9XmZNUvX">
            Regeringen bör aktivt verka för att Somaliland, under förutsättning
            att de framöver arbetar för religionsfrihet, ska få ingå partnerskap
            för demokrati med Europarådets parlamentariska församling. Detta
            skulle kunna bidra till att ytterligare förbättra Somalilands
            demokrati, rättsstatsprincipen och respekten för grundläggande
            mänskliga fri- och rättigheter. Genom ett partnerskap kan Europa
            erkänna parlamentet i Somaliland och även bistå i arbetet för
            framtida framsteg.
          </p>
          <head xml:id="i-CEGXPNMqS3R9JnsQxQYaAN" type="h1">
            6 Taiwan
          </head>
          <p xml:id="i-CwPavyQrfheYzxooQRB4qS">
            Republiken Kina (Taiwan) är en välmående demokrati med nästan
            24 miljoner invånare. Sverige och Taiwan delar dessutom en lång
            rad centrala värderingar såsom respekt för demokrati och mänskliga
            rättigheter samt försvaret av rättsstatsprincipen och yttrandefriheten.
            Taiwan präglas av en stabil ekonomi som till stor del baseras
            på högteknologiska varor och de har ett omfattande välstånd bland
            invånarna. Ur ett internationellt perspektiv är Taiwan dessutom
            en mycket viktig aktör på världshandelsmarknaden och har idag
            såväl fullvärdiga som inofficiella diplomatiska förbindelser med
            en lång rad länder världen över. I Sverige benämns Taiwans diplomatiska
            delegation för Taipei mission, men delegationen fungerar i stort
            som vilken ambassad som helst. Såväl Europas demokratier som Taiwan
            har mycket att tjäna på ett utökat samarbete inte minst mot bakgrund
            av att vi har en liknande syn på grundläggande värderingar. Ett
            fördjupat samarbete mellan Europarådet och Taiwan skulle kunna
            utveckla redan befintliga satsningar på demokrati och mänskliga
            rättigheter samt möjliggöra nya kontaktytor. Regeringen bör trycka
            på för att inleda ett samarbete med Taiwan i Europarådet, inte
            minst som observatör i dess parlamentariska församling.
          </p>
          <head xml:id="i-JmN149gyf735fi4QVkTHfK" type="h1">
            7 Förhindra shariainspirerad lagstiftning i Europa
          </head>
          <p xml:id="i-NUucYPUQe7HtodJUiNhndP">
            På senare tid har allt större uppmärksamhet ägnats det faktum
            att sharialagstiftning, lagstiftning baserad på Koranen och den
            muslimska tron, praktiseras i alltfler euro­peiska samhällen.
            Samtidigt kan det konstateras att någon vidare beskrivning av
            vad denna lagstiftning faktiskt innebär förblir vaga och att många
            inte inser att detta går stick i stäv med fundamentala europeiska
            värden.
          </p>
          <p xml:id="i-YByGTDLJGXTJfGZbdcivUq">
            Kairodeklarationen om mänskliga rättigheter inom islam är ett
            internationellt fördrag som till dags dato har 45 undertecknade
            stater som har stora eller dominerande muslim­ska befolkningar.
            I denna deklaration återfinner vi islams centrala principer vad
            gäller tolkningen och appliceringen av sharialagstiftningen i
            25 artiklar, vilka tydligt skiljer sig från svensk rättsuppfattning
            och från 1950 års Europarådskonvention om mänskliga fri- och rättigheter.
          </p>
          <p xml:id="i-BozsVMAHkMt8U5tqKEfh9K">
            Kairodeklarationen börjar med att deklarera att alla män är jämlika
            och det framgår att mannen är ansvarig för familjens uppehälle
            och välfärd. Deklarationen tydliggör även att det är förbjudet
            för enskilda människor eller staten att ta någons liv, om det
            inte sker på shariabestämd grund. På samma sätt ska staten skydda
            medborgarna från kroppsligt våld, om undantag inte godkänns av
            sharia. Föräldrar har rätt att välja sina barns skolgång och utbildning,
            under förutsättning att det överensstämmer med sharias etiska
            värderingar och principer.
          </p>
          <p xml:id="i-59RyE23GDvVC1Li6pbYbEJ">
            Vad gäller rätten för en muslim att lämna sin tro eller få andra
            att göra det så kallar Kairodeklarationen islam för den oförstörda
            naturens religion och det är förbjudet att utöva någon som helst
            form av tvång gentemot en man eller utnyttja hans fattigdom eller
            brist på kunskap till att omvända honom till en annan religion
            eller till ateism. Varje man garanteras yttrandefrihet, resfrihet,
            fri bosättning och rätt att njuta frukterna av sitt skapande under
            förutsättning att dessa handlingar står i samklang med sharia
            och alla offentliga funktioner (d.v.s. hela samhället) måste lyda
            under sharia. Kairodeklarationen avslutas med två generalklausuler
            som för säkerhets skull stipulerar att alla rättigheter och friheter
            i deklarationen är underkastade den islamska sharian och att den
            islamska sharian utgör den enda referenskällan för uttolkandet
            och klargörandet av samtliga artiklar.
          </p>
          <p xml:id="i-NFuRhMqUcjwAM77FgDgg1K">
            Detta innebär till exempel att alla de rättigheter och friheter
            som tillsammans bildar Europarådets konvention om mänskliga rättigheter
            och friheter, och därmed lägger grunden också för svenskt rättstänkande,
            bara kan tolereras i ett shariastyrt samhälle under förutsättning
            att de är – eller omformas så att de blir – förenliga med sharia.
            Med andra ord skulle samhällen, om sharia en dag tilläts ta över,
            enkelt förvandlas till en muslimsk teokrati, d.v.s. gudsstat.
          </p>
          <p xml:id="i-Cc9Kky4w7rtqjcfWa7KJ67">
            Faran i dagens situation framgår alltså tydligt med sharia som
            ett parallellt, totalitärt och i högsta grad oförsonligt rättssystem
            på frammarsch på många håll i Sverige – i många fall i öppen konkurrens
            med det öppna och fria Europa. Ett samhälle som vårt kan inte
            länge till fungera i sin nuvarande form med två så olika synsätt
            på människa och samhälle. Europakonventionen framstår därför som
            ett bålverk för försvaret av Sverige som en frihetlig västerländsk
            demokrati. Sverige bör därför inom Europarådet verka för att motsätta
            sig en acceptans för Kairodeklarationen och shariaanpassning.
          </p>
          <head xml:id="i-Vsc8gsrPRv4Z5HtAceQjzM" type="h1">
            8 Europadomstolen och anklagelser om jäv
          </head>
          <p xml:id="i-ET7XFxdEv8vxFFsdmhUaTh">
            Europarådet har en unik status och möjlighet att arbeta för mänskliga
            rättigheter i vår omvärld. Europadomstolen har genom sin historia
            spelat en viktig roll i upprätthållandet av tryggheten bland befolkningen
            hos medlemsstaterna. En viktig organisation som Europarådet måste
            vara fri från korruption och jäv. Det är helt avgörande för organisa­tionens
            existensberättigande. Dessvärre har Europarådet utsatts för korruption
            som har smutsat ner organisationens rykte, vilket vi anser vara
            bedrövligt. Anklagelser om att jäv förekommit vid domarnas beslut
            har den senaste tiden diskuterats efter avslöjanden om kopplingar
            mellan domare i Europadomstolen och en rad lobbyorganisationer.
          </p>
          <p xml:id="i-M3xJHn1dTBXusSWJ3vghSF">
            Med anledning av de anklagelser som föreligger är det av högsta
            vikt att Sverige inom ramen för arbetet i Europarådet samlat arbetar
            för en oberoende granskning av Europadomstolen för att avfärda
            anklagelserna eller sätta in åtgärder mot jäv bland Europadomstolens
            domare.
          </p>
        </div>
        <div xml:id="i-yTV2M7hRgsEoiWdZjDrdS" type="signatureBlock">
          <list xml:id="i-3wixt3z5Td9xJmysVWF9cD">
            <item xml:id="i-AcBfWomUVyECXLqHN2zcGH" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-QNV5MD6Q4XgGbipX9YZ73c" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-GJkzeUpxd4XPvib8XWdEm7" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-GYS3HHqy1NqCUfBUuFBgwA" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
