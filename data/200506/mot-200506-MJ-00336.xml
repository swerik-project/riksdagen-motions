<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_336/mot_200506_MJ_336-0001.pdf"/>
      <div type="motHeader" xml:id="i-L7sbxHQpELKA1b1zpxeArU">
        <div type="motTitle" xml:id="i-PADcvC4riEYNNp25rhZXKG"/>
        <div type="motSubmissionInfo" xml:id="i-ChLgeoSvZWqN7f9ZRzTe8b"/>
      </div>
      <div type="motBody" xml:id="i-MMZRuPWZptLtt3YEMdw1pC">
        <div xml:id="i-Qg1Sc93Vwm3Ez9fSXmx5kR">
          <p xml:id="i-GYaLgAQHA1X1K89EbLRpop">
            2005/06 mnr: MJ336 pnr: c576
          </p>
          <p xml:id="i-F9EF2ba4QyD9vdbwZC3JR9">
            Motion till riksdagen 2005/06:MJ336
          </p>
          <p xml:id="i-C9znc5QMxHj6zxjovhd12n">
            av Birgitta Sellén och Viviann Gerdin (c)
          </p>
          <p xml:id="i-HAsQwanwVZuXwvxHB1esRX">
            Strandnära bebyggelse
          </p>
          <p xml:id="i-4L1ThXdbzm5TCdss9ozurG">
            Förslag till riksdagsbeslut
          </p>
          <p xml:id="i-GzaQNNTbbusF3JRP5XZHtf">
            1. Riksdagen tillkännager för regeringen som sin mening vad som
            i motionen anförs om lättnader för att få uppföra strandnära bebyggelse.
            2. Riksdagen tillkännager för regeringen som sin mening vad som
            i motionen anförs om att eventuella överklaganden skall skötas
            av myndigheter som känner till regionen (länet).
          </p>
          <p xml:id="i-AfqrqAgYXKHwAoaK8kCv4a">
            Motivering
          </p>
          <p xml:id="i-1TdT7BMnnouLEHp1BEeLj">
            Dagens strandskyddsbestämmelser brister i legitimitet i stora
            delar av landet. Trots att bestämmelserna är desamma över landet
            har tillämpningen lett till överexploaterad strandnära bebyggelse
            i vissa delar av landet, t.ex. vid kusten i Stockholmsområdet,
            västkusten och delar av skånska kusten, medan en striktare tillämpning
            skett längs andra kustdelar, exempelvis längs Bottenhavet, och
            betydande kuststräckor är orörda, trots en växande efterfrågan
            på dispenser. Nya regler för strandskyddet bör utgå från att Sverige
            har olika regionala förutsättningar och att varje region/kommun
            själv kan besluta om hur den strandnära bebyggelsen ska utformas.
            Dagens strandskyddsbestämmelser har en brist på flexibilitet,
            som medför att en dispens bedöms lika strängt i kommuner med stor
            tillgång på oexploaterade stränder och ett lågt bebyggelsetryck,
            som i kommuner med en hög grad av exploatering och ett högt bebyggelsetryck.
            I många delar av Sverige är det god tillgång på stränder, men
            exploateringsnivån är låg. Som ett exempel kan nämnas Västernorrlands
            län där varje hushåll = till sitt förfogande har 150 meter orörd
            strand. I Värmlands sjörika landskap finns många natursköna strandtomter,
            som bör få tillstånd att bebyggas strandnära. Det är rimligt att
            kräva att lättnader för strandnära bebyggelse tillåts. En strandskyddsreglering
            kan utgå från gemensamma nationella styrande principer, som sedan
            varje region kan anpassa efter lokala förutsättningar. Regionalt
            kan man inventera områden där det finns stränder och peka ut vilka
          </p>
          <pb facs="riksdagen-motions-pdf/data/200506/mot_200506_MJ_336/mot_200506_MJ_336-0002.pdf"/>
          <p xml:id="i-XSkiYH94yZhuko8j8141VW">
            2005/06:MJ336
          </p>
          <p xml:id="i-DZQ8AUpKatWimvYGJgi3dY">
            områden som är skyddsvärda. Därefter kan varje kommun få beredas
            möjlighet att bedöma vad som kan upplåtas till strandnära bebyggelse.
            Om eventuellt behov av överprövning behöver göras så bör det ansvaret
            ligga på region- eller länsstyrelse. En överprövning ska inte
            göras av Naturvårdsverket. Den bedömningen ska göras av myndigheter
            som känner till regionen/länet.
          </p>
          <p xml:id="i-4jcFuEoNGo3fmX3V22SQnQ">
            Stockholm den 29 september 2005
          </p>
          <p xml:id="i-J5QGB6iXpo1UCWjLfn9dut">
            Birgitta Sellén (c) Viviann Gerdin (c)
          </p>
        </div>
      </div>
    </body>
  </text>
</TEI>
