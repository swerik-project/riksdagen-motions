<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0033/mot_199900_MJ_0033-0001.pdf"/>
      <div type="motHeader" xml:id="i-SQuDYQ4exuU4zz5vkaayy8">
        <div type="motTitle" xml:id="i-CmmVVBzLccTxRj17kkZoj7"/>
        <div type="motSubmissionInfo" xml:id="i-FDpPNnxU2ZNXp39it54XYz"/>
      </div>
      <div type="motBody" xml:id="i-Bea5vmb6e9Eo88kg2X2ynu">
        <div xml:id="i-LXaBgWTk95SEH11FdY2pwP">
          <p xml:id="i-NgX5UpiTyybvig4pt9MPeV">
            1999/2000 mnr: MJ33 pnr: s37145
          </p>
          <p xml:id="i-BTmk5vjaP45aLUUDfAetVT">
            Motion till riksdagen 1999/2000:MJ33
          </p>
          <p xml:id="i-A8X1YZ6XyozhmbTJCbLRPG">
            av Karl Gustav Abramsson m.fl. (s) med anledning av prop. 1999/2000:73
            Jaktens villkor
          </p>
          <p xml:id="i-BxHMigPW88FHcfCygTtSku">
            Regeringens proposition 1999/2000:73 Jaktens villkor innehåller
            bl a förslag om att nuvarande lag om jaktvårdsområden ska ersättas
            med en ny lag om viltvårdsområden. Lagförslaget har fått en utformning
            som, enligt vår mening, inte kommer att gynna vare sig jägarna,
            jakten eller viltet. Det nuvarande jaktvårdsområdesinstitutet
            har fungerat väl både i avseende på att vårda viltet och tillgången
            härpå samt att garantera ett bra utbud av jakttillfällen. Många
            är de marklösa jägare som kunnat delta i jakt och viltvård på
            grund av att jaktvårdsområden har kunnat bildas och fortbestå
            med den huvudsakliga inriktningen att vårda viltstammarna, och
            då inte minst småviltet, och främja ett stort utbud av jakttillfällen
            genom att erbjuda marklösa jägare jakt mot lösen av jakträttsbevis.
            Enligt direktiven till utredaren skulle blivande förslag bidra
            till att öka möjligheterna att jaga till rimliga priser vara vägledande.
            Den ordning som nu föreslås kommer att innebära att jakttillfällena
            istället kommer att minska påtagligt då möjligheterna att erbjuda
            småviltjakt över större områden kommer att begränsas avsevärt.
            De positiva erfarenheter som vunnits under den period som nuvarande
            jaktvårdsområdesbestämmelser gällt har inte tillräckligt utvärderats
            och lagts till grund för nuvarande förslag. Det bör poängteras
            att utredaren överhuvudtaget inte alls brytt sig om att inhämta
            någon som helst information från de många jaktvårdsområdesföreningar
            som n finns framför allt i Norrland och att därav kunnat dra andra
            slutsatser än vad som blev fallet i utredningens förslag. På den
            punkten har regeringen aft ett alltför bristfälligt underlag att
            grunda sitt förslag på angående regler ör det nya viltvårdsområdesinstitutet.
            De röstningsregler som nu föreslås kommer att ytterligare försvåra
            bildandet av viltvårdsområden. Den nu gällande ordningen är att
            föredra ramför den som nu föreslås. Det förstärkta egendomsskyddet
            som åberopas ör den föreslagna ändringen behöver inte innebära
            att röstningsreglerna och arealkravet ska ändras. De nu gällande
            reglerna kan mycket väl behållas. Då de föreslagna ändringarna
            kommer att innebära stora olägenheter genom minskat utbud på jakt
            efter småviltet, och då småviltet härigenom inte kommer att få
            den vård och omsorg det behöver, bör lagen i dessa avseenden inte
            ändras. För oss är det nämligen främmande att göra en värdeåtskillnad
            mellan landets viltarter. Det ligger i det allmännas intresse
            att ha en rik och varierad fauna, och för oss har t.ex. hare,
            räv och olika skogs- och sjöfåglar samma självklara plats som
            älg och stora rovdjur.
          </p>
          <pb facs="riksdagen-motions-pdf/data/199900/mot_199900_MJ_0033/mot_199900_MJ_0033-0002.pdf"/>
          <p xml:id="i-V4KuKoxQKGrd9hDWKdUnAV">
            I fråga om ett viltvårdsområdes bestånd föreslår regeringen att
            länsstyrel- sen tidigast tre år efter bildandet av ett viltvårdsområde
            kan besluta att en viltvårdsområdesförening skall upplösas givet
            vissa majoritetskrav. För att bygga upp fungerande former av samverkan
            måste viltvårds- områdesföreningen få rimliga förutsättningar
            att finna lämpliga arbetsformer och bygga upp strukturer. Kvaliteten
            i viltvården främjas av kontinuitet. En inte allt för kort inkörningsperiod
            är därför nödvändig. Enligt vår bedöm- ning, som för övrigt delas
            av Svenska Jägareförbundet, är det rimligt att bestämma tidsgränsen
            till fem år. Viltvårdssystemet bör utvärderas efter den treåriga
            övergångsperioden.
          </p>
          <p xml:id="i-CEaDu5QWncMSCMk3YaFDE7">
            Hemställan
          </p>
          <p xml:id="i-2rc63St93jGcwxb5QZSCxr">
            Med hänvisning till det anförda hemställs 1. att riksdagen beslutar
            om ändring i lagförslaget i enlighet med vad i motionen anförts
            om de föreslagna röstningsreglerna för bildan- de och upphävande
            av viltvårdsområden, 2. att att riksdagen beslutar om ändring
            i lagförslaget i enlighet med vad i motionen anförts om att även
            småviltet skall utgöra sådant angeläget allmänt intresse som kan
            grunda bildandet av viltvårds- områden, 3. att riksdagen som sin
            mening ger regeringen till känna vad i motionen anförts om viltvårdsområdens
            bestånd, 4. att riksdagen som sin mening ger regeringen till känna
            vad i motionen anförts om utvärdering.
          </p>
          <p xml:id="i-QpEH16rqn9JZz3YgAMKmYF">
            Stockholm den 6 april 2000 Karl Gustav Abramsson (s) Per Erik
            Granström (s) Agneta Brendt (s) Torgny Danielsson (s) Rune Berglund
            (s)
          </p>
          <p xml:id="i-EeiM79ijMFz2dNVe8CEV3q">
            Hans Stenberg (s) Lars U Granberg (s)
          </p>
          <p xml:id="i-3Lx2uYzJm9uWAPkJr3Hqt7">
            1999/2000 MJ33
          </p>
        </div>
      </div>
    </body>
  </text>
</TEI>
