<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__412/mot_1950__ak__412-001.pdf"/>
      <div type="motHeader" xml:id="i-SQyGwa3ibsmiYZFEPkNgtq">
        <div type="motTitle" xml:id="i-AFfmjRMbQihvkWeAhVHD4P"/>
        <div type="motSubmissionInfo" xml:id="i-QDsFjj94nKwFX5xUhxRRH6"/>
      </div>
      <div type="motBody" xml:id="i-93w9GjLYkZ3dYefkH4hYfV">
        <div xml:id="i-L27bfHw47uEDieepiXn9Ey">
          <p xml:id="i-DnnWjbo6wCEUkKrQdMUPNF">
            8 Motioner i Andra kammaren, nr 412.
          </p>
          <p xml:id="i-U5kwbVz6jGJRBxcjQB6fKK">
            Nr 412.
          </p>
          <p xml:id="i-7orEdJAr4xE2Mrm3CG8MC4">
            Av herr Braconier och fröken Wetterström, angående prövning av
            frågan om kommunala investeringsliggare.
          </p>
          <p xml:id="i-LWLxSs81jqRtrKVuLjLdsL">
            Den kommunala verksamheten har särskilt under senare år visat
            en enorm expansion, och allt flera verksamhetsgrenar ha inordnats
            under den kommunala kompetensen. Denna utvidgade verksamhet har
            också medfört ökade krav på investeringar. Under det sista året
            uppgingo de kommunala investeringarna till ungefär en miljard
            kronor; utan byggnadsrestriktioner hade de dock sannolikt kommit
            upp till långt högre belopp. Icke minst kom- munerna ha ju f.
            n. stora uppdämda investeringsbehov, som de hoppas kunna realisera,
            när läget förbättras och resurserna ökat. Samtidigt som kommunerna
            redan ha »på lager» investeringar, fylla de på med beslut om nya
            anläggningsarbeten, och konkurrensen om byggnadstillstånd skärpes
            därigenom ytterligare. I sista hand har det blivit Kungl. Maj:t
            som i ären- dena om byggnadstillstånd fått fälla avgörandet icke
            blott kommunerna emellan utan även mellan en kommuns olika förvaltningsgrenar
            — t. ex. hamnrörelse kontra elverk. Ur kommunal självstyrelsesynpunkt
            synes en sådan ordning föga tillfredsställande. Rätteligen borde
            det ligga i varje kom- muns hand att efter eget skön fördela erhållna
            byggnadstillstånd mellan de olika kommunala grenarna. Över huvud
            taget synas emellertid kommunallagarnas bestämmelser icke anpassade
            efter nutida kommunala budgetsystem, där man sökt så långt möjligt
            skilja mellan driftbudget och kapitalbudget. Föreskrifterna om
            den årliga inkomst- och utgiftsstaten taga närmast sikte på driftbudgeten,
            vilket också är fullt förklarligt med hänsyn till att tidigare
            dessa årliga utgifts- poster dominerat och ärenden om kapitalinvesteringar
            varit undantags- företeelser. Numera förekomma — även i medelstora
            kommuner -— investe- ringsärenden vid varje fullmäktigesammanträde;
            i våra största kommuner ställas ofta fullmäktige inför åtskilliga
            kapitalinvesteringsfrågor vid ett och samma sammanträde. Som en
            författare framhållit i Förvaltningsrättslig tidskrift årgång
            1949 (Radhe: Behövs en kommunal investeringsbudget), förlorar
            man härigenom lätt möjligheten till den nödvändiga avvägningen
            mellan olika investeringsobjekt — ena gången gäller det frågan
            om anläg- gandet av ett nytt barnhem, följande sammanträde föreligger
            ett ärende om en ny sportplats, och nästa gång måste man taga
            ställning till upp- förandet av en ny förvaltningsbyggnad o. s.
            v. För driftbudgeten har man däremot ordnat saken genom den årliga
            inkomst- och utgiftsstaten, där i ett sammanhang de olika posterna
            vägts och prövats inbördes. I fråga om
          </p>
          <pb facs="riksdagen-motions-pdf/data/1950/mot_1950__ak__412/mot_1950__ak__412-002.pdf"/>
          <p xml:id="i-WHg5R25U9xrp2qgMLFoxRr">
            Motioner i Andra kammaren, nr 412. 9
          </p>
          <p xml:id="i-NQoDDGAJH4tK5pys4H8wAx">
            kapitalinvesteringarna synes det oss än mera angeläget, att man
            på ansvarigt håll inom kommunen beredes tillfälle till en dylik
            avvägning, då anlägg- ningsarbetena ofta ha inbördes sammanhang
            och tillkomsten av en anlägg- ning medför varaktiga förpliktelser
            för lång tid framöver. En investering, som i och för sig kan synas
            nog så behjärtansvärd, visar sig kanske vid prövningen ur angelägenhetsgrad
            i förhållande till andra objekt vara av underordnad betydelse
            och bör därför sättas i efterhand. Denna avvägning förutsätter
            emellertid, att objekten prövas i ett sammanhang. Nyssnämnda artikelförfattare
            har ifrågasatt, om man icke borde gå in för ett system med kommunala
            investeringsliggare. I dessa skulle uppföras de olika fullmäktigebesluten
            om kapitalinvesteringar. Fullmäktige skulle ha samma möjligheter
            som f. n. att vid varje sammanträde besluta om nyinvesteringar,
            varigenom man får en debatt om just ifrågavarande an- läggnings
            lämplighet och om sättet för behovets tillgodoseende. Beslutet
            skulle emellertid ej innebära annat än att man i investeringsliggaren
            skulle uppföra en anläggning till en beräknad kostnad av så och
            så mycket samt av den eller den angelägenhetsgraden. Någon medelsanvisning
            skulle ej göras — kostnadskalkylen kan ju komma att förändras
            många gånger, innan företaget hinner realiseras. Anslagsbehovet
            borde därjämte fördelas på olika år. På grundval av investeringsliggarens
            uppgifter skulle fullmäktige årligen — eventuellt oftare — diskutera
            det närmaste årets investeringsvolym, fast- ställa en investeringsbudget
            och göra en inbördes avvägning mellan olika investeringar. De
            förslag, som bli »utstampade» vid ett tillfälle, borde icke avföras
            ur liggaren utan stå över till dess förutsättningar uppkomma för
            förslagets genomförande. Förevarande frågor synas oss så aktuella,
            att de närmare borde prövas av den nu sittande kommittén för revision
            av kommunallagstiftningen. Under hänvisning till det anförda få
            vi därför hemställa,
          </p>
          <p xml:id="i-9RswbnMwkw1eAM4yvTTXWP">
            att riksdagen i skrivelse till Kungl. Maj:t måtte anhålla om
            att 1946 års kommunallagstiftningskommitté upptager till prövning
            frågan om kommunala investeringsliggare i anslut- ning till ovan
            skisserade linjer.
          </p>
          <p xml:id="i-6oTZdbZPwaFySvq8SF2dAa">
            Stockholm den 26 januari 1950.
          </p>
          <p xml:id="i-Pv9HMHdk3krnJoJKMneRUF">
            Jean Braconier. Karin Wetterström.
          </p>
        </div>
      </div>
    </body>
  </text>
</TEI>
