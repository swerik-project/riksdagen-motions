<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KrU-00219">
  <teiHeader>
    <fileDesc>
      <titleStmt>
        <title>Minskat inslag av alkoholbruk i TV-programmen</title>
        <author corresp="r-0 i-9pZ6GzfD2R22bxSydJmuYz">Andre vice talman Karl Erik Eriksson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskat inslag av alkoholbruk i TV-programmen</title>
          <idno type="rdwebb">GA02Kr219</idno>
          <rs type="number">Kr219</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GA02Kr219/text</ref>
          <ref type="dokument_url_html">http://data.riksdagen.se/dokument/GA02Kr219</ref>
          <ref type="dokumentstatus_url_xml">http://data.riksdagen.se/dokumentstatus/GA02Kr219</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Andre vice talman Karl Erik Eriksson</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>Karl Erik Eriksson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D5Y97qmQcTxbMpocUphUPg" type="signed"/>
        <correspContext corresp="i-D5Y97qmQcTxbMpocUphUPg">
          <note type="signatory" corresp="r-0"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_kr_219/mot_198687_kr_219-001.pdf"/>
      <div xml:id="i-F3r9SDscbNWwjAtX72Tb1b" type="motHeader">
        <div xml:id="i-MbE3EznU1m6W5U9wzEuFe9" type="motTitle"/>
        <div xml:id="i-2e7Tsv3zRrXQmsr5BLiBXi" type="motSubmissionInfo"/>
      </div>
      <div xml:id="i-KawVdkaec5yMgjyVqXx4zj" type="motBody">
        <div xml:id="i-PddVYCSLA5dMHP7uk6XTXS">
          <p xml:id="i-W5GNTByJ4BD5AHv2kRQkKN">
            Motion till riksdagen
          </p>
          <p xml:id="i-QDMx6gQmAfKEsbRWGW8vdV">
            1986/87:Kr219
          </p>
          <p xml:id="i-774EKG8TsLeoUj24Pv8BEZ">
            Andre vice talman Karl Erik Eriksson (fp) Minskat inslag av alkoholbruk
            i TV-programmen
          </p>
          <p xml:id="i-UTFEu2fwpfwosYAHrpzLYA">
            De allvarliga och tragiska våldsbrott som skett har helt naturligt
            gett ökad näring åt den s.k. våldsdebatten. Både ansvariga myndigheter
            och experter av olika slag har ägnat mycket tid och kraft åt att
            finna skälet till de många våldsbrotten. Olika förklaringar och
            skäl finns, men praktiskt taget alla är vi överens om att alkoholen
            har en stor del av skulden till våldet. Detta gäller också det
            s. k. ungdomsvåldet. I de flesta av våldsbrotten finns alkohol
            eller narkotika med i bilden. Antingen är den angripande eller
            våldsoffret alkoholpåverkad. Många ”utredare” hävdar bestämt att
            om vi kunde minska alkoholbruket skulle det förbättra våldsbrottsstatistiken.
            Alla krafter i samhället bör därför, enligt min mening, känna
            ansvar för detta och medverka till att alkoholbru- ket minskar.
            Inte minst är detta viktigt när det gäller bruket bland ungdomar.
            TV har här ett mycket stort ansvar genom sin oerhört starka genomslags-
            kraft. Många reagerar mot det starka inslaget av alkohol i TV-programmen
            och ställer frågan vilken effekt det har på tittarna. En utredning
            har nyligen offentliggjorts (Alkoholbilden i TV, en analys av
            fiktionsprogram SR/PUB Nr 16 — 1986). I denna utredning finns
            mycket intressant material, som i huvudsak verifierar vad många
            av oss anser — att det ofta är ”alkoholinslag” i TV-programmen.
            102 fiktionsprogram med nära 100 timmars sändningstid har granskats.
            De undersökta programmen är representativa för TV:s fiktionsutbud
            1983/84, barnprogrammen undantagna. Resultatet av undersökningen
            visar bl.a. följande:
          </p>
          <p xml:id="i-UnKY2HEzVmNT79QVbe7VLe">
            Alkohol förekommer i nästan alla program — i 94 av de 102 som
            undersöktes
          </p>
          <p xml:id="i-94sMjJuRCeQv8BBpFNLF49">
            Under 12 26 av sändningstiden förekommer referens till alkohol
            i TV-rutan. Av persongalleriet i dryckesschema är det uppskattningsvis
            3 000 personer som deltar i själva drickandet. 27 gånger händer
            det att någon tackar nej till en drink eller påfyllning. Ingen
            gång i något program rör det sig om ett principiellt avståndstagande
            från alkohol. Av de 443 centralgestalterna i de 102 programmen
            deltar 6 av 10 i alkoholförtäring. I utredningen anförs: ”Bland
            centralgestalterna förekommer en enda nykterist, en man som även
            i övrigt framstår som avvikare.”
          </p>
          <pb facs="riksdagen-motions-pdf/data/198687/mot_198687_kr_219/mot_198687_kr_219-002.pdf"/>
          <p xml:id="i-Bb6egqS58zUocMNykj4xGe">
            Det framhålls också i utredningens sammanfattning att, om man
            ser till det enskilda programmet, det ger en ganska trovärdig
            skildring av dryckeskultu- ren. Vidare anför man: ”Om man däremot
            betraktar utbudet som helhet, blir bilden av alkohol otvivelaktigt
            glättad. Fiktionsutbudet ger få antydningar om att alkohol är
            ett stort socialt problem. Nästan inga anspelningar görs på drickandets
            samband med våldsbrott, olyckor, sjukdom och död.” Synpunkterna
            om den glättade bilden av alkoholbruket verifieras av den sammanställning
            man gjort över de program som haft alkohol som tema. Där sägs:
            Vad behandlingen av alkohol som tema beträffar skulle vi kunna
            sammanfatta den så här: 2 program visar på alkoholismens helvete
            4 program visar seriöst på alkoholproblem 3 program kopplar alkohol
            till brott/ondska 6 program låter alkoholen understryka och påverka
            en kärlekskonflikt 6 program låter med alkoholens hjälp framlocka
            skratt och munterhet
          </p>
          <p xml:id="i-HZK5iJZ32zfRDUsZ6jbkPM">
            Utredningen är mycket seriöst utförd och intressant att ta del
            av. Helhetsbilden är att programmen med starkt inslag av alkohol
            har en påverkan av framför allt ”dem som ännu inte utvecklat en
            klar ståndpunkt till bruket av alkohol”. Utredarna skriver avslutningsvis:
          </p>
          <p xml:id="i-LZwqQviEN28n7AXybAHySK">
            Annorlunda ter det sig vid betraktandet av utbudet som helhet.
            Som vi tidigare framhållit motsvarar persongalleriet i TV:s fiktionsvärld
            på intet sätt befolkningen i något känt samhälle. Inte heller
            är den påkostade livsstil och de ganska glamorösa miljöer som
            ofta visas särskilt vanliga i verkligheten. Vissa personlighetstyper,
            miljöer, sammanhang och handlingar favoriseras medan annat väljs
            bort. Det återspeglas förstås också på alkoholens område. Av fiktionsutbudet
            i TV kan man förvisso inte ana att alkohol är vårt största sociala
            problem, att det förorsakar skador, sjukdom och död, har del i
            de flesta våldshandlingar och i många olyckshändelser. Bland våra
            program finns egentligen bara ett enda exempel på långtgående
            våldshandling relaterad till alkohol. Och det i ett utbud med
            i genomsnitt fem dryckesscener per program. Vad alkoholbilden
            i svensk television beträffar har vi konstaterat att fiktionsprogrammen
            på ett ganska samstämmigt sätt talar om vad som är normalt och
            ostraffat låter sig göra. Samtidigt saknas inte små varningssigna-
            ler. I vart tredje program finns smolk i bägaren, bilden av det
            oproblematiska alkoholbruket grumlas och i några program ges starka
            motbilder mot en glättad alkoholsyn. En annan utgångspunkt för
            vår studie har gällt vilka förebilder som visas uppi TV:s fiktionsvärld.
            Och vad alkoholförtäring beträffar är det här liksom i övriga
            sammanhang framför allt män i sina bästa år och med hög status
            som är aktiva. De som ses dricka är också snarare sympatiska än
            osympatiska. Kvinnor är ju inte så vanliga i TV-världen. Men när
            de väl tilldelas framträdande roller, dricker de i samma utsträckning
            som män. Emellertid har vi mer specifikt tagit vårt avstamp i
            Bandruas inlärningste- ori. Den säger att sannolikheten för att
            någon ska vilja ta efter ett visst beteende ökar om det är lätt
            att efterlikna, om det inte bestraffas, om det framstår i positiv
            dager och om det utförs av omtyckta personer. På det hela taget
            visar våra resultat att de här omständigheterna är för handen.
            Drickande är lätt att ta efter — det är snarast i vissa sammanhang
          </p>
          <p xml:id="i-JyhU4Wtjsejhtj5c11HEPs">
            Mot. 1986/87 Kr219
          </p>
          <pb facs="riksdagen-motions-pdf/data/198687/mot_198687_kr_219/mot_198687_kr_219-003.pdf"/>
          <p xml:id="i-UvrhWs5k1bSFxmHjVcrr4Z">
            svårt att undvika i vårt samhälle. De alkoholvanor TV-fiktionen
            visar upp leder sällan till särskilt negativa följder. Drickandet
            framstår oftast i positiv dager och i allmänhet är sympatiska
            personer inblandade. De mest aktiva — huvudpersonerna — är nästan
            alltid sympatiska. Men givetvis är det ifite så enkelt som att
            fiktionsutbudet inbjuder till ett direkt imiterande eller — som
            det ibland sägs i debatten — att ”TV lockar till ökat drickande”.
            Påverkan kan antas ligga på ett annat plan. Ett ofta upprepat
            dryckesmönster som skildras som eftersträvansvärt kan snarare
            påverka inställningen till och förväntningarna på vad som är lämpligt,
            önskvärt och tänkbart. Och rimligtvis är den påverkan starkare
            på dem som ännu inte utvecklat en klar ståndpunkt till bruket
            av alkohol. På grundval av våra resultat vill vi uppställa hypotesen
            att fiktionsutbudet stärker de värderingar som säger att det är
            som sig bör att nyttja alkohol, men att det ska hållas inom givna
            gränser. Bruket gynnas, missbruket ogillas. På så sätt bidrar
            TV sannolikt till en consensus i samhället om vad som är normalt
            och kan sägas spela en roll vid inlärningen av dryckesvanor.
          </p>
          <p xml:id="i-DpX2y5dZ7f1qPtdv7AqUcM">
            Mina farhågor, att TV-programmen med starkt inslag av alkoholbruk
            har en ”påverkande” effekt på framför allt unga människor som
            inte tagit ställning till alkoholbruket, har besannats genom den
            utredning som jag här åberopat. Jag anser därför att ledningen
            för Sveriges Radio/TV bör vidta åtgärder i sitt programutbud så
            att en minskning sker av alkoholinslagen i programmen.
          </p>
          <p xml:id="i-8hAwYz4DSiENLaDtEEuySN">
            Hemställan
          </p>
          <p xml:id="i-LZg4cvXcxbvZxE6W5gXjCg">
            Med hänvisning till vad som anförts i motionen hemställs att
            riksdagen begär att regeringen föranstaltar om sådana åtgärder
            att inslagen av alkoholbruk i TV-programmen minskar.
          </p>
          <p xml:id="i-Hnuk4Wx9Y7rT76iq8MjnZu">
            Stockholm den 21 januari 1987 Karl Erik Eriksson (fp)
          </p>
          <p xml:id="i-Arq4bd1tVEdDuYFVdMHe8U">
            Mot. 1986/87 Kr219
          </p>
        </div>
      </div>
    </body>
  </text>
</TEI>
