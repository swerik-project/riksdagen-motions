<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__22/mot_1904__ak__22-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 22. 3
          </p>
          <p>
            N:o 22.
          </p>
          <p>
            Af herr J. Widén m. fl., om ändring af 4 $ 2 mom. brännvins-
            försäljningsförordningen m. m.
          </p>
          <p>
            I flera af de motioner, som föregingo de förändringar i brännvins-
            försäljningsförordningen, som kommo till synes uti kungl. förordningen
            den 24 maj 1895, framhölls kraftigt, hurusom »lagstiftningen till
            förmån för inskränkning i handeln med spirituösa drycker på ett
            fördärfligt sätt kring- ginges därigenom, att brännvinsförsäljarne
            genom resande agenter drogo omkring i landet från by till by och
            frestade folket att låta anteckna sig för större eller mindre
            kvantiteter spirituosa samt såmedelst ersatte de in- dragna försäljningsställena.»
            För afhjälpande af detta onda hafva hittills tillräckliga åtgärder
            icke blifvit vidtagna. Genom nyssnämnda förordning infördes visserligen
            den bestämmelsen, att bolag, som fått öfvertaga all minuthandel
            med och ut- skänkning af brännvin i stad eller köping, icke må
            genom ombud till salu utbjuda eller upptaga beställningar å brännvin
            ($ 18 mom. 3), en bestäm- melse närmast föranledd, såsom den kungl.
            propositionen till 1895 års Riksdag utvisar, af det förhållandet,
            att ett par bolag i temligen stor skala drifvit försäljning af
            brännvin genom agenter på annan ort, än där bola- gen utöfvat
            sin hufvudsakliga verksamhet. Dessutom gjordes, på Riksdagens
            framställning, hos de förenade rikenas beskickning i Paris en
            förfrågan, huruvida ändring eller förtydligande ansåges kunna
            utverkas i art. 17 i den emellan de förenade rikena Sverige och
            Norge samt Frankrike gäl- lande handelstraktaten, hvarigenom franska
            handelsagenters rätt att i Sverige upptaga beställningar å spritvaror
            hos andra än brännvinsförsäljare skulle 1 viss mån inskränkas,
            en förfrågan, som dock besvarades nekande.
          </p>
          <pb facs="riksdagen-motions-pdf/data/1904/mot_1904__ak__22/mot_1904__ak__22-002.pdf"/>
          <p>
            4 Motioner i Andra Kammaren, N:o. 22.
          </p>
          <p>
            Det är emellertid otvifvelåktigt, att det genom ofvanberörda
            motioner påpekade onda ännu kvarstår. Visserligen icke från bolagens
            sida. TI detta hänseende synes den ofvan antydda bestämmelsen
            om förbud att genom ombud utbjuda eller upptaga beställningar
            å brännvin, vid hvars tillkomst redan vitsordades, att dylik försäljning
            af bolagen dåmera icke idkades i någon nämnvärd grad, hafva varit
            fullt eftektiv. Men enligt gällande författning är det så att,
            under det ett bolag visserligen är förbjudet att genom ombud till
            salu utbjuda eller upptaga beställning å brännvin, en dylik rätt
            tillkommer den, som genom öfver- låtelse från bolaget blifvit
            innehafvare af någon detsamma tillhörande ut- skänknings- eller
            minuthandelsrättighet. Det existerar således det egen- domliga
            och mot alla vanliga rättsbegrepp stridande förhållandet, att
            den, åt hvilken en rättighet öfverlåtits, erhåller en vidsträcktare
            rätt, än öfver- låtaren själf hade. Att detta också varit afsedt
            framgår med all önsk- värd tydlighet af propositionen till 1895
            års Riksdag, där det uttryck- ligen säges, att genom förbudet
            för bolag att genom ombud till salu nt- bjuda brännvin icke vore
            afsedt att göra någon inskränkning i den vin- handlarne tillkommande
            rättigheten att genom agenter utbjuda sina varor, äfven spirituosa,
            när de hafva af bolag erhållit rättighet till minuthandel därmed.
            Många af dessa, hvilka fått bolag tillhöriga försäljningsrättigheter
            på sig öfverlåtna, begagna sig ock i stor omfattning af rätten
            till bränn- vinshandel genom kringresande agenter. De festa delar
            af vårt land torde nog haft mer eller mindre känning af det onda,
            som dessa agenter åstad- komma. Inom Södermanland t. ex. klagas
            särskildt öfver den försäljning af spirituosa, som bedrifves genom
            kringresande agenter från vissa vin- handlare i Stockholm och
            Göteborg, genom hvilka spirituosa, rent ut sagdt, påtrugas äfven
            de ekonomiskt mindre väl lottade bland landtbefolkningen. Förhållandena
            skildras ock på följande sätt af den utaf ombuden för ut- skänkningsbolagen
            vid 1902 års möte tillsatta kommittén — i hvilken äfven sutto
            cheferna för bolagen i Stockholm och Göteborg och som så- ledes
            ej bör kunna misstänkas för partiskhet mot vinhandlarne. Kommittén
            fäste sig, heter det, mest vid den moraliska fara, detta förfaringssätt
            med- förde. »Det vore nämligen icke någon hemlighet, att ombuden
            innästlade sig öfverallt och att de ofta nog icke ens skydde att
            besöka till och med torparen och dagakarlen för orders upptagande,
            mestadels på kredit, å, man kunde säga, huru små partier spirituosa
            som helst. Att detta förfarings- sätt skulle vara i sedligt och
            moraliskt afseende i hög grad skadligt, låge i öppen dag.&gt; — »Emellertid»,
            fortsättes det sedan, »vore det en allmän
          </p>
          <pb facs="riksdagen-motions-pdf/data/1904/mot_1904__ak__22/mot_1904__ak__22-003.pdf"/>
          <p>
            Motioner i Andra Kammaren, N:o 22. 5
          </p>
          <p>
            rättsgrundsats, att man icke kunde å annan öfverlåta något med
            vid- sträcktare rätt, än man själf ägde, och vid sådant förhållande
            borde icke de personer, åt hvilka bolagen öfverläte försäljningsrättighet,
            få intaga en friare ställning än bolagen själfva, när det gällde
            annat, än som enligt bolagssystemet särskildt karakteriserade
            bolagens egen omedelbara verksam- het och således icke kunde tänkas
            uteslutet därifrån. Men till dit hörande, absolut nödvändiga inskränkningar
            syntes förbudet att genom ombud upp- taga order på spirituosa
            icke vara hänförligt.» Men det är icke blott innehafvarne af dessa
            från bolagen öfverlåtna rättigheter, som utöfva en dylik fördärflig
            brännvinshandel. Äfven inne- hafvare af på auktion inropade eller
            på burskap eller särskildt privilegium grundade eller med gästgifveri
            å landet förenade rättigheter äro icke under- kastade det för
            bolagen gällande förbudet att genom ombud upptaga order a spritvaror.
            Och de lära äfven, särskildt inom de län, där dylika rättig- heter
            i större antal förekomma, i ganska stor skala utöfva en sådan
            ur nykterhetens och den allmänna ordningens intresse fördärfbringande
            bränn- vinshandel, som ofvan beskrifvits. I viss mån ägnadt att
            motverka den skada, som genom dessa sistnämnda försäljningsrättigheter
            förorsakas, är visserligen ett genom ofvan bemälte kommitterade
            hos Kungl. Maj:t fram- ställdt förslag om förbud för utskänkare
            att afyttra spirituosa annorledes än till förtäring på försäljningsstället.
            Men äfven om detta skulle blifva genomfördt, lärer det nu öfverklagade
            onda ej därigenom blifva afhjälpt, då det i allt fall skulle oförminskadt
            kvarstå med afseende å alla rättig- heter till minuthandel med
            spritdrycker. För att verkligen råda bot på den fördärfbringande
            rörelse, som till stort afbräck för nykterhet och allmän ordning
            bedrifves af kringresande ombud för andra rättighetsinnehafvare
            än bolag, är det nödigt, att förbudet att genom ombud upptaga
            order å spritvaror hos enskilda konsumenter utsträckes äfven till
            dylika rättighetsinnehafvare. Då fraga om dylikt förbud tillförne
            varit å bane, hafva dess mot- ständare såsom grund för motståndet
            åberopat franska handelstraktaten. 1894 ärs bevillningsutskott
            säger sålunda, att det icke finner tillrådligt att » betaga landets
            egna invånare utöfningen af en handelsrätt, hvilken är ut- ländska
            säljare tillförsäkrads. Och en på samma sida stående talare yttrade
            är 1895 i Andra Kammaren, att »man genom ett sådant förbud skulle
            för svenska importfirmor omöjliggöra användandet af ombud för
            uppgörandet af aftal med återförsäljare och andra, som själfva
            hafva rättighet att ut- minutera och utskänka brännvin, och därmed,
            om ej alldeles omöjliggöra,
          </p>
          <pb facs="riksdagen-motions-pdf/data/1904/mot_1904__ak__22/mot_1904__ak__22-004.pdf"/>
          <p>
            6 Motioner i Andra Kammaren, N:o 22.
          </p>
          <p>
            så dock på ett betänkligt sätt försvåra handelsomsättningen med
            finare spirituosa». Härvid erinras först, att hvad här gäller
            är att förekomma det hejdlösa utbjudandet af spirituosa genom
            agenter till allmänheten; rättig- heten att begagna ombud för
            dylika varors utbjudande till och uppgörande af affärer med återförsäljare
            eller andra innehafvare af brännvinsförsäljnings- rättigheter,
            hvilket ingen skada gör, må gärna kvarstå såsom den hittills varit.
            Ej heller afses att hindra vinhandlarne att utbjuda sina varor
            på annat sätt än genom ombud. Någon sådan fara för den inhemska
            »handels- omsättningen med finare spirituosa», som ofvan antyddes,
            behöfver därför alls icke blifva följden af ett förbud, så afpassadt
            som nyss nämndes. Vidare är att märka, hurusom i chefens för finansdepartementet
            yttrande till statsrådsprotokollet den 8 mars 1895 i fråga härom
            fram- hålles, att de franska handelshusen i allmänhet drifva sina
            förnämsta aftärer med svenska brännvinsförsäljare, och att de
            affärer af ifrågavarande slag, som de franska spritvaruhandlarne
            afsluta direkt med den konsumerande allmänheten, torde vara af
            jämförelsevis ringa omfattning. Detsamma är förhållandet än i
            dag; och det ligger i sakens natur, att de utländska agenterna
            icke kunna komma så nära in ibland den stora allmänheten som de
            inhemska. Det vore utan tvifvet riktigast, om äfven de utländska
            agenterna kunde inbegripas under samma förbud som de inhemska;
            men betydelsen häraf är dock högst ringa, om förbudet, såsom ofvan
            antyddes, icke gifves större räckvidd, än som erfordras för aflägsnande
            af de ofvan skildrade olägenheterna. Ehuruväl denna frågas betydelse
            ur nykterhetens och den allmänna ordningens synpunkt är den utan
            jämförelse mest framträdande, må till sist äfven erinras om det
            i hög grad oegentliga däri, att utskänknings- bolagen, hvilka
            dock hafva förpliktelse att verka i sedlighetens intresse och
            hvilkas vinst tillfaller det allmänna, skola drabbas af ett sådan
            förbud som det ifrågavarande, medan en obegränsad frihet i detta
            afseende råder för sådana brännvinsförsäljare, hvilka icke hafva
            någon dylik förpliktelse och hvilka stoppa vinsten af rörelsen
            i sina egna fickor. Det enklaste sättet att åvägabringa ett sådant
            förbud, som ofvan an- tydts, synes vara att införa detsamma i
            $ 4 mom. 2 i brännvinsförsäljnings- förordningen, hvarigenom det
            komme att omfatta alla slag af brännvins- försäljningsrättigheter;
            och torde i sammanhang härmed motsvarande be- stämmelse i &amp;$ 18
            mom. 3 kunna utgå såsom öfverflödig. På grund af hvad sålunda
            blifvit anfördt föreslås,
          </p>
          <pb facs="riksdagen-motions-pdf/data/1904/mot_1904__ak__22/mot_1904__ak__22-005.pdf"/>
          <p>
            Motioner i Andra Kammaren, N:o 22. 7
          </p>
          <p>
            att Riksdagen måtte besluta: dels att $ 4 mom. 2 i kungl. förordningen
            den 24 maj 1895 angående villkoren för försäljning af brännvin
            och andra brända eller destillerade spirituösa drycker, sådant
            nämnda lagrum lyder enligt kungl. kungörelsen den 25 september
            1897, må erhålla föl- jande ändrade lydelse: »Innehafvare af rättighet
            till försäljning af bränn- vin må ej låta vare sig mot efterkraf
            för köpeskillin- gen eller genom ombud å annat ställe än det,
            där han sin försäljningsrätt utöfvar, till köpare utlämna bränn-
            vin i mindre belopp än 250 liter, ej heller må han hos annan än
            innehafvare af dylik försäljningsrättighet genom ombud till salu
            utbjuda eller upptaga beställ- ningar å brännvin i mindre belopp,
            än nyss är nämndt&gt;; och dels, i händelse af bifall härtill, att
            &amp; 18 mom. 3 samt $ 42 i ofvannämnda förordning gifves den ändrade
            lydelse, som af nyss anförda ändring i $ 4 mom. 2 betingas.
          </p>
          <p>
            Anhålles om remiss till bevillningsutskottet, som torde föreslå
            den omredigering, som dels må befinnas erforderlig af det ofvan
            föreslagna stadgandet i $ 4 mom. 2 i brännvinsförsäljningsförordningen,
            dels ock betingas i $ 18 mom. 3 och $ 42 i ofvannämnda förordning
            af ett bifall till det framställda förslaget.
          </p>
          <p>
            Stockholm den 22 januari 1904.
          </p>
          <p>
            Johan Widén. G. Jansson. A. F. Broström. K. v. Gewyer. Gösta
            Tamm. W. Johansson.
          </p>
          <p>
            Öija.
          </p>
          <pb facs="riksdagen-motions-pdf/data/1904/mot_1904__ak__22/mot_1904__ak__22-006.pdf"/>
          <p>
            STOCKHOLM, SVENSKA TRYCKERIBOLAGET EKMAN &amp; CO, 1904,
          </p>
        </div>
      </div>
    </body>
  </text>
</TEI>
