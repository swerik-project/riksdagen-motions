<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-03870">
  <teiHeader>
    <fileDesc>
      <titleStmt>
        <title>Åtgärder för en levande, dynamisk och konkurrenskraftig konstmarknad</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3870 av Lawen Redar (S)</title>
          <idno type="rdwebb">H9023870</idno>
          <rs type="number">3870</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9023870/text</ref>
          <ref type="dokument_url_html">http://data.riksdagen.se/dokument/H9023870</ref>
          <ref type="dokumentstatus_url_xml">http://data.riksdagen.se/dokumentstatus/H9023870</ref>
          <ref type="docx">http://data.riksdagen.se/fil/4EE5F827-4600-46C3-A668-725261FAB30D</ref>
          <ref type="pdf">http://data.riksdagen.se/fil/C258B68E-2150-4435-A982-14D9E9E9D914</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TphYwfvhspcHN1skdDihPf" type="signed"/>
        <correspContext corresp="i-TphYwfvhspcHN1skdDihPf">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction xml:id="i-Gfn9xuPRNvFurXXidX3RWK" type="submitted">
          <date when="2021-10-05"/>
          <time when="14:10:08"/>
        </correspAction>
        <correspAction xml:id="i-Fb6bBRRvZQPK5qDiZYBNhf" type="reviewed">
          <date when="2021-10-05"/>
          <time when="17:37:31"/>
        </correspAction>
        <correspAction xml:id="i-C3J4j3awjsYecb3duHLu4p" type="referred">
          <date when="2021-10-14"/>
        </correspAction>
        <correspAction xml:id="i-TmQ7fMB5ymBYuU3oQ7877Y" type="assigned">
          <date when="2022-04-21"/>
          <time when="13:51:43"/>
        </correspAction>
        <correspContext corresp="i-TmQ7fMB5ymBYuU3oQ7877Y">
          <ref type="assignedTo">Skatteutskottet</ref>
        </correspContext>
        <correspAction xml:id="i-Ms4rpcLVsj4RZBqAFDVe1" type="behandlas_i"/>
        <correspContext corresp="i-Ms4rpcLVsj4RZBqAFDVe1">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3870 av Lawen Redar (S) Åtgärder
          för en levande, dynamisk och konkurrenskraftig konstmarknad
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-RiW7yYJGnjFWgxpG5we6RG">
            Förslag till riksdagsbeslut
          </head>
          <list>
            <item xml:id="i-Cvs47tZmRQGKkNaDN7NrFZ" sortKey="Yrkande 1">
              Riksdagen ställer sig bakom det som anförs i motionen om att
              överväga behovet av en översyn av åtgärder för en levande, dynamisk
              och konkurrenskraftig konstmarknad och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-A883kX1ji2tC2eAoFMCcGp" type="h1">
            Motivering
          </head>
          <head xml:id="i-WSJnooWyDToZvXe1eiVsvG" type="h3">
            Bakgrund
          </head>
          <p xml:id="i-Lc47oUEBAwjUCBRJ4t27FS">
            Ordet ”konst” kommer från tyskans ”kunst” och betyder ”kunnande”
            eller ”skicklighet”. Ur ett europeiskt historiskt perspektiv fick
            konsten först under 1600- och 1700-talet en samhälleligt grundläggande
            uppbyggnad genom inrättandet av de kungliga akademierna. Fastän
            den europeiska konsten främst blommade ut under upplysningstiden,
            har det sedan urminnes tider funnits individer som i ett socialt
            sammanhang har skapat meningsbärande konstnärliga verk. Verk vilka
            genomfördes i bestående tekniker, finns kvar i vår tid. Under
            medeltiden betecknades ett kvalificerat utfört hantverk som konst
            och utfördes ofta av en grupp individer inom ramen för en mästares
            verkstad. Kyrkan var den vanligaste beställaren och skråväsendet
            reglerade det konstnärliga utövandet hela vägen in i renässansen
            (SOU 2018:23, Konstnär - oavsett villkor, s. 48f).
          </p>
          <p xml:id="i-XoCwPhkurdLjsaYbNyyCzY">
            Under renässansen strävade de främsta konstnärerna efter att
            frigöra sig från skråna. Mötet med vetenskapen gjorde avtryck
            i konsten och ramarna för det konstnärliga arbetet sattes av de
            nya beställarna som sedermera blev musiker, bildkonstnärer och
            författare. Under 1700-talet fick konstnärerna en friare ställning
            och marknadsförutsättningarna växte. Under 1800-talet fick konsten
            nya finansiärer i och med industrialiseringen av samhället med
            den ökande handeln, städernas framväxt, och det framväxande borgerskapet.
            Tidningen, allmänna teatrar, nationalmuseer med konstbildande
            samlingar, konstsalonger, konserthus och opera gav därtill konsten
            fler sociala arenor. Den offentliga finansieringen av kulturen
            var dock begränsad och kulturlivet fick bäras upp av förmögna
            mecenater. Paris, Wien och Berlin blev viktiga platser för realismen
            och naturalismen som banade väg för ny samhällskritisk konst influerad
            av de sociala rörelserna.
          </p>
          <p xml:id="i-FtrkTcWh4z3MtAwh3BR6Je">
            De betydande sociala samhällsförändringarna som banade väg för
            det demokratiska välfärdssamhällets framväxt under tidigt 1900-tal
            möjliggjorde kulturen och bildningen för bredare grupper i samhället.
            Den bärande idén var att se konsten som en allmän egendom. Kulturen
            gavs en vidare förståelse, nära kopplad till demokratiseringen
            av samhället.
          </p>
          <p xml:id="i-SW61fPZDJY3dfxo3CkWcB6">
            Under 1930-talet inrättades Konstrådet och andra nationella,
            regionala och kommunala kulturinstitutioner i Sverige. Ambitionen
            var att låta fler få möjlighet att möta konsten i alla dess olika
            uttryck. Det var en utveckling som också innebar att konstnärer
            fick nya arbetsmöjligheter genom offentlig finansiering. Konstnärernas
            riksorganisation bildades år 1937 för att ge en samlad röst till
            landets bildkonstnärer. De drev även politiska frågor som exempelvis
            enprocents regeln.
          </p>
          <p xml:id="i-WxVsgeMTj7XfGohrPjwWmy">
            Under ledning av ecklesiastikminister Ragnar Edenman, som bland
            annat utvecklade det socialdemokratiska kulturprogrammet Människan
            och nutiden år 1952 där kulturen inbegreps i demokratiseringsarbetet
            och sågs som en central del av samhällsutvecklingen, inleddes
            en ny epok i svensk kulturpolitik. Namnkunniga konstnärer från
            olika konstområden och företrädare för samtliga partier deltog
            i grupparbetet som sedermera blev 1964 års kulturpolitiska utredning.
            Uppgiften var att sammanföra en tidigare splittrad politik till
            en mer genomtänkt helhet, med mål om styrning och utbyggnad av
            en samhällelig kulturell infrastruktur. År 1964 infördes de statliga
            inkomstgarantierna för konstnärer.
          </p>
          <p xml:id="i-R4zsPRjquw8XpPBsDMQGFV">
            1970-talets konst- och kulturpolitik utgick från det nationella
            målet att medverka till att skapa en bättre samhällsmiljö. De
            konstnärliga uttrycksformerna skulle tillsammans med massmedierna
            belysa samhällets sätt att fungera och därmed synliggöra behovet
            av förändringar. Nyckelbegreppen var yttrandefrihet, decentralisering,
            jämlikhet, konstnärlig förnyelse och vård av kulturarvet (SOU
            1972:66 och SOU 1972:67).
          </p>
          <p xml:id="i-2WnkbdWX5oFRRuZ6z1LudJ">
            År 1975 fick konstnärerna sin första fördjupade utredning. I
            betänkandet Kulturrådet: Konstnärerna och samhället betonades
            den konstnärliga kreativitetens särställning i förhållande till
            annan kreativitet. Den utgör ”det elementära instrumentet för
            alla mänskliga uttryck och därmed för all kommunikation” (SOU
            1975:14., s. 61). Konstens frihet och möjligheterna till konstnärlig
            förnyelse ansågs angeläget.
          </p>
          <p xml:id="i-7KqWHurim3SrjoUFLHTbJu">
            Under 1990-talet växte det politiska intresset för kulturens
            betydelse för lokal och regional tillväxt. Forskningen visade
            att kulturen kan stärka platsens attraktivitet och därmed generera
            sysselsättning och tillväxt. De kulturella och kreativa näringarna
            expanderade och fick ett starkare fotfäste i politiken. Detta
            förstärkte incitamenten att genomföra en förnyad översyn av de
            statliga insatserna för konstnärskapets villkor. Utredningen framhöll
            behovet av sysselsättnings- och efterfrågefrämjande insatser i
            form av ökad konstbildning, kultur i arbetslivet, estetisk i skolan,
            ersättningar för det konstnärliga arbetet och förnyad skattepolitik
            på området. Därtill utvecklades bidrag till fria konstnärer, centrumbildningar
            och antalet inkomstgarantier utökades till 300 (SOU 1990:39).
          </p>
          <p xml:id="i-6gs482Qh3uyBUJQQNVDRgH">
            Den sista kulturpolitiska utredningen genomfördes under den borgerliga
            regeringens inflytande. I propositionen Tid för kultur betonades
            betydelsen av konstnärlig kvalitet och fokus blev att revidera
            dåvarande bidrags- och ersättningssystem. Arbetslinjen blev en
            av de centrala utgångspunkterna liksom erfarenhetsutbyte mellan
            kultur-, närings- och den regionala tillväxtpolitiken (Prop. 2009/10:3
            s. 53).
          </p>
          <head xml:id="i-X87o69uZ3syXWnDoJjXq9i" type="h3">
            Konstpolitiken och coronapandemin
          </head>
          <p xml:id="i-CCzwKqBn1fKY9PVErwHzt5">
            Konstpolitiken utgår från de nationella mål som är satta för
            arkitektur-, form- och designområdet samt fördelningen av statliga
            medel för konstnärers villkor. Införandet av restriktioner med
            anledning av coronapandemin har medfört en kulturpolitisk prioritet
            att förstärka kulturskapares villkor, konstmarknaden, kultursamverkansmodellen
            samt det statliga stödet till form- och designområdet. De direkta
            ersättningarna och stipendierna som fördelas till enskilda bildkonstnärer
            främjar den konstnärliga kvaliteten, mångfalden av uttryck samt
            den konstnärliga utvecklingen. Det statliga stödet till professionell
            bild och form fördelas även via Kultursamverkansmodellen som gör
            att publik i hela landet kan möta bildkonsten. Höstbudgeten 2021
            innebar därför en ökning om 80 miljoner permanent för kulturskapares
            villkor där bland annat konstnärliga stipendier och ersättningar
            fick en ökning om 43 miljoner. Samverkansmodellen stärktes med
            300 miljoner, det statliga förvärvet av samtida konst förstärktes
            med 50 miljoner och Form- och designcenter i Malmö har fått ett
            permanent nationellt stöd. Utöver detta har kulturaktörer-, kulturskapare
            och kulturverksamheter runt om i landet som drabbats ekonomiskt
            av de inkomstbortfall som pandemin föranlett mötts av kulturkrisstöd
            fördelade av bland annat Kulturrådet och Konstnärsnämnden.
          </p>
          <head xml:id="i-VjacxF8acCPsEbXhbeDYQS" type="h3">
            Konstmarknaden
          </head>
          <p xml:id="i-6ynYSNq62CBfAXKrEERYw2">
            Den konflikt som råder mellan en marknad som ställer krav på
            lönsamhet och konstnärernas behov av frihet i sitt skapande, är
            en fortsatt kulturpolitisk diskussion. Idag är den privata marknaden
            dominerande när det gäller efterfrågan på konstnärliga prestationer.
            Det finns ännu inget som tyder på att marknaden kommer att kunna,
            fullt ut, finansiera enskilda konstnärer i sin skapandeprocess.
            Det offentliga har därför ett ansvar för att upprätthålla viktiga
            funktioner så som utbildning, kompetensutveckling, långsiktiga
            bidrag och - för samhällets kreativa och öppna miljö - offentligt
            inköp av konst. De marknadsmässiga villkoren behöver dock stimuleras
            ytterligare.
          </p>
          <head xml:id="i-9LKnoBhSe1nSJKTHYwHv3N" type="h3">
            Åtgärder för en levande, dynamisk och konkurrenskraftig konstmarknad
          </head>
          <p xml:id="i-EaChUTdFYC1uQtgxEBSimh">
            Konst, arkitektur, form och design påverkar alla människor dagligen
            och handlar i grunden om livskvalitet. Sverige har en internationellt
            erkänd position som ett land med högkvalitativa konstutbildningar,
            internationellt utbyte och främjandeinsatser för konstnärer. Men
            i takt med globaliseringen har konkurrensen hårdnat och nya marknadsmässiga
            insatser är nödvändiga för att stärka svensk konst inhemskt och
            i den globala konkurrensen.
          </p>
          <head xml:id="i-RP4y2F5T9n2szzCExuAvpb" type="h3">
            Konstmarknaden utgörs av en primär- och en sekundärmarknad.
          </head>
          <p xml:id="i-24BigavfgqWY2rQcdrybiX">
            Förstahandsmarknaden är den marknaden där ett konstverk säljs
            för första gången, vilket vanligen sker i ett galleri eller direkt
            från konstnären. Andrahandsmarknaden utgörs av konstverk som har
            sålts tidigare. Där är de främsta aktörerna auktionshus och konsthandlare.
            Det är även inom andrahandsmarknaden som konstnären har rätt till
            en följerätt om 5 procent.
          </p>
          <p xml:id="i-5Yu6noQdMrhJhc23QSMDxb">
            I syfte att stimulera svensk konst krävs åtgärder på förstahandsmarknaden.
            Utan galleriernas insatser blir det svårt att ge plats åt nya
            förmågor, presentera svenska konstnärer för en nationell och internationell
            publik samt involvera museer, konsthallar och mässor för nya verk.
            Den svenska konstmarknaden är därtill mycket underutvecklad ur
            ett internationellt perspektiv, detta samtidigt som den globala
            förstahandsmarknaden för konsten ständigt växer och omsätter mer.
          </p>
          <p xml:id="i-HaPZ3nuXh2LUcyYm1i6i2i">
            För att fler konstnärer ska kunna leva på sin utbildning och
            sitt skapande samt för att stärka svensk konkurrens på konstmarknaden
            behöver marknaden stimuleras. I dagsläget investeras mer än en
            halv miljard kronor i utbudet av konst via kostnaden för konstutbildningar
            och Konstnärsnämndens stöd till konstnärer, medan efterfrågan
            på samtidskonst inte stimuleras alls. En åtgärd som hade genererat
            en sådan effekt är att göra konsten i primärmarknaden avdragsgill
            i likhet med flertalet europeiska länder. Där konsten i primärmarknaden
            är avdragsgill har försäljningen av konst till bolag ökat. Därtill
            finns redan regelmässig infrastruktur för att göra konsten avdragsgill
            då svenska företag redan idag kan köpa designmöbler avdragsgillt.
            Åtgärden handlar om att utveckla möjligheten till att även omfatta
            konst.
          </p>
          <p xml:id="i-NDXthAtcQwyExxUPQT5ZYW">
            En annan åtgärd är en harmoniserad momssats på konst. Sverige
            har en av Europas högsta momssatser på konst om 25%, vilket påverkar
            köpviljan och minskar internationell konkurrenskraft, Därtill
            har gallerier och konstnärer olika momssatser, 25% respektive
            12%, vilket försvårar harmonisering. Momsen bör harmoniseras med
            litteratur, teater och konsertverksamhet.
          </p>
          <p xml:id="i-U8Uw3Vahx2JaahNY1anD2M">
            Mot bakgrund av det ovan anförda bör Riksdagen ställa sig bakom
            motionen och överväga behovet av en skatterättslig översyn för
            att stimulera en levande, dynamisk och konkurrenskraftig konstmarknad.
            och tillkännage detta för regeringen.
          </p>
        </div>
        <div type="motSignatures">
          <list>
            <item xml:id="i-9HUWAgKAXCmjSp3yEFPSBw">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
