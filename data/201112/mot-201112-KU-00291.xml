<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00291">
  <teiHeader>
    <fileDesc>
      <titleStmt>
        <title>Personlig integritet</title>
        <author corresp="i-Ev6Dx3pWj2WT32VGQpabaz i-Q1WPoNtt1578KMfEZ5TLkK">av Finn Bengtsson och Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personlig integritet</title>
          <idno type="rdwebb">GZ02K291</idno>
          <rs type="number">K291</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K291/text</ref>
          <ref type="dokument_url_html">http://data.riksdagen.se/dokument/GZ02K291</ref>
          <ref type="dokumentstatus_url_xml">http://data.riksdagen.se/dokumentstatus/GZ02K291</ref>
          <ref type="doc">http://data.riksdagen.se/fil/07CB65F8-0A95-4EA5-884B-8B94176871BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PY9vZXF1iRfcJ5fWwbCnSm" type="signed"/>
        <correspContext corresp="i-PY9vZXF1iRfcJ5fWwbCnSm">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-4ki6345bZfz8SUu2215oNW" type="numbering">
          <date when="2011-10-06"/>
        </correspAction>
        <correspAction xml:id="i-2FfqwpSVyt9nUmc5bjEpd1" type="submission">
          <date when="2011-10-04"/>
        </correspAction>
        <correspAction xml:id="i-Kix6m1FmzFuvbeCVSf8RS9" type="transfer">
          <date when="2011-10-04"/>
        </correspAction>
        <correspAction xml:id="i-CyEP5QGysCfM5kkb4UZaGh" type="assigned"/>
        <correspContext corresp="i-CyEP5QGysCfM5kkb4UZaGh">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-mCUWxCEwSUcSQb3PmneaQ" type="motBody">
        <div xml:id="i-AeSG8JMfzu6VU95cimbFwG" type="motProposal" subtype="förslag">
          <head xml:id="i-FWBgxHNcMqCPFepLmz7T8v">
            Förslag till riksdagsbeslut
          </head>
          <list xml:id="i-NQ9YFoAKiguJLP29bP8i4h" style="ol">
            <item xml:id="i-TCHTBtu1sC4SyNXJa56XWL">
              Riksdagen tillkännager för regeringen som sin mening vad som
              anförs i motionen om en översyn av hur vi kan förstärka skyddet
              för den personliga integriteten i ett alltmer kontrollerande samhälle.
            </item>
            <item xml:id="i-GznS4FvwpTkRizyHCQNqn1">
              Riksdagen tillkännager för regeringen som sin mening vad som
              anförs i motionen om en översyn av att förslag till nya lagar
              och förordningar som berör den personliga integriteten först måste
              analyseras inför de konsekvenser dessa kan tänkas medföra för
              enskilda, och att resultatet av konsekvensanalysen sedan ska åtfölja
              beslutsförslagen på alla beslutande nivåer.
            </item>
          </list>
        </div>
        <div xml:id="i-LCFNWAr3USiPCSo5Zbbunb" type="motContent">
          <head xml:id="i-8j8ofqd7kwFTHPg4QHPL3F" type="h1">
            Motivering
          </head>
          <p xml:id="i-8K7yn9DHM27trYhxHRqSjM">
            Som moderater vill vi alltid värna den ideologiska reflex det
            innebär att kritiskt granska alla lagar och förordningar som kan
            leda till att den personliga integriteten riskerar inskränkas.
            För många verksamheter i vårt samhälle finns alltid av praktiska
            skäl eller bekvämlighetsskäl, ett tryck på att vilja tumma på
            skyddet av den personliga integriteten för att verksamheten i
            sig ska fungera bättre. Nyligen inträffade exempel på detta är
            att banker vill ha rätt att mellan sig utbyta vad deras respektive
            övervakningskameror fångat på bild. Poliser vill lösa fler brott
            med bland annat nya genetiska metoder där resultatet också lagras
            för framtiden.
          </p>
          <p xml:id="i-G7SQFNcs8nFqNudoPYf2oz">
            Ny teknik ger också nya möjligheter till att allmänt önska mer
            kontroll och övervakning av enskilda. Teknikens möjligheter bländar
            och lockar tyvärr lätt till rop på systemuppbyggnad. Men tekniken
            kan förblinda. Att bygga upp omfattande system, som inte behövs
            för samhällets säkerhet, över medborgare som inte lämnat sitt
            tillstånd, leder rakt in i kontrollsamhället. Att inte se nödvändigheten
            av att i görligaste mån skydda existerande system mot intrång
            är aningslöst, men sker likväl alltför ofta. Den moderna gps-tekniken
            ger exempelvis möjlighet att exakt positionera föremål och därmed
            stora möjligheter till övervakning. Så kallade smarta biljetter
            som bygger på så kallad RFID-teknik ger möjlighet att registrera
            resehistorik som kopplas samman med personnummer och namn. I dagligvaruhandeln
            registreras numer inte sällan alla detaljer kring våra privata
            inköp vid kontokortsbetalning i kassan, något som blir uppenbart
            när man sedan från näringsidkaren exempelvis får erbjudanden om
            rabatter på den typ av varor som tidigare inköpts.
          </p>
          <p xml:id="i-CSiZHfWKU6iZcas5Bk8dEp">
            Att tillåta att sådan information sparas under lång tid är oacceptabelt
            ur integritetssynpunkt. Grundregeln ska istället vara att företag
            inte ska få spara personuppgifter de inte behöver och att personuppgiftslagen
            (PUL) då ska gälla över arkivlagen.
          </p>
          <p xml:id="i-EHjbYkjksFcELhyHTAJ6DY">
            Exemplen ovan visar på hur det ständigt alltför lättvindigt motiveras
            till fler och fler inskränkningar i den personliga integriteten
            för det goda syftet att visa omsorg om vår säkerhet eller för
            vår bekvämlighet.
          </p>
          <p xml:id="i-Cb91VzbwRSWDBhALXibBkz">
            Men sådan missriktad välvilja, inte minst när det gäller att
            skydda vår säkerhet, kan emellertid bli en stressfaktor och ett
            begrepp som uttrycker detta fenomen är säkerhets. Säkerhets kan
            medföra att vi människor i samhället istället blir orimligt oroliga,
            för om all denna begränsning i det privata rummet nu är nödvändig
            måste det då inte också finnas stora och raskt ökande faror i
            vår omedelbara omgivning? Vad kan bli konsekvensen av överdrivet
            säkerhetstänkande som inkräktar på vår personliga frihet? Risken
            är att det rätta blir det godas fiende, för en opåkallat uppskrämd
            allmänhet är nämligen i sig en fara för det trygga samhället.
          </p>
          <p xml:id="i-3btagc9yk6eaAX7aERCxEW">
            Man kan fråga sig hur effektiva alla dessa integritetskränkande
            åtgärder egentligen är som skydd för vår säkerhet? Om sådana beslut
            tas i alltför rask takt på många olika områden utan att konsekvenserna
            följs upp, är processerna då överhuvudtaget rättssäkra? Ingen
            vet eftersom få uppföljningsstudier finns. Men mycket lite pekar
            idag på att många av dessa upptrappade åtgärder för att öka säkerheten
            alls skyddar vår säkerhet. Vad som dock står utom allt tvivel
            är att de i nästan alla fall är uppenbart integritetsinskränkande,
            och sammantaget riskerar åtgärderna bli ett än värre gissel till
            hot för våra medborgerliga fri- och rättigheter.
          </p>
          <p xml:id="i-7MAHzEpR6g5ommXdKsM6di">
            För varje åtgärd som dokumenteras och registerförs ökar dessutom
            risken för att uppgifterna kan komma att användas fel och till
            och med hamna i orätta händer på grund av oaktsamhet eller korruption.
            På så sätt kan det idag rättmätigt hävdas att ingen risknyttoanalys
            gjorts på de många och olika integritetsbegränsande åtgärder som
            nu föreslås, vare sig enskilt eller tagna tillsammans.
          </p>
          <p xml:id="i-UB3czhtQpqwTVufrDArhzx">
            1. Vi föreslår därför att en översyn görs, med bevarande av den
            personliga integritetens värden i fokus, över alla de enskilda
            och sammantagna förslag på integritetsinskränkande åtgärder som
            föreslagits under senare tid med hänvisning till vår och rikets
            säkerhet.
          </p>
          <p xml:id="i-3NqkzoVkqTxcA8MSPcdp8E">
            2. Vidare föreslår vi att inför att man ska fatta goda och överblickbara
            politiska beslut i känsliga frågor är det särskilt viktigt att
            genomföra konsekvensanalyser innan besluten fattas. Efter en korrekt
            genomförd konsekvensanalys är det lättare att bedöma hur olika
            förslag påverkar till exempel den personliga integriteten, vilket
            borde vara en central ambition för varje demokratisk rättsstat.
          </p>
          <p xml:id="i-DnuojJpJR2S2xoqXLBaDSp">
            Vi anser därför att alla frågor som på olika sätt berör eller
            kan påverka den personliga integriteten framdeles måste prövas
            rutinmässigt och öppet, och att en sådan analys skriftligen ska
            åtfölja beslutsförslagen på alla beslutande nivåer precis som
            idag redan sker med exempelvis konsekvensanalyser i frågor som
            rör miljö.
          </p>
          <p xml:id="i-CiWAqQcHGz127LFA1bEvMs">
            Ett sätt att göra detta är att överväga att tillsätta en politiskt
            oberoende kommission som har till uppgift att värdera för- och
            nackdelar med vad en ökad övervakning av medborgarna inom olika
            områden i samhället kan medföra. Ett annat förslag är att när
            förslag till lagar och förordningar som berör eller kan påverka
            den personliga integriteten utarbetas måste det också analyseras
            utifrån vilka konsekvenser dessa kan tänkas medföra intrång i
            enskildas integritet, och att resultatet av konsekvensanalysen
            sedan ska åtfölja beslutsförslagen på alla beslutande nivåer.
            Vi vill att riksdagen ger regeringen detta tillkänna.
          </p>
        </div>
        <div xml:id="i-MzdomebU6c4ekk39DRrdtZ" type="signatureBlock">
          <list xml:id="i-63WyURkH7xRF3A8PvcoxYc">
            <item xml:id="i-GbaMAgW3Gv7M2fnVyWHMNJ" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-CY93niapKBD8cJ1XKDtakL" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
