<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__fk__126/mot_1918__fk__126-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Första kammaren, Nr 126. 1
          </p>
          <p>
            Nr 126.
          </p>
          <p>
            Av herrar Olsson, Olof och Bäckström angående skrivelse till
            Kungl. Maj:t i fråga om den konfessionella religions- undervisningens
            ersättande med en konfessionslös religions- undervisning.
          </p>
          <p>
            Att den nuvarande religionsundervisningen vid våra skolor är
            långt ifrån tillfredsställande, är en sak, som från alla sidor
            vitsordas. Upp- repade framställningar om dess reformerande ha
            också gjorts inom riks- dagen. Men är man ense om en reforms nödvändighet,
            så är man däre- mot allt annat än ense om de linjer, en eventuell
            reform bör följa. För somliga . ter sig vår religionsundervisning
            alltför rationalistiskt färgad, för fattig på liv, innerlighet
            och värme, för benägen att skjuta förnuftssyn- punkter i förgrunden
            på trossynpunkternas bekostnad. För andra ter den sig alltför
            dogmbunden, ljusskygg och efterbliven och alltför oberörd av en
            vetenskapligt betonad livsåskådnings landvinningar. Frikyrkomedlemmen
            känner det motbjudande, att hans barn bibringas vissa dogmer,
            som han i likhet med sitt samfund nödgas stämpla som falska. Fritänkaren
            finner det otillbörligt, att hans barn fostras i en livssyn, som
            är honom djupt fientlig. Den strängt rättrogne statskyrkoanhängaren
            är orolig för att ren- lärigheten lider förfång, och att hans
            barn icke få samma orubbliga hän- givenhet för statskyrkan och
            dess bekännelse, som besjälar honom själv. Så har religionsundervisningen
            blivit en brännande stridsfråga, i vilken ofantligt många medborgare
            med fog mena sig ha verkliga livsintressen att bevaka. Religionsundervisningen
            ger barnen de första och grundläggande föreställningarna om tillvaron.
            Föräldrar och målsmän kunna icke stå lik- giltiga för vad som
            meddelas deras barn eller skyddslingar i de frågor, som för dem
            kanske äro frågor på liv och död, frågor, som gälla deras högsta
            och bästa värden. Man skulle vara blind på båda ögonen för att
            icke se och erkänna, Bihang till riksdagens protokoll 1918. 3
            saml. 48 häft. (Nr 126—2127.) 1
          </p>
          <pb facs="riksdagen-motions-pdf/data/1918/mot_1918__fk__126/mot_1918__fk__126-002.pdf"/>
          <p>
            2 Motioner 1 Första kammaren, Nr 126.
          </p>
          <p>
            att lagstiftningen här har en oavvislig plikt att eftersträva
            den eller de former av religionsundervisning, som medföra den
            minsta möjliga kränk- ning av medborgarnes samveten. Alltför ofta
            förenklar man syftet med kraven på reformer i dessa stycken därhän,
            att man utan vidare tolkar dem som försök att komma religionen
            själv till livs. Man glömmer, att en religion för att växa sig
            stark och sund och få vid rymd, måste växa under frihetens hägn.
            Man glömmer, att religionen är något levande, växande och vardande,
            att den liksom allt levande står under utvecklingens och förvandlingens
            lag och att varje avslutad formel strider mot denna utvecklings
            och förvandlings väsen. Man glömmer, att människornas meta- fysiska
            behov söker sig fram på vitt skilda stigar, och att ingen makt
            i världen kan tvinga in det på en och samma stig. Därför glömmer
            man också, att varje försök att tvinga människoandens sanningssökande
            in på andra stigar än dem den själv efter fri prövning väljer
            är ett övergrepp på friheten. Reformkraven på religionsundervisningens
            område äro och böra vara förestavade av den frihetskärlek, som
            är människans omistliga egendom. Det är en gammal beprövad regel
            att neutralisera områden, om vilkas besittning man icke kan enas.
            Måhända gäller samma regel här. Må- hända är det möjligt att förläna
            religionsundervisningen en sådan karaktär, att den icke längre
            erbjuder en valplats för människans stridigaste intressen och
            värderingar. Om en sak måste man då redan från början vara över-
            ens, och det är, att religionsundervisningen i så fall icke får
            vara en för någon viss bekännelse monopoliserad plantskola, utan
            en undervisning, vilande på sådana grunder, att vad som däri meddelas
            är lika litet ägnat att sätta lidelserna i rörelse som t. ex.
            det som meddelas i historieunder- visningen. I det följande skola
            vi söka i korthet utveckla motiven och prin- eiperna för en dylik
            religionsundervisning. Med en statsreligion kan menas antingen
            en religion, som staten har, - eller en religion, som åtnjuter
            statens hägn och stöd framför andra. En statsreligion i den förra
            bemärkelsen är en orimlighet. Endast ett per- sonligt väsen kan
            ha religiösa föreställningar, alltså ha en religion. Staten är
            intet personligt väsen och kan därför icke ha en religion i angiven
            mening. Återstår alltså blott det senare alternativet, det vill
            säga att stats- religionen betyder den religion, som av statsmakten
            är auktoriserad och privilegierad på bekostnad av andra. I Sverige
            är statsreligionen kristendomen, men icke vilken utformning som
            helst av kristendomen utan den speciella utformning, som föreligger
          </p>
          <pb facs="riksdagen-motions-pdf/data/1918/mot_1918__fk__126/mot_1918__fk__126-003.pdf"/>
          <p>
            Motioner 1 Första kammaren, Nr 126. 3
          </p>
          <p>
            i den så kallade rena evangeliska läran, det vill säga de tre
            symbola, den oförändrade Augsburgiska . bekännelsen av år 1530
            och Uppsala mötes beslut av 1593. Staten har sålunda icke nöjt
            sig med att till statsreligion upphöja en av de historiskt givna
            religionerna, utan gått ända därhän, att den till statsreligion
            upphöjt en speciell bekännelseriktning inom en av de historiska
            religionernas ram. Det är alltså icke tillfredsställande, när
            man säger, att vår statsreligion iär kristendomen. Den är en av
            kristendomens många utgestaltningar. På intet område kan tvånget
            vara olidligare än på religionens. Med- borgaren bör ha en solklar
            rätt att på grundvalen av fri prövning bilda sig sin egen uppfattning
            av tillvaron, dess mål och mening. Varje tvång på detta område
            är ett upprörande oförnuft. Religionsfriheten i betydelsen av
            friheten för var och en att dana och hysa sin egen mening om det,
            som till sin natur är sådant, att det faller utanför vetandets
            räckvidd öch endast kan tillägnas i tron, borde väl vara den elementäraste
            frihet, en medborgare får åtnjuta. Staten må ha rätt att tvinga
            medborgaren att tillägna sig ett visst kunskapsmått, att fastställa,
            varom medborgaren bör ha ett visst kunskapsmått — vad han exempelvis
            bör veta i räknekonsten, naturläran, om sitt lands historia, geografi
            och språk eller om landets materiella och andliga kultur — och
            staten må därför också ha rätt att av medborgaren fordra en viss
            kunskap om ett så viktigt inslag i dess andliga kultur som kristendomen.
            Men även om staten må ha rätt att av medborgaren fordra en viss
            kunskap om t. ex. Gustaf Vasa, har den icke rätt att av medborgaren
            fordra, att han om Gustaf Vasa skall fälla det eller det värdeomdömet
            och icke något annat. Med andra ord: staten må ha rätt att av
            medborgaren fordra vissa kunskaper om åtskilliga företeelser,
            men den har icke rätt att av honom fordra en tro på det som icke
            kan vetas eller värdeomdömen i den ena eller den andra riktningen.
            Med avseende på religionen har sålunda staten icke rätt att påtvinga
            medborgaren de föreställningar och värdeomdömen, som äro utmärkande
            för dessa religioner, ej heller att påtvinga honom vissa värdeomdömen
            om dessa religioner. Staten må ha rätt att fordra en viss religionskunskap
            i betydelsen av en viss kunskap om någon religion, men icke en
            viss religio- sitet i betydelsen av bekännelse av den eller den
            religionen. Staten har icke rätt att till medborgaren säga: den
            eller den religiösa föreställningen skall du hysa! eller: det
            eller det skall du tro! eller: så eller så måste dina värdeomdömen
            utfalla! Är detta erkänt — och det måste av varje förnuftig människa
            er-
          </p>
          <pb facs="riksdagen-motions-pdf/data/1918/mot_1918__fk__126/mot_1918__fk__126-004.pdf"/>
          <p>
            + Motioner i Första kammaren, Nr 126.
          </p>
          <p>
            kännas — så kan statens krav i fråga om religionsundervisningen
            icke sträcka sig längre än att den är en vissa fordringar uppfyllande
            under- visning om religion och icke i religion. En undervisning
            om religion föreligger, där religionsundervisningen har karaktären
            av ett faktiskt kunskapsmeddelande. I en sådan under- visning
            sker ett klarläggande av religiösa föreställningar. En undervisning
            2 religion föreligger, där religionsundervisningen har karaktären
            icke blott av ett faktiskt kunskapsmeddelande utan av en strävan
            att bibringa lär- jungarna och till deras egna göra de religiösa
            föreställningar, om vilka kunskap meddelas. I en. sådan undervisning
            sker ett inplantande av reli- glösa föreställningar. I det följande
            kalla vi den förra formen av religionsundervisning konfessionslös,
            den senare konfessionell. Redan av vad i det föregående sagts
            följer med nödvändighet, att staten i och genom den konfessionella
            religionsundervisningen ställer på medborgaren krav, som förnuftigtvis
            icke kunna rättfärdigas. Ty såsom konfessionell stannar denna
            religionsundervisning icke vid att om den för landets religiösa
            kultur representativa religionen — kristendomen — med- dela faktiska
            kunskaper, utan strävar, att till lärjungarnas egna göra de religiösa
            föreställningar och värdeomdömen, som äro karaktäristiska för
            en enda av kristendomens bekännelseriktningar. Med andra ord:
            denna kon- fessionella religionsundervisning avser icke att bibringa
            medborglig kun- skap om kristendomen, utan den avser att dana
            lärjungarna till över- tygade bekännare av statsreligionen, det
            vill säga den »rena evangeliska läran». Det hjälper icke att här
            göra den invändningen, att, eftersom en statsreligion finns, alla
            medborgare skola bekänna denna statsreligion. En sådan invändning
            förbiser, att statsreligionen icke är en religion, som staten
            har, utan en religion, som staten skänker en privilegierad ställning.
            Det är alltså uppenbart, att den omständigheten, att en viss religiös
            bekännelseriktning åtnjuter statsmaktens stöd framför de andra,
            icke med ens ett spår av förnuft kan påstås innebära en förpliktelse
            för alla med- borgare att bekänna statsreligionen. För övrigt
            är att märka, att med- borgarnas bekännande av statsreligionen
            förutsättes vara betingad av deras eget fria val, eftersom regeringsformens
            8 16 uttryckligen stadgar, att religionsfriheten är en svensk
            medborgerlig rättighet. Statsreligionens förhandenvaro betyder
            emellertid med ofrånkomlig följdriktighet den fulla religionsfrihetens
            bortavaro. Ty att tala om full religionsfrihet i ett land, där
            åt en viss bekännelseriktning inrymmes en
          </p>
          <pb facs="riksdagen-motions-pdf/data/1918/mot_1918__fk__126/mot_1918__fk__126-005.pdf"/>
          <p>
            Motioner i Första kammaren, Nr 126. D statligt privilegierad
            ställning förbunden med medborgarnas ekonomiska understödsplikt
            till denna bekännelseriktnings kyrka, är närmast ett dåligt skämt.
            Endast under en förutsättning skulle ordningen med en statsreligion
            undgå att kränka religionsfriheten, och det vore under den förutsätjningen,
            att alla medborgare i anda och sanning bekände statsreligionen.
            Då denna förutsättning självklart är orimlig, så är och förblir
            statskyrko- systemets vidmakthållande oundgängligen en kränkning
            av religionsfriheten. Är en statsreligions blotta förhandenvaro
            en kränkning av religions- friheten, så blir denna kränkning så
            mycket påtagligare och kännbarare, om staten utöver kravet på
            medborgarens ekonomiska bidrag till stats- kyrkan jämväl söker
            påtvinga honom de för statsreligionen karaktäristiska föreställningarna.
            Därmed är den i &amp; 16 regeringsformens stadgade religionsfriheten
            i själva verket förbytt i ett notoriskt religionstvång. Detta
            religionstvång blir icke mindre därigenom att bekännandet av statsreligio-
            nen göres till kompetensvillkor för erhållandet av profana ämbeten.
            Men här tillkommer därjämte en omständighet, som i utomordentlig
            grad medverkat till att bringa hela frågan om vår religionsundervisning
            in i en akut kris. Den till statsreligion upphöjda kristna bekännelseriktningen
            rör sig med en mängd dogmer, som i den mån de göra anspråk på
            att återgiva fakta, fått sin trovärdighet underkänd av en oemotståndligt
            framåtskridande forskning. Den teologiska vetenskapen har icke
            stått stilla efter Uppsala mötes beslut 1593. Oupphörligt har
            kyrkans dogmbygnad ställts under vetenskapens granskning. En med
            modärna språkvetenskapliga och histo- riska metoder arbetande
            forskning har utfört ett kritiskt värv, som på väsentliga punkter
            raserat grundvalarna för innehållet i kyrkans bekän- nelseskrifter.
            Det behöver väl knappast påpekas, att, i den mån vissa fakta,
            som utgjort nödvändiga förutsättningar för religiös övertygelsebild-
            ning, ovedersägligt uppvisas vara falska, i samma mån måste detta
            utöva ett avgörande inflytande på den religiösa övertygelsebildningen
            själv. Men icke blott inifrån genom den teologiska forskningen
            har stats- religionens dogmbyggnad sönderfrätts. Även utifrån
            har en påverkan kommit, som i minst lika hög grad bidragit att
            göra byggnaden fallfärdig. Vi ha bevittnat, huru vetenskapens
            landvinningar på alla områden förvandlat världsbilden. Naturvetenskapen
            har åstadkommit en revolution i uppfattningen av människans ställning
            i natursammanhanget. Astronomiens framsteg ha låtit bilden av
            universum framträda i ny gestalt. Biologien har kastat nytt ljus
            över den lagbundenhet, varunder det organiska livet
          </p>
          <pb facs="riksdagen-motions-pdf/data/1918/mot_1918__fk__126/mot_1918__fk__126-006.pdf"/>
          <p>
            6 Motioner + Första kammaren, Nr 126.
          </p>
          <p>
            är ställt. Filosofien har vunnit resultat, som rivit de gamla
            bryggorna till en osinnlig värld genom att dra gränsen för kunskapens
            räckvidd. Hela denna utvecklingsprocess har självfallet medfört
            en radikal förändring i hela vårt sätt att se på tillvaron. Här
            har kristendomen med den mot- taglighet för skiftande världs-
            och livsåskådningar, som är dess styrka, icke kunnat undgå att
            röna inflytande. Den har själv skiftat gestalt och står i denna
            dag, i den mån den företrädes av västerlandets kulturella kretsar,
            med ett väsentligt annat innehåll än det, som fått sitt uttryck
            i vår statsreligions bekännelseskrifter. Den gamla dogmbyggnaden
            är redan fallen inför den modärna kulturmänniskans medvetande.
            Det är denna dogmernas rasering under det dubbla trycket av teo-
            logisk och profan vetenskap, som gör det till en upprörande förnuftsvidrig-
            het att i en konfessionell religionsundervisnings gestalt tvångsfostra
            med- borgaren i en på denna faktiskt raserade dogmbyggnad fotad
            statsreligion. Vilket skolämne vwvi än ta, så räknas det som ett
            självklart anspråk, att vad däri i skolundervisningen meddelas
            skall överensstämma med det vetenskapligt fastställda. Ingen skulle
            väl finna det klandervärt, att en historielärare i en för lärjungarna
            lättfattlig och njutbar form korrigerade eller kompletterade den
            använda lärobokens uppgifter med av den historiska forskningen
            nyuppdagade fakta. Detta gäller i varje ämne — utom i religionsundervisningen.
            Vi ha därför också fått bevittna det sällsamma skådespelet, att
            vad universitetsundervisningen i teologi i vissa stycken av- färdar
            som lögn, det är 1 skolundervisningen sanning och tvärtom. Ju
            längre religionsundervisningen kvarhålles som konfessionell, desto
            bredare blir denna klyfta mellan dess föreställningsvärld och
            universitetsteologiens. Och ehuru lagen uttryckligen ställer samma
            fordran på teologiprofessorns renlärighet som på folkskollärarens,
            så får den förre onäpst förkunna vad den senare blir straffad
            för, därest han i sin undervisning skulle upp- repa det. I detta
            överseende med universitetsteologiens kätterier ligger en gläd-
            jande bekräftelse på, att man känner renlärighetskravet vara en
            absurditet i detta fall. Men nog borde den enklaste anständighet
            bjuda att öva samma överseende när det gäller dem, som i sin undervisning
            helt enkelt återgiva den teologiska vetenskapens resultat. Här
            har den konfessionella religionsundervisningen bragts i en åter-
            vändsgränd, som borde vara uppenbar för alla. Och den kommer aldrig
            ut ur denna återvändsgränd, utan att den avskaffas såsom konfesssionell
            och utbytts mot en konfessionslös religionsundervisning. Den konfessionslösa
            religionsundervisningens införande skapar den
          </p>
          <pb facs="riksdagen-motions-pdf/data/1918/mot_1918__fk__126/mot_1918__fk__126-007.pdf"/>
          <p>
            Motioner 1 Första kammaren, Nr 126. 7 neutralitet, som var förutsättningen
            för att bilägga tvedräkten på detta om- råde. Frikyrkans medlemmar
            befrias från oron för att deras barn bibringas falska dogmer.
            Statskyrkans anhängare behöva icke längre oroas för sina dogmers
            skull. Fritänkaren känner det icke längre som ett övergrepp. Ty
            det blotta kunskapsmeddelandet iakttager samma neutralitet mot
            dem alla. För läraren själv måste reformen bli en befrielse från
            ändlösa sam- vetskonflikter. Religionsundervisningen förpliktar
            honom icke längre till någon som helst kompromiss med den egna
            övertygelsen. Han står i sitt samvete lika fri i religionsundervisningen
            som t. ex. i historieundervis- ningen. Alla parter måste här vinna
            på reformen. Ingen må inbilla sig, att den modärna teologiens
            kätterska resultat bli allmänheten obekanta. Även teologien populariseras,
            och medan skolans religionsundervisning står och stampar i sin
            återvändningsgränd och ängs- ligt håller sig inom ramen av den
            rena evangeliska läran, förmedlar en växande populärvetenskaplig
            litteratur forskningens nya rön till en vet- girig publik. Behöver
            det månne påpekas, vad följden härav blir? Vad skolunder- visningen
            meddelat som absolut sanning, förlorar snart nog för det stora
            flertalet det absolutas prägel, och ett förakt för ett undervisningssystem,
            som metodiskt undanhåller lärjungarna, att en mängd av de så kallade
            absoluta sanningarna redan underkänts av den teologiska forskningen
            själv, blir det kvarstående intrycket. För att illustrera det
            ohållbara i den situa- tion, som här föreligger, vilja vi erinra
            om den moderna teologiens ställ- ning till en för statsreligionen
            så central dogm som dogmen om Jesu upp- ståndelse. Samtidens utan
            gensägelse störste teolog, han som efter Luther anses med den
            största hedern bära äretiteln »preceptor Germanise» (Tysk- lands
            lärare), nämligen Adolf von Harnack, skriver i sitt bekanta arbete
            » Dogmengeschichte» på tal om Jesu uppståndelse: »Det är ett ofta
            upprepat tal, att kristendomen vilar på tron på Kristi uppståndelse.
            Detta tal kan vara riktigt, om man förut förkunnat, vem denne
            Jesus Kristus är och vad hans liv betyder. Men om påståendet hänför
            sig på den nakna berättelsen, som man på förhand skall böja sig
            för, och till på köpet, såsom icke sällan sker, »fullständigas»
            med tillägget, att Kristi uppståndelse är världshistoriens säkraste
            faktum, så vet man inte, vad man mest skall förvånas över, tanklösheten
            eller otron i detta tal. På ett faktum behöver man icke tro, och
            det, vartill tarvas religiös tro, det vill säga förtröstan på
            Gud, det kan aldrig någonsin vara ett faktum, som skulle stå fast
            även med bortseende från en dylik tro. Här måste den historiska
            frågan och trosfrågan skarpt hållas isär.»
          </p>
          <pb facs="riksdagen-motions-pdf/data/1918/mot_1918__fk__126/mot_1918__fk__126-008.pdf"/>
          <p>
            8 Motioner 4 Första kammaren, Nr 126.
          </p>
          <p>
            Harnack anför så sex argument mot den historiska trovärdigheten
            av uppståndelseberättelsen och tillägger: » Historien kan här
            alltså icke ge tron något stöd. Tron på att Jesus visat sig efter
            döden må ha varit aldrig så fast i hans lärjungars krets — och
            det var den— att tro på grund av syner, som andra haft, är ett
            lättsinne, som alltid skall hämna sig genom uppstigande tvivel.»
            Harnack har här säkerligen uttryckt, vad som är en för hela den
            riktning, han företräder, gemensam ståndpunkt i detta stycke.
            Det sagda må vara nog för att med fog berättiga oss till slutsatsen,
            att den konfessionella religionsundervisningen representerar ett
            tvång, vars förnuftsvidrighet och olidlighet måste växa ju längre
            tiden går. Kravet på den konfessionslösa religionsundervisningen
            kan icke längre hållas till- baka. Det tränger sig oemotståndligt
            fram. Vi ha i det föregående betonat statens rätt att av medborgaren
            fordra ett visst mått av religionskunskap. Därmed är intet utsagt
            om vare sig vad denna religionskunskap skall begränsas till eller
            på vilket stadium av skolan dess meddelande skall börja. För dessa
            frågors avgörande tarvas en särskild utredning. För oss har det
            varit nog att inskärpa ohållbar- heten i det nuvarande systemet
            och framhäva nödvändigheten av dess om- läggning. Så mycket må
            emellertid sägas, att principen för utstakandet av det område,
            religionskunskapen skall omspänna, måste vara den, att de religiösa
            företeelserna röna uppmärksamhet i mån av sin historiska betydelse
            för den kultursvär, till vilken vårt land hör. På grund av vad
            sålunda anförts få vi hemställa,
          </p>
          <p>
            att riksdagen måtte besluta att i skrivelse till Kungl. Maj:t
            anhålla om en utredning i syfte att er- sätta den konfessionella
            religionsundervisningen vid våra skolor med en konfessionslös
            religionsundervisning.
          </p>
          <p>
            Stockholm den 5 februari 1918.
          </p>
          <p>
            Olof Olsson. Helge Bäckström.
          </p>
        </div>
      </div>
    </body>
  </text>
</TEI>
