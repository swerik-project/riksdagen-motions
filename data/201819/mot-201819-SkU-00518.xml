<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-00518">
  <teiHeader>
    <fileDesc>
      <titleStmt>
        <title>Bredda RUT till att omfatta även säkerhets- och trygghetstjänster</title>
        <author corresp="i-PyYxwdbw2KYpXyCWKWHmmT">av Johan Pehrson (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:518 av Johan Pehrson (L)</title>
          <idno type="rdwebb">H602518</idno>
          <rs type="number">518</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H602518/text</ref>
          <ref type="dokument_url_html">http://data.riksdagen.se/dokument/H602518</ref>
          <ref type="dokumentstatus_url_xml">http://data.riksdagen.se/dokumentstatus/H602518</ref>
          <ref type="docx">http://data.riksdagen.se/fil/702E140B-B66A-4304-BBE4-F4E5E95F6B62</ref>
          <ref type="pdf">http://data.riksdagen.se/fil/15487435-E14C-4332-9D20-BA48ED5A0772</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HVnjdo7zvQjrvYE129qwYL" type="signed"/>
        <correspContext corresp="i-HVnjdo7zvQjrvYE129qwYL">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-XSjVCC6d71DK4JKVxyB6aM" type="submitted">
          <date when="2018-11-19"/>
          <time when="13:49:29"/>
        </correspAction>
        <correspAction xml:id="i-7oJCKu5cjPAoCquuEC7qbo" type="reviewed">
          <date when="2018-11-19"/>
          <time when="15:16:21"/>
        </correspAction>
        <correspAction xml:id="i-VorMw7kLcxS7uZBHj4jcQr" type="referred">
          <date when="2018-12-05"/>
        </correspAction>
        <correspAction xml:id="i-UU64W1NGxR4dEJjuQNb8wG" type="assigned">
          <date when="2019-03-28"/>
          <time when="16:34:12"/>
        </correspAction>
        <correspContext corresp="i-UU64W1NGxR4dEJjuQNb8wG">
          <ref type="assignedTo">Skatteutskottet</ref>
        </correspContext>
        <correspAction xml:id="i-FfzD1JRezJky9jHQVyNrLV" type="behandlas_i"/>
        <correspContext corresp="i-FfzD1JRezJky9jHQVyNrLV">
          <ref type="uppgift">2018/19:SkU10</ref>
          <ref type="ref_dok_id">H601SkU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU10</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SBibPvczF5NGnkXSFEWPMK" type="motHeader">
        <div xml:id="i-FZLAMW3mXiLcEJmCgJzEM" type="motTitle">
          Motion till riksdagen 2018/19:518 av Johan Pehrson (L) Bredda
          RUT till att omfatta även säkerhets- och trygghetstjänster
        </div>
      </div>
      <div xml:id="i-LqAwbDruGoQpzwxKg28LBm" type="motBody">
        <div xml:id="i-3jJAUrYbSHNthnZaq7man3" type="motProposal" subtype="förslag">
          <head xml:id="i-8RWpEEtmnecRaxMDHB1WHi">
            Förslag till riksdagsbeslut
          </head>
          <list xml:id="i-Hm4uFpkA9eehsuq1BuGKdv">
            <item xml:id="i-KKSmWrLfyfxHyqHaxuza6Y" sortKey="Yrkande 1">
              Riksdagen ställer sig bakom det som anförs i motionen om att
              utreda förutsättningarna för att bredda RUT- och ROT-avdragen
              även för trygghetsskapande tjänster och tillkännager detta för
              regeringen.
            </item>
          </list>
        </div>
        <div xml:id="i-JHPpPHG1Vu1LWzTFDHq37Q" type="motContent">
          <head xml:id="i-Atxz1PHnqoZeQhLEoqm5vz" type="h1">
            Motivering
          </head>
          <p xml:id="i-WjpVQBUo2rU22yHTovp1ge">
            ROT- och RUT-avdragen har funnits i tio år med syfte att öka
            arbetsutbudet för att därigenom stimulera sysselsättningen och
            tillväxt. En viktig tanke var att omvandla sådant arbete som annars
            i regel utförs av medborgare själva, där det kan antas att den
            skattskyldige vid en valmöjlighet sannolikt skulle prioritera
            att själv arbeta mer, eller sådant arbete som utförs svart till
            vitt marknadsarbete. Det har inneburit att mycket av detta arbete
            idag professionaliserats till förmån för ett brett samhällsintresse.
          </p>
          <p xml:id="i-2Zpy7GtV13BCuhKJdFu4T7">
            Idag omfattar RUT-avdraget följande arbeten:
          </p>
          <p xml:id="i-KJSWDRMz6EjTU9Zy1Q2Pbf">
            1. Enklare städarbete eller annat rengöringsarbete samt flyttstädning
            som utförs i bostaden. 2. Vård av kläder och hemtextilier när
            vården utförs i bostaden. 3. Snöskottning som utförs i nära anslutning
            till bostaden. 4. Häck- och gräsklippning, krattning och ogräsrensning
            samt beskärning och borttagande av träd och buskar som utförs
            på tomt eller i trädgård i nära anslutning till bostaden. 5. Barnpassning
            som inte mer än i ringa omfattning innefattar hjälp med läxor
            och annat skolarbete och som utförs i eller i nära anslutning
            till bostaden samt lämning och hämtning till och från förskola,
            skola, fritidsaktiviteter eller liknande. 6. Annan omsorg och
            tillsyn än barnpassning som en fysisk person behöver och som utförs
            i eller i nära anslutning till bostaden eller i samband med promenader,
            bankbesök, besök vid vårdcentral eller andra liknande enklare
            ärenden. 7. Flytt av bohag och annat lösöre mellan bostäder samt
            till och från magasinering i samband med flytt mellan bostäder.
            8. Arbete som avser installation, reparation och underhåll av
            data- och informationsteknisk utrustning, dataprogram och dataförbindelser
            samt handledning och rådgivning i samband med sådant arbete, när
            arbetet, handledningen och rådgivningen utförs i eller i nära
            anslutning till bostaden. 9. Reparation och underhåll av vitvaror
            som utförs i bostaden.
          </p>
          <p xml:id="i-AGDQr2nwHrtgC9xnsz1FfT">
            Avdraget ges genom skattereduktion. Eftersom RUT-avdraget riktas
            mot arbete omfattar avdraget bara kostnader för arbete, inklusive
            mervärdesskatt, och inte kostnader för material, utrustning och
            resor. Att avdraget är riktat mot arbete innebär att när RUT-arbete
            utförs måste arbetskostnaden särskiljas från övriga kostnader.
            RUT-avdraget kan i dagsläget inte överstiga 25 000 kronor per
            skattskyldig, men för personer som har fyllt 65 år vid beskattningsårets
            ingång kan avdraget uppgå till maximalt 50 000 kronor per skattskyldig
            och år.
          </p>
          <p xml:id="i-QVXHz2zWDQ7e97yr4qvq3M">
            RUT-avdraget har sedan det infördes haft flera positiva effekter:
            Det har lett till att kvinnor har ökat sitt arbetsmarknadsdeltagande
            och sina arbetsinkomster. Fler som befinner sig i utanförskap
            och arbetslöshet har kunnat ta steget in på arbetsmarknaden. Många
            nya företag har startats. Dessutom har avdragsmöjligheterna skapat
            bättre förutsättningar för många familjer att få ihop sin vardag.
          </p>
          <p xml:id="i-WZdKSCmnrgaiiSjEjPt6HV">
            Sverige står infört fortsatt stora utmaningar att integrera människor
            som stått eller riskerar att stå utanför arbetsmarknaden under
            lång tid. För att fler ska ha ett arbete att gå till måste därför
            fler jobb med begränsade kvalificeringskrav (s.k. ”enkla jobb”)
            skapas. Ett sätt är att sänka kostnaden för att köpa tjänster
            och på så sätt öka antalet enkla jobb, exempelvis genom att utöka
            RUT-avdraget och öka antalet tjänster som ingår i avdraget.
          </p>
          <p xml:id="i-KFoFCCTvBmW3MzrzUmUBEW">
            RUT-avdraget bör därför kunna utökas till även trygghetsrelaterade
            tjänster, mer specifikt tillsyn av hem vid resa eller frånvaro.
            Förutom arbetsmarknadsrelaterade effekter kan en sådan breddning
            förväntas bidra till en ökad hemtrygghet, både i form av färre
            inbrott eller bränder och inte minst stärka såväl den upplevda
            som den faktiska tryggheten. En utökning av trygghetstjänster
            i hemmet kan i sin tur de facto avlasta och effektivisera räddningstjänstens
            och polisens arbete. Det är rimligt att människor kan uppskatta
            att livskvaliteten blir bättre av tex en investering i brand-
            eller inbrottsskydd likväl som en ny diskbänk, eller en nyputsad
            diskbänk.
          </p>
          <p xml:id="i-XC3MczGQ6ChgPCt9CSq3vX">
            Professionell tillsyn av hemmet vid frånvaro sker idag främst
            i form av olika larmtjänster. Det finns beräkningar om att upptill
            500 000 hushåll har larmtjänster idag. Varierande ekonomiska möjligheter
            att skydda sitt hem bidrar till betydande skillnader i upplevd
            trygghet mellan bostadsområden och boendeformer. Det bör utredas
            i vilken utsträckning ett trygghets-RUT kan förväntas medföra
            att fler som bor i utsatta områden kan öka sin hemtrygghet.
          </p>
          <p xml:id="i-GmWsAfiCPcuEsQrd5wMMxB">
            I samband med utredningen av breddningen bör det övervägas att
            införa ett tak på hur stor skattereduktionen får vara per timme
            för att säkerställa att de tjänster som erbjuds fokuseras till
            yrken som erbjuder ingångar på arbetsmarknaden och tjänster som
            annars riskerar att produceras svart. Breddningen ska syfta både
            till en reell sysselsättningsökning och till att fusk och missbruk
            stävjas.
          </p>
          <p xml:id="i-r7xh3wv7uCr9P4kitEMj6">
            En breddning av RUT- och möjligen av ROT-avdraget vid störa ombyggnationer
            för trygghetsåtgärder bör formas så att det stöder en tillväxt
            av arbeten som är varaktiga och rationella ur ett produktivitetsperspektiv.
            Det innebär att den i möjligaste mån behöver vara neutral till
            olika sätt att producera de tjänster som kan komma i fråga, och
            exempelvis inte motverkar en produktivitetshöjande digitalisering
            av ett eller flera tjänsteområden avseende trygghet. Det är rimligt
            att individer får ett ökat inflytande att själva få avgöra vilka
            RUT- eller ROT-tjänster som ger dem ett mervärde inom den beloppsmässiga
            ramen för avdrag så länge det i övrigt har rimliga och positiva
            effekter på den bredare samhällsnyttan.
          </p>
        </div>
        <div xml:id="i-9ex89kjoUjEWYYjZryyrbA" type="motSignatures">
          <list xml:id="i-XLHQDxbrc2rNZweDwgcEkA">
            <item xml:id="i-4NjT9xLCPHjfN1KQJpN1xU" who="i-PyYxwdbw2KYpXyCWKWHmmT">
              Johan Pehrson (L)
            </item>
          </list>
        </div>
      </div>
    </body>
  </text>
</TEI>
