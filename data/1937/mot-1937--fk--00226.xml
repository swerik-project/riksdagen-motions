<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--fk--00226">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__226/mot_1937__fk__226-001.pdf"/>
      <fw xml:id="i-QX95EUVrJoK5ShJFbGU98d">
        Motioner i Första kammaren, Nr 226. 1
      </fw>
      <div xml:id="i-C1o1ncELetF59eHj2MSYg4" type="motHeader">
        <div xml:id="i-D7fCTj7Jf9QmYRXZBk6L1r" type="motTitle"/>
        <div xml:id="i-8q9Qc4zSF41kyq3BcPfjti" type="motSubmissionInfo"/>
      </div>
      <div xml:id="i-PxXDTsrD1Ai8tTHfijumuK" type="motBody">
        <div xml:id="i-BcBxS9G7wBxDstbAfXoWXH">
          <p xml:id="i-8uvHGwdYeyvJ1LxFB9YjVb">
            Nr 226.
          </p>
          <p xml:id="i-SsUEykQSzcUbvhaBvLbZy7">
            Av herr Rahmn m., fl, i anledning av Kungl. Maj:ts proposition
            angående förändring i avseende å löneställning och an- tal beträffande
            vissa ordinarie befattningar vid post- verket, telegrafverket,
            statens järnvägar och statens vattenfallsverk m. m.
          </p>
          <p xml:id="i-34NtUGwd58kBn2oBdyXrwq">
            I proposition nr 132 till årets riksdag har Kungl. Maj:t framlagt
            förslag angående förändring i avseende å löneställning och antal
            beträffande vissa ordinarie befattningar i 21:a och högre lönegrader
            vid bl. a. postverket, tele- grafverket och statens järnvägar.
            Propositionen, som är baserad på de olika verksstyrelsernas under
            hösten 1936 till Kungl. Maj:t ingivna personalstat- förslag, skiljer
            sig emellertid i betydelsefulla delar från dessa förslag. Sålunda
            hava bl. a. följande av respektive verksstyrelser föreslagna och
            av kommunikationsverkens lönenämnd tillstyrkta nya befattningar
            och föränd- ringar icke medtagits i propositionen, nämligen
          </p>
          <p xml:id="i-VuMDbUkVDzmfVbLg8Rzp46">
            vid postverket: en ny sekreterarebefattning (24:e lönegraden),
            en ny aktuariebefattning (21:a lönegraden);
          </p>
          <p xml:id="i-3M2eDuk2taWwx5F4dvKxhs">
            vid telegrafverket: en ny byrådirektörsbefattning (28:e lönegraden),
            en ny sekreterarebefattning (24:e lönegraden), tre nya överkontrollörsbefattningar
            (24:e lönegraden) samt två nya förste kontrollörsbefattningar
            (22:a lönegraden);
          </p>
          <p xml:id="i-L7k5eMez56oBTEN6tAzhLw">
            vid statens järnvägar: två nya överinspektorsbefattningar (26:e
            lönegraden), en ny sekreterarebefattning (24:e lönegraden), sju
            nya baninspektorsbefattningar (22:a lönegraden), två nya expeditionsföreståndarebefaltningar
            (21:a lönegraden) samt införande i avlöningsreglementets tjänsteförteckning
            av en ny befattning i 20:e lönegraden med benämningen byråassistent.
          </p>
          <p xml:id="i-3SHeUoew8jmioTxWoutW1p">
            Behovet av samtliga ifrågavarande befattningar och ändringar
            hava ingå- ende motiverats av respektive verksstyrelser i deras
            förberörda förslag. Des- sa hava som vanligt föregåtts av ingående
            undersökningar och prövning av behovet i varje särskilt fall.
            Med hänsyn till den stora omvälvning i arbets- förhållandena och
            den inträdda kraftiga ökningen i arbetsmängd med åtföl- jande
            arbetsintensifiering, som varit särskilt framträdande vid trafikverken,
            står det klart, att behovet av ökat antal tjänstemän även i de
            högre lönegra- derna vid dessa verk måste göra sig starkt gällande.
            Det är också icke en- bart verksstyrelserna, som ingående prövat
            detta behov, utan sådan prövning har jämväl ägt rum inom kommunikationsverkens
            lönenämnd, och har den-
          </p>
          <p xml:id="i-6VA78N7MPXgXZPH1bgfH3f">
            Bihang till riksdagens protokoll 1937. 3 saml. Nr 226. 1
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-002.pdf"/>
          <fw xml:id="i-7GgGBW61SPdNx95YGE1p3L">
            2 Motioner i Första kammaren, Nr 226.
          </fw>
          <p xml:id="i-4xLXEPgSpo5HGkmXcVwn4w">
            na prövning resulterat i att nämnden, i vissa fall efter besök
            på respektive arbetsplatser, ansett sig kunna enhälligt tillstyrka
            de föreslagna befattnin- garnas inrättande. Då departementschefen
            det oaktat ansett sig icke böra framföra förslagen inför riksdagen,
            har detta motiverats dels med hänvisning till den sittande 1936
            års lönekommitté, i det frågan om vissa befattningars behövlighet
            an- setts vara av beskaffenhet att böra prövas av denna kommitté,
            dels med hän- visning till den f. n. arbetande klassificeringskommittén
            och dels med att ar- betet ännu ej stabiliserat sig i sådan grad,
            att de begärda befattningarna nu böra inrättas. Den synnerligen
            kraftiga beskärningen av verksstyrelsernas välmotiverade framställningar
            synes icke i något fall vara beroende av statsfinansiella för-
            hållanden och anföres icke heller detta som motiv. På grund härav
            och då de skäl, departementschefen anfört till stöd för sitt avvisande
            av verksstyrel- sernas förslag, måste anses sakna reell betydelse,
            har departementschefens be- handling av de framförda förslagen
            väckt stort uppseende inom initierade kretsar, detta så mycket
            mera som en så kraftig reduktion av verksstyrelser- nas förslag
            icke tidigare har förekommit. Sålunda har i propositionen med-
            tagits beträffande postverket endast 2 utav de av verksstyrelserna
            begärda och av lönenämnden tillstyrkta 4 befattningarna, vid telegrafverket
            endast 1 av 8 samt vid statens järnvägar endast 2 av 14 begärda
            befattningar. För av frågan berörda tjänstemannagrupper framstår
            åtgärden som orätt- vis och föga överensstämmande med en skälig
            bedömning av deras arbetes såväl kvalitet som kvantitet. Då staten,
            såsom i förevarande fall är förhål- landet, utvidgar och intensifierar
            sin verksamhet på ett sätt, som ställer de största krav på tjänstemännens
            skicklighet och arbetsförmåga, är det icke mer än rimligt, att
            staten även påtager sig de ekonomiska konsekvenser, som följa
            av rättvist avvägda löneställningar, detta så mycket mera som
            staten för alla nu berörda verk har att inkassera ständigt ökade
            inkomster av be- tydande mått. Det är för övrigt ett allmänt känt
            förhållande, att nu ifrågavarande verks- styrelser i sina framställningar
            alltid iakttaga den strängaste sparsamhet, varför man med säkerhet
            kan påstå, att de begärda befattningarna äro ound- gängligen nödvändiga.
            Med anledning av vad departementschefen anfört rörande hänskjutande
            till 1936 års lönekommitté av nu ifrågavarande spörsmål, må erinras
            om att det i förevarande fall endast är fråga om att bereda en
            rättvis löneställning enligt hittills tillämpade principer åt
            vissa enstaka tjänstemän, vilka f. n. uppenbarligen äro för lågt
            placerade i lönehänseende. Det torde ligga i öp- pen dag, att
            den omprövning av olika befattningshavarekategoriers inplace-
            ring i en blivande ny löneplan, som 1936 års lönekommitté skall
            företaga, en- dast kan och bör omfatta en inplacering av de olika
            befattningshavaregrup- perna. Att kommittén skulle kunna ingå
            på en värdering av varje särskild tjänst och föreslå dess inplacering
            å löneskalan förefaller otänkbart. Om kommittén skulle företaga
            härför erforderliga ingående undersökningar för
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-003.pdf"/>
          <fw xml:id="i-Gfyk1gFxiupvT3gbXZMQ7p">
            Motioner i Första kammaren, Nr 226. 3
          </fw>
          <p xml:id="i-XT1dLEN8Wgi6ZLb2eQvgxv">
            hela statsförvaltningen, måste detta tvivelsutan så förtynga
            och fördröja ut- redningen i lönefrågan, att ett förslag icke
            kan tänkas bliva förelagt ens 1938 års riksdag. Under sådana förhållanden
            kan det icke vara riktigt att utan tvingande skäl göra olägenheterna
            av dröjsmålet med lönefrågans lös- ning än större genom att beröva
            ett antal tjänstemän icke blott den allmänna förbättring en lönereglering
            skulle skänka utan därjämte den tjänsteställ- ning, som enligt
            nuvarande avlöningsprinciper rätteligen bör tillkomma dem. Motiven
            för de olika befattningarnas inrättande återfinnas i de olika
            verks- styrelsernas detaljerade förslag, vilka delvis finnas återgivna
            i propositionen. Här skall endast i korthet beröras de skäl, som
            föreligga för befattningarnas inrättande.
          </p>
          <p xml:id="i-4oZdJ95SEMoxpjW6DbHo7V">
            Beträffande postverket. Generalpoststyrelsens i propositionen
            nämnda förslag rörande inrättandet av en ny sekreteraretjänst
            i 24:e lönegraden å styrelsens IV byrå innebär, att sagda tjänsteman
            skulle övertaga dels det arbete, som f. n. åvilar en revisor och
            bokhållare, som handlägger avräkningsärenden med utlandet, dels
            ock vissa arbetsuppgifter, vilka f. n. åligga en förste aktuarie
            å övergångsstat, vilken under budgetåret 1937/1938 avgår med pension.
            Bland sistnämnda uppgifter märkes föreståndarskapet för den revisionsavdelning,
            som hand- lägger ärenden angående specialavräkningen beträffande
            utväxlingen av pa- ket med utlandet och tullfrankosedlar samt
            revisionen av räkenskaperna av- seende tullavgifter för med post
            infört gods jämte avräkningar med tullver- ket beträffande dylika
            avgifter. Rent organisatoriskt innebär det, förklarar generalpoststyrelsen,
            en avgjord fördel, att ifrågavarande avdelning under- ställes
            den tjänsteman, som är ansvarig för generalavräkningarna med ut-
            ländska förvaltningar. Därigenom att arbetskraft från sagda revisionsavdel-
            ning i viss mån kan biträda vid det arbete, som f. n. åligger
            revisorn och bokhållaren, kan arbetsökningen för honom till följd
            av övertagandet av nya arbetsuppgifter i viss mån neutraliseras.
            Det bör emellertid beaktas, att redan de arbetsuppgifter, som
            f. n. åvila den revisor och bokhållare, vars tjänst skulle ersättas
            med en sekreterar- tjänst i 24:e lönegraden, äro synnerligen omfattande,
            krävande och ansvars- fulla och mer än väl motivera en inplacering
            i 24:e lönegraden. Detta fram- går till fullo av den av generalpoststyrelsen
            förebragta utredningen i ärendet. Det torde i detta sammanhang
            förtjäna framhållas, att genom beslut av 1935 års riksdag en sekreterartjänst
            i telegrafstyrelsen, med likartade arbetsuppgif- ter, uppflyttades
            från 24:e till 26:e lönegraden. Då generalpoststyrelsen nu fö-
            reslagit tjänstens inplacering i 24:e lönegraden innebär detta
            en jämförelse- vis låg placering. De fördelar, som vinnes genom
            en ändamålsenligare orga- nisation och en mera rationell arbetsfördelning,
            torde även mer än väl upp- väga skillnaden i lön mellan 21:a och
            24:e lönegraden för nu ifrågavarande tjänsteman. Vad beträffar
            generalpoststyrelsens förslag om beredande av ordinarie an- ställning
            i aktuariegraden åt föreståndaren för statens intressekontor,
            så före-
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-004.pdf"/>
          <fw xml:id="i-Xq8Z3ghQopW3i4VeXvf8bs">
            4 Motioner i Första kammaren, Nr 226.
          </fw>
          <p xml:id="i-M7sjFkGLc359pF5z6vsKin">
            faller det än mera förvånansvärt, att detsamma icke föranlett
            förslag till årets riksdag, då det ju endast innebär sättandet
            på ordinarie stat av en tjänste- man, som på grund av särskilda
            omständigheter, vilka nu ej längre föreligga, tidigare fått uppehålla
            tjänsten på förordnande. En väsentlig förutsättning för att intressekontoret
            skall kunna fylla sin uppgift och än vidare utvecklas är, att
            föreståndaren besitter nödiga kvali- fikationer, intresse, duglighet
            och organisationsförmåga. Det torde utan vidare vara klart, att
            man icke i längden kan erhålla en för ett så krävande uppdrag
            fullt lämpad arbetskraft utan att bereda honom en löneställning,
            som någorlunda svarar mot de krav, som ställas på honom. Omfattningen
            av intressekontorets verksamhet har numera blivit så stor, att
            en avsevärt högre löneställning än den av generalpoststyrelsen
            föreslagna borde kunna ifrågasättas. Det må i detta sammanhang
            nämnas, att antalet intresse- konton innevarande år ökats med
            omkring 4,000. Under sådana om- ständigheter synes någon tvekan
            ej böra råda om skäligheten av att före- ståndaren för statens
            intressekontor nu bör beredas ordinarie anställning åt- minstone
            i den grad — aktuariegraden — vartill generalpoststyrelsen och
            kommunikationsverkens lönenämnd ansett föreståndarebefattningen
            böra hänföras.
          </p>
          <p xml:id="i-NcbYveeWxJskGGHesWTkem">
            Beträffande telegrafverket. I sin framställning till Kungl. Maj:t
            den 19 september 1936 har telegraf- styrelsen hemställt, att befattningen
            såsom föreståndare för linjebyråns trans- missionsavdelning likställes
            med befattningarna såsom föreståndare för linje- byråns konstruktions-
            och stationsavdelningar och placeras i 28:e lönegraden. Som motivering
            härför kan bl. a. följande anföras. Alltsedan förra decen- niets
            början pågår genomgripande modernisering av landets telegraf-
            och tele- fonnät antingen genom kablifiering av de viktigaste
            förbindelserna eller ge- nom införandet av sådana tekniska anordningar
            — bärvågstelefoni — att blanka ledningar kunna utnyttjas för flera
            samtidiga telefonsamtal. Härige- nom hava mycket stora besparingar
            uppgående till flera miljoner kronor per år kunnat göras. Såväl
            kablar som bärvågstelefoni kräva flera tekniskt kom- plicerade
            anordningar och då särskilt å överdragsstationerna. Planläggning
            och underhåll av dessa anläggningar handhavas av linjebyråns transmissions-
            avdelning. Den rastlösa utveckling, som kännetecknar detta område,
            kräver av föreståndaren för ifrågavarande avdelning förmåga att
            överblicka de många nya rön vetenskapen ständigt gör och dessas
            konsekvenser för tek- niken. Anordnandet av varje riks-, telegraf-
            och rundradioledning samt av varje in- ternationell förbindelse
            skall i detalj planläggas å avdelningen. Vid 1935 års utgång voro
            i trafik 2,594 km. stamlinjekabel med 47,350 km. telegraf- och
            297,900 km. telefonförbindelser. Samtidigt voro 13,910 km. bärvågsförbin-
            delser i drift. Vid samma tidpunkt voro 31 överdragsstationer
            med 2,890 överdrag i verksamhet. Med hänsyn till det maktpåliggande
            och omfattande arbete, som åvilar här
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-005.pdf"/>
          <fw xml:id="i-F1XE4TpaZvps7T4y5xrZqM">
            Motioner i Första kammaren, Nr 226. 2
          </fw>
          <p xml:id="i-UE1ALsX8UbbgKrZw5vBS6X">
            omhandlade avdelningsföreståndare, har telegrafstyrelsen funnit
            det nödvän- digt, att han beredes byrådirektörs ställning. Å linjebyråns
            tekniska avdelning, som inrättades i slutet av år 1933, och som
            sedan dess ledes självständigt av en förste byrådirektör, utföres
            ej blott rent tekniskt-vetenskapligt arbete utan handlägges även
            en mångfald ären- den av administrativ natur. Dessa ärenden innefatta
            bl. a. uppsättande av skrivelser i de av förste byrådirektören
            handlagda och föredragna ärendena, uppsättande av förslag till
            kontrakt och protokoll rörande automatiska tele- fonstationsanläggningar
            m. m. och uppsättande av skrivelser i tekniska ärenden till utländska
            telegraf- och telefonförvaltningar och internationella rådgivande
            telefonkommittén — vilken sistnämnda grupp av ärenden förut- sätter
            goda kunskaper i främmande språk — samt åliggande att i övrigt
            svara för att de till förste byrådirektörens arbetsområde hörande
            kansligöromålen bliva i behörig ordning utförda. Telegrafstyrelsen
            föreslår att en sekreteraretjänst inrättas å linjebyråns tek-
            niska avdelning för dessa administrativa uppgifter. Med hänsyn
            till göromå- lens art synes det styrelsen, att den tillsvidare
            placeras i 24:e lönegraden. Rörande de tre nya överkontrollörsbefattningarna
            har telegrafstyrelsen i huvudsak anfört följande. Planläggningen
            och utförandet av automatiseringen av det lokala telefon- nätet
            i Malmö, som pågått sedan omkring år 1929, har medfört stark ökning
            av arbetet för trafikbefälet vid stationen. En genomgripande modernisering
            av stationen, ombyggnad av riksavdelningen och automatisering
            av landsnä- tet står för dörren. Då samtidigt härmed trafiken
            ständigt ökats har telegraf- styrelsen nu ansett tidpunkten vara
            inne att för Malmö station definitivt fast- ställa samma organisationsform,
            som redan år 1919 infördes vid Göteborgs telefonstation. Detta
            innebär, att telegrafdirektörens närmaste man skall handhava ledningen
            av och inför stationschefen svara för driften å stationens samtliga
            avdelningar. Det ansvarsfulla arbete, som kommer att åligga denna
            tjänsteman, synes telegrafstyrelsen väl motivera befattningens
            placering i 24:e lönegraden. Sedan telegrafstyrelsen i sin tidigare
            omnämnda framställning redogjort för de planer, som under de senaste
            tio åren framlagts för förbättring av den tjänsteställning trafikdirektörens
            närmaste man och ställföreträdare nu intar, göres följande uttalande:
            »med hänsyn till beskaffenheten av det arbete, som påvilar nu
            ifrågavarande förste kontrollörsbefattningar, anser sig styrelsen
            kunna utan tvekan uttala, att dessa tjänster icke längre äro rättvist
            värdesatta genom en placering i 22:a lönegraden. De befattningar
            vid verket, med vilka förste kontrollörstjänsterna å trafikdistriktsbyråerna
            äro i fråga om ansvar och arbetsuppgifter närmast jämförbara,
            äro samtliga placerade i lägst 24:e lönegraden. En uppflyttning
            av tjänsterna ifråga till 24:e lönegraden med benämning överkontrollörer
            vill styrelsen därför livligt förorda.» I kommunikationsverkens
            lönenämnds yttrande över telegrafstyrelsens se- naste förslag
            till höjning av befattningen såsom avdelningsföreståndarens närmaste
            man å Stockholms telefonstations landsavdelning från kontrollörs
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-006.pdf"/>
          <fw xml:id="i-8MzdpV19RLh3od37k1D7Ne">
            6 Motioner i Första kammaren, Nr 226.
          </fw>
          <p xml:id="i-HoQtKzRpSacG93wwRQVPh1">
            till förste kontrollörs grad återfinnes följande: »Samma förslag
            framlades i te- legrafstyrelsens skrivelse till Kunsgl. Maj:t
            den 30 augusti 1935 angående såda- na befattningar vid telegrafverket,
            vilkas antal skall fastställas av Kungl. Maj:t och riksdagen,
            och den föreslagna höjningen tillstyrktes av lönenämnden i utlåtande
            den 9 december 1935. Lönenämnden anförde härom bland annat, att
            nämnden, som haft tillfälle att inhämta närmare upplysningar om
            ifrå- gavarande kontrollörs arbetsuppgifter, i likhet med telegrafstyrelsen
            funne skäligt, att befattningen förändrades till förste kontrollörstjänst.
            Propositio- nen i ämnet (1936: 141) upptog emellertid icke förslaget
            om uppflyttning i lönegrad av befattningen. Vid propositionens
            anmälande inför Kungl. Maj:t anförde föredragande departementschefen
            i denna fråga följande: ”Även om kvalificerade arbetsuppgifter
            i viss omfattning kommit att åvila inneha- varen av ifrågavarande
            kontrollörsbefattning, synas dock tillräckliga skäl icke föreligga
            att i avvaktan på den stundande allmänna översynen av av- löningsförfattningarna
            uppflytta befattningen i lönegrad. Med åtgärd i sådan riktning
            torde därför böra tills vidare anstå.” Med hänsyn till att enligt
            di- rektiven för 1936 års lönekommitté denna icke fått sig ålagt
            att verkställa en fullständig revision av löneplanerna, synes
            det av departementschefen an- givna skälet för uppskov med uppflyttning
            i lönegrad av den ifrågavarande befaltningen numera hava bortfallit.
            Lönenämnden får därför, under hän- visning till sitt ovanberörda
            utlåtande den 9 december 1935, tillstyrka bifall till telegrafstyrelsens
            nu ifrågavarande förslag.» Föreståndaren för kassavdelningen å
            Stockholms rikstelefonbyrå bär när- maste ansvaret för stationens
            uppbörd, som för år 1936 uppgick till c:a 34 miljoner kronor.
            Antalet utsända räkningar uppgick till c:a 750,000. Före- ståndaren
            företräder telegrafverket gentemot allmänheten i ärenden av myc-
            ket grannlaga natur, vars behandling kräver takt parad med fasthet.
            Det är långt ifrån sällsynt, att ett hundratal abonnenter under
            en dag önska för- handla personligen med föreståndaren. Telegrafstyrelsen
            har förklarat sig anse det befogat och rättvist att ifrågavarande
            befattning placeras i 22:a löne- graden.
          </p>
          <p xml:id="i-WDQQRu7YRiU2gBGgtekPmm">
            Beträffande statens järnvägar. De begärda båda överinspektorsbefattningarna
            avse uppflyttning av sta- tionerna Hallsberg och Nässjö från klass
            1 A till överinspektors klass. För- slaget härom har av järnvägsstyrelsen
            motiverats med att ifrågavarande sta- tioner beträffande såväl
            storleksordning som trafikens art stå i en särklass. Stationernas
            betydande övergångstrafik med omfattande tågrangering och omlastning
            ställa särskilt stora krav på föreståndarna i fråga om planlägg-
            ning och övervakning för att trafiken skall kunna avvecklas så
            friktionsfritt som möjligt och med tillgodoseende av de allt mer
            och mer skärpta kraven på snabb transport. Båda stationerna beröras
            av en mycket stor del av stats- banornas godsrörelse, och vid
            båda stationerna finnas för övrigt betydande personalstyrkor,
            omkring 250 man vid vardera stationen. En uppflyttning
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-007.pdf"/>
          <fw xml:id="i-74J9e8khob83kpbfiTL83W">
            Motioner i Första kammaren, Nr 226. 7
          </fw>
          <p xml:id="i-5S49xuckDkZ8gbDvipx6Nb">
            av dessa stationer skulle ej heller enligt styrelsens uttalande
            föregripa pågå- ende klassificeringsutredning. Kommunikationsverkens
            lönenämnd har i sitt utlåtande delat järnvägs- styrelsens uppfattning
            i frågan och tillstyrkt förslaget. Uti avgivet utlåtande har ej
            heller 1936 års klassificeringskommitté haft någon erinran mot
            järnvägsstyrelsens förslag. Kommittén har därjämte framhållit,
            att vid en ändrad klassificering av statens järnvägars stationer
            skulle, enligt kommitténs uppfattning, Hallsberg och Nässjö vara
            de stationer av klass 1 A, som i främsta rummet böra ifrågakomma
            till uppflyttning. Då såväl järnvägsstyrelsen som kommunikationsverkens
            lönenämnd och 1936 års klassificeringskommitté framhållit att
            det vore berättigat att upp- flytta nämnda stationer på sätt järnvägsstyrelsen
            föreslagit, synes det också vara rimligt och riktigt, att riksdagen
            redan nu beslutar en sådan uppflytt- ning. Den av järnvägsstyrelsen
            föreslagna sekreterarbefattningen är avsedd för den notarie, som
            har att leda arbetena å persontrafikbyråns tidtabellsavdel- ning.
            Arbetena å denna avdelning äro synnerligen omfattande och betydelse-
            fulla samt hava ökat i samma mån som trafiken å statens järnvägars
            järn- vägs- och automobillinjer. Det må särskilt beaktas, att
            införlivandet av flera enskilda järnvägar och inköpet av många
            stora automobilföretag har för tid- tabellsavdelningen medfört
            en betydande arbetsökning. Statens järnvägars trafikerade banlängd
            har sålunda från 1930 till 1935 ökats från 6,647 till 7,455 kilometer.
            Antalet trafiktågskilometer har samtidigt ökat från 33.0 milj.
            till 42.8 milj. Automobillinjerna omfattade år 1930 endast 142
            km mot 979 km år 1935, och antalet bilkilometer med omnibus har
            ökat från 0.2 till 2.3 milj. Det är allmänt erkänt, att utformningen
            av tidtabellen å ett järnvägs- nät är en angelägenhet, som i högst
            väsentlig grad övar inflytande på före- tagets ekonomi liksom
            den också är av synnerlig vikt och betydelse för järn- vägens
            trafikanter. På föreståndaren för tidtabellsavdelningen måste
            ställas stora fordringar på kunskaper ej blott om de tidtabellstekniska
            förutsättnin- garna utan även om trafikbehovet å olika linjer
            samt likaledes stora fordrin- gar på omdöme i utformandet av allt
            förberedande utredningsarbete. Detta kräves särskilt därför, att
            byråchefen efter hand fått en allt för omfattande arbetsbörda
            för att kunna såsom förut varit fallet i detalj genomgå tidtabells-
            ärendena, varför han måste lita på att hans närmaste medhjälpare
            vid des- sas behandling har omdöme och förmåga att tränga så in
            i ärendena att by- råchefen ej behöver syssla med ärendenas detaljer.
            Det är på grund av vad sålunda anförts synnerligen väl motiverat,
            att den, som har att svara för ifrågavarande arbeten, erhåller
            den tjänsteställning, som av järnvägsstyrelsen föreslagits och
            som av kommunikationsverkens lö- nenämnd tillstyrkts, nämligen
            som sekreterare i 24:e lönegraden. Beträffande inrättandet av
            sju nya baninspektorsbefattningar har järnvägs- styrelsen, såsom
            av propositionen framgår, redan år 1935 hos Kungl. Maj:t hegärt
            uppflyttning av vissa underingenjörer till baninspektorer. Styrelsen
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-008.pdf"/>
          <fw xml:id="i-QLis6dM4uatB75BjL6XdvF">
            8 Motioner i Första kammaren, Nr 226.
          </fw>
          <p xml:id="i-DfkKetuyVMfDkZ6rUSdTyT">
            framhöll det berättigade häri på grund av de ökade krav, som
            måste ställas på vissa mera arbetstyngda bansektionsföreståndares
            närmaste män. De öka- de arbetsuppgifterna framginge bl. a. därav,
            att medellängden å ifrågavaran- de bansektioner ökats från år
            1915 till 1935 från 130.6 till 287.2 km, d. v. s. mer än fördubblats.
            Lönenämnden tillstyrkte denna framställning. I proposition nr
            141 till 1936 års riksdag bestred departementschefen icke, att
            arbetsuppgifterna för ifrågavarande underingenjörer efter hand
            blivit mera krävande, men ansåg han jämväl i detta fall frågan
            om höjning böra anstå i avvaktan på en allmän översyn av avlöningsbestämmelserna
            för sta- tens tjänstemän. Statsutskottet ansåg sig visserligen
            böra ansluta sig till departementsche- fens ståndpunkt men sade
            sig dock därvid icke hava förbisett, att vissa skäl kunde anföras
            för vidtagande av en del förbättringar utöver vad Kungl. Maj:t
            föreslagit, och förklarade utskottet, att härvid särskilt syftades
            på det av järnvägsstyrelsen framlagda förslaget om ersättande
            av vissa underingen- jörsbefattningar med baninspektorsbefattningar.
            Riksdagen anslöt sig till statsutskottets uttalande härutinnan.
            I sin förnyade framställning i detta ärende den 14 november 1936
            fram- höll järnvägsstyrelsen, att statsmakterna vid baninspektorsbefattningens
            in- rätlande redan godkänt principen, att dylika befattningar
            skulle få dispone- ras för föreståndarnas närmaste män å de mera
            arbetstyngda bansektionerna. Då åtta av statens järnvägars tjugutre
            bansektioner av denna anledning an- sågs böra tilldelas baninspektorer
            i stället för underingenjörer och förut en- dast fanns disponibel
            en baninspektorstjänst härför, begärdes sju nya dylika. Även denna
            gång tillstyrkte lönenämnden styrelsens förslag härom och framhöll
            särskilt, att förevarande fråga icke torde vara av den art, att
            den komme att behandlas av 1936 års lönekommitté. Trots alla dessa
            samstämmiga uttalanden om behövligheten av dessa be- fattningar
            har departementschefen i år icke ansett sig kunna tillstyrka fram-
            ställning i ärendet. Denna sin ståndpunkt har han motiverat med
            att frågan synes »böra prövas i samband med det på grund av järnvägselektrifieringens
            fortgående utökning alltmera aktuella spörsmålet om bansektionsförestån-
            darnas arbetsuppgifter m. m.» Vi ha oss icke bekant vad departementschefen
            avser med detta helt nya skäl, och vid förfrågningar å vederbörande
            byrå i järnvägsstyrelsen har man förklarat sig icke heller känna
            till, att något dylikt spörsmål skulle vara ak- tuellt. Då man
            emellertid möjligen skulle kunna få den uppfattningen av statsrådets
            uttalande, att en minskning av bansektionsföreståndarnas arbets-
            uppgifter skulle vara påtänkt, bör erinras om, att det torde vara
            ganska sä- kert, att motsatta förhållandet är det enda riktiga.
            Trots att flera enskilda järnvägar äro avsedda att införlivas
            med statsbanenätet, lär det nämligen icke vara meningen att öka
            antalet sektioner, utan komma sålunda vissa av dessa att ytterligare
            förlängas. Härtill bör beaktas, att samtliga de bansektioner,
            för vilka nu begärts ban-
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-009.pdf"/>
          <fw xml:id="i-Y2rxHDTxmFiVnfmWiP54g2">
            Motioner i Första kammaren, Nr 226. 9
          </fw>
          <p xml:id="i-KoGLCBSbQSPRbX1XzqhEAo">
            inspektorsbefattningar, redan för länge sedan äro elektrifierade.
            En eventu- ellt ökad elektrifiering av andra bansektioner kan
            därför knappast hava nå- gon inverkan på denna fråga. Även om
            så vore fallet, så torde den fortsatta elektrifieringen endast
            komma att, liksom hittills skett, öka bansektionsföre- ståndarnas
            arbetsuppgifter och sålunda göra behovet av högre ställning för
            baningenjörens närmaste man mera trängande. Den hittills fullbordade
            elek- trifieringen har icke heller i något fall medfört en förkortning
            av bansektio- nerna. Den förlängning av berörda bansektioner till
            mer än dubbla huvudspårs- längden, som ovan omtalats, har uppkommit
            dels därigenom att vissa sek- tioner sammanslagits, och dels därigenom
            att, såsom nyss anförts, enskilda järnvägar införlivats med statsbanenätet
            utan att bansektionernas antal här- vid ökats. En följd härav
            har blivit, att möjligheterna för befordran till sek- tionsföreståndare
            i hög grad försvårats för ifrågavarande närmaste män till baningenjörerna.
            Huru omfattande de arbeten äro, som åligga berörda ban- ingenjörer
            att jämte nu ifrågavarande medhjälpare leda och övervaka, fram-
            går därav, att utgifterna å vardera av dessa åtta bansektioner
            i medeltal upp- gingo under år 1934 till 2.8 milj., under år 19385
            till 3.1 milj. och år 1936 till 3.5 milj. kronor. De underingenjörer,
            som skulle komma att beröras av nu föreslagen uppflyttning till
            baninspektorer, hava alla uppnått en ålder av omkring 50 år och
            stå fortfarande kvar i sin första anställningsgrad som underingenjör,
            trots att de alla hava en tjänstetid vid verket av cirka 20 år.
            Det vore därför en enkel gärd av rättvisa att förhjälpa dessa
            gamla erfarna in- genjörer till åtminstone baninspektors löneställning.
            De två nya expeditionsföreståndarbefattningar i 21:a lönegraden,
            som järn- vägsstyrelsen föreslagit och kommunikationsverkens lönenämnd
            tillstyrkt, äro avsedda att placeras den ena å avgående godsexpeditionen
            vid Stockholm södra och den andra å godsexpeditionen vid Jönköping
            C. Båda dessa expeditioner äro numera av betydande storleksordning.
            Trafik- siffror och uppbördens storlek hålla enligt av järnvägsstyrelsen
            tillämpade och av riksdagen vid dylika befaltningars inrättande
            godkända grunder väl de fordringar, som uppställts för att föreståndarna
            skola tillerkännas expedi- tionsföreståndares tjänsteställning.
            Det torde därför icke kunna föreligga några bärande skäl för ett
            uppskjutande av dessa befattningars inrättande. Vad slutligen
            beträffar den av järnvägsstyrelsen i skrivelse såväl den 30 oktober
            1935 som den 14 november 1936 föreslagna nya befattningen i 20:e
            lö- negraden med benämning byråassistent må följande framhållas.
            Järnvägsstyrelsen har såsom motiv för befattningens inrättande
            bland an- nat anfört, att inom styrelsen och å befälsexpeditionerna
            vid linjeförvalt- ningen icke finnes någon administrativ eller
            kameral befattning i 20:e löne- craden, motsvarande kontrollörsbefattningen
            vid post- och telegrafverken. Samtliga vid statens järnvägar befintliga
            kontrollörsbefattningar äro hänför- da till 21:a lönegraden och
            placerade å styrelsens kontrollkontor med hu- vudsaklig arbetsuppgift
            att å stationerna förrätta uppbördskontroll. I 20:e lönegraden
            är visserligen upptagen befattningen underinspektor, men den-
          </p>
          <p xml:id="i-8ES2xD8aBfJihHK8aitCHP">
            Bihang till riksdagens protokoll 1937. 3 saml. Nr 226. 2
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-010.pdf"/>
          <fw xml:id="i-4V4Eo6a9RFNuPN2QnAQxue">
            10 Motioner i Första kammaren, Nr 226.
          </fw>
          <p xml:id="i-RjjqupHWMGWvJw59JLxWXn">
            na är avsedd för stationsföreståndarens närmaste man å de större
            sta- tionerna. Det har emellertid vid flera tillfällen visat sig
            vara önskvärt att hava tillgång till en befattning i 20:e lönegraden
            för utförande av sådana arbetsuppgifter av administrativ eller
            kameral natur, för vilka notariebefatt- ning i 21:a lönegraden
            kan anses väl hög. Styrelsens förslag år 1935 rörande nämnda befattnings
            inrättande förorda- des av lönenämnden. Departementschefen framhöll
            i proposition nr 141 till 1936 års riksdag, att ett visst behov
            av befattning i 20:e lönegraden för administrativa och kamerala
            göromål vid statens järnvägar förefanns, men att frågan om in-
            förandet av en ny befattning i tjänsteförteckningen syntes även
            i förevarande fall böra prövas i samband med den blivande allmänna
            översynen av av- löningsbestämmelserna för statens befattningshavare
            varför departements- chefen ansåg sig icke böra förorda förslag
            i ämnet till 1936 års riksdag. Vid behandlingen av propositionen
            gjorde statsutskottet i anslutning till motion nr 645 vid samma
            riksdag det uttalandet, att utskottet, som ansett sig böra ansluta
            sig till departementschefens ståndpunkt, dock härvidlag icke förbisett,
            att vissa skäl kunde anföras för vidtagande av en del organisa-
            toriska ändringar och förbättringar utöver vad Kungl. Maj:t föreslagit.
            I sin skrivelse den 14 november 1936 har järnvägsstyrelsen ånyo
            hemställt, att förslag om inrättande av byråassistentbefattning
            i 20:e lönegraden måtte föreläggas 1937 års riksdag. Även denna
            framställning har förordats av lönenämnden. Departementschefen
            har emellertid icke ansett sig böra framlägga förslag rörande
            denna befattning till innevarande års riksdag, utan överlämnat
            fram- ställningen till finansdepartementet. Då behovet av ifrågavarande
            befattning påvisats av såväl järnvägsstyrelsen som kommunikationsverkens
            lönenämnd, och då dessutom vederbörande de- partementschef vidgått
            att behov av nämnda befattning för administrativa och kamerala
            göromål vid statens järnvägar förefinnes, föreligga otvivel- aktigt
            starka skäl för befattningens omedelbara inrättande. Härovan ha
            i korthet framhållits de skäl, som föreligga för inrättandet av
            de olika befattningarna. Såsom redan tidigare nämnts äro berörda
            verks- styrelser kända för att vara synnerligen restriktiva i
            sina framställningar om nya befattningar. Denna återhållsamhet
            har också lett till det förhållandet, att befälskåren vid nu ifrågavarande
            verk är i jämförelse med hela personal- stocken synnerligen liten.
            I detta sammanhang förtjänar framhållas, att Kungl. Maj:t, utöver
            de be- skärningar av verksstyrelsernas förslag som här berörts,
            redan tidigare i viss mån beskurit även det av järnvägsstyrelsen
            för år 1937 begärda antalet be- fattningar i 20:e och lägre lönegrader,
            just vad angår antalet befordrade tjänster. Sålunda har departementschefen
            avslagit järnvägsstyrelsens lika- ledes välgrundade och av lönenämnden
            tillstyrkta framställning om inrättan- det fr. o. m. 1937 av en
            underinspektorsbefattning (20:e lönegraden), en förste stationsskrivarbefattning
            (17:e lönegraden) och två bokhållarbefattnin-
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-011.pdf"/>
          <fw xml:id="i-9NBQtpAT5ASGii4NHjziUh">
            Motioner i Första kammaren, Nr 226. 1
          </fw>
          <p xml:id="i-9ejiSSGpwb6cipPdqWSY6H">
            gar (17:e lönegraden). Även denna åtgärd måste betecknas som
            uppseende- väckande, då styrelsen för ett verk av statens järnvägars
            omfattning och be- tydelse förmenats att inrätta fem sådana relativt
            lågt avlönade befälstjänster helst denna åtgärd skulle hava medfört
            en merkostnad för statens järnvägar av endast cirka 2,500 kronor
            per år, en försvinnande bråkdel av statens järn- vägars utgiftsstat.
            Att denna och liknande åtgärder från Kungl. Maj:ts sida måste
            väcka beklämning och utlösa missmod hos därav berörda personalgrup-
            per är så mycket mera förståeligt som de sista femton åren vid
            statsbanorna, vad befälsuppsättningen beträffar, i stort sett
            gått helt i indragningens tec- ken. Vi erinra sålunda om att antalet
            förste stationsskrivarbefattningar för närvarande endast är 160
            mot 192 år 1920 trots en samtidigt betydande utökning av statsbanornas
            längdutsträckning och trafikvolym ävensom till- komsten av andra
            verksamhetsområden, exempelvis automobildrift. De sista årens
            trafikökning har icke heller tillnärmelsevis medfört den höjning
            av tjänsteställningen, som i en mängd fall skulle vara en logisk
            och rättvis följd av ökat ansvar och mera kvalificerat arbete.
            I förvissning om att järnvägsstyrelsen nu lika litet som tidigare
            föreslagit inrättandet av en befattning i befälsställning, såvida
            icke stadigvarande be- hov av densamma verkligen förelåge, hade
            man allmänt hoppats, att en väl- motiverad om än i och för sig
            skäligen ringa lättnad i de synnerligen dåliga befordringsmöjligheterna
            vid statens järnvägar skulle erhållas. Till bely- sande av nuvarande
            förhållanden må erinras om den höga medelålder, som den nuvarande
            stationsskrivarkåren (rekryteringsgraden) vid statens järnvä-
            gar har. Medelåldern för stationsskrivarna är också i oavlåtligt
            stigande. Från att under åren 1906—1913 hava hållit sig vid 33
            år, har den alltsedan 1917, då den var lägst (30 år), stigit oavbrutet
            och är f. n. ej mindre än om- kring 45 år. Vad angår befordringsutsikterna
            må nämnas, att under 1935 funnos exempelvis 368 stationsskrivare
            i stationstjänst. Samma år tillsattes endast 6 förste stationsskrivare
            i sådan tjänst. År 1934 voro siffrorna 398 resp. 5 och 1933 406
            resp. 1. Under de sista femton åren, då i medeltal per år 406
            stationsskrivare tjänstgjort å stationerna, hava i medeltal endast
            6 förste stationsskrivarbefattningar tillsatts därstädes. Då medelåldern
            f. n. är så hög som nära 45 år, är det tydligt, att befordringsutsikterna
            för stora delar av statens järnvägars stationsskrivarkår äro så
            gott som inga. Det må framhållas, att här ifrågavarande tjänstemän
            av statsmakterna placerats i en lönegrad, som i lönehänseende
            är en rekryteringsgrad och icke en slutgrad. Det finnes exempelvis
            alltjämt stationsskrivare, som för snart 30 år sedan ge- nomgingo
            statens järnvägars första volontärkurs och alltsedan dess troget
            tjänat sitt verk, en del kanske så gott som hela tiden med tjänstgöring
            som tågklarerare nattetid var tredje eller fjärde natt, men som
            ännu icke blivit befordrade. Flertalet är nu i 50-årsåldern och
            har innehaft högsta löneklas- sen i snart 15 år. Till belysning
            av det anförda må framhållas, att till den av Kungl. Maj:t icke
            beviljade förste stationsskrivarbefattningen i Skövde, vilken
            av järnvägsstyrelsen preliminärt ledigförklarats och till vilken
            för- ord redan hade hunnit sättas, innan Kungl. Maj:ts beslut
            erhölls, hade samt-
          </p>
          <pb facs="riksdagen-motions-pdf/data/1937/mot_1937__fk__226/mot_1937__fk__226-012.pdf"/>
          <fw xml:id="i-WpovDFghhgEesuppH674K7">
            12 Motioner i Första kammaren, Nr 226.
          </fw>
          <p xml:id="i-Q6gYtEpgAjhiATptN5dRn5">
            liga tre stationsskrivare, som av distriktschefen upptagits främst
            å förslaget, antagits vid statens järnvägar redan år 1907. Vad
            härovan sagts rörande befordringsutsikterna vid statens järnvägar
            ut- gör endast ett exempel, men detsamma gäller i viss mån även
            de andra tra- fikverken, särskilt postverket. Det kan icke heller
            frångås, att statsmakterna måste anses hava skyldighet att åstadkomma
            erforderliga förbättringar. På grund av vad sålunda anförts få
            vi härigenom föreslå,
          </p>
          <p xml:id="i-8qVigw3LHtNhy8ieDmCQvX">
            att riksdagen måtte besluta att av Kungl. Maj:t i proposi- tion
            nr 132 föreslaget antal befattningar måtte utökas med
          </p>
          <p xml:id="i-HuE8oKTYU1B1rAgXjWGjqg">
            följande: vid postverket sekreterarbefattning i 24:e lönegraden
            ............ 1 aktuariebefattning —.ossssssseseessrrersr rss rs
            sr rss 1 vid telegrafverket byrådirektörsbefattning —..sssssessersersrsr
            rss ss era 1 sekreterarbefattning i 24:e lönegraden ............
            1 överkontrollörsbefattning —...ssssssssesees ss er erna 3 förste
            kontrollörsbefattning —..ssssesesesesrs rr es a 2 vid statens
            järnvägar överinspektorsbefattning = sosssossesessssss rss rss
            2 sekreterarbefattning i 24:e lönegraden ............ 1 baninspektorsbefattning
            = ......osssssssssscssors ses 7 expeditionsföreståndarbefattning
            i 21:a lönegraden .. 2 samt
          </p>
          <p xml:id="i-ASa6uSrant8nG3i4LSm9mB">
            att i avlöningsreglementets tjänsteförteckning måtte i 20:e lönegraden
            för statens järnvägar införas en ny befattning be- nämnd byråassistent.
          </p>
          <p xml:id="i-Fj96uMKDK7zXZiGrrWbc8F" type="date">
            Stockholm den 9 mars 1937.
          </p>
          <div xml:id="i-949Q2kMSznT4pY7qnQmE4j" type="signatureBlock">
            <p xml:id="i-TsSs2uGWLujFHhWnJDDJ3L" who="i-EqrZERoYAFBNUZFGZV2njJ" type="signature">
              Gösta Rahmn
            </p>
            <p xml:id="i-FZR6FS3wUkz9hDrroGqXxR" who="i-31Q457DWEnbThb8ttXTacq" type="signature">
              Nils Holmström
            </p>
            <p xml:id="i-WPsnAdj1Zrr7toZDxLjGEL" who="i-SHtWSkMn1ftL5KCEMdPSaR" type="signature">
              G. A. Björkman
            </p>
          </div>
          <p xml:id="i-UHcipSFBzav6bDZrCdMksZ">
            Stockholm 1937. Kungl. Boktryckeriet, P. A. Norstedt &amp; Söner.
            371814
          </p>
        </div>
      </div>
    </body>
  </text>
</TEI>
