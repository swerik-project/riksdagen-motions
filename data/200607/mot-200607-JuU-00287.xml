<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00287">
  <teiHeader>
    <fileDesc>
      <titleStmt>
        <title>Brott mot mänskligheten</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brott mot mänskligheten</title>
          <idno type="rdwebb">GU02Ju287</idno>
          <rs type="number">Ju287</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju287/text</ref>
          <ref type="dokument_url_html">http://data.riksdagen.se/dokument/GU02Ju287</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju287</ref>
          <ref type="doc">http://data.riksdagen.se/fil/6807C4F6-2883-40EB-895E-515D83A19413</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2AMDBAA72cuw4qq4FcTiVA" type="signed"/>
        <correspContext corresp="i-2AMDBAA72cuw4qq4FcTiVA">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-XXQeEExnLD8oCqHgz8QaGr" type="referral">
          <date when="2006-11-07"/>
        </correspAction>
        <correspAction xml:id="i-XpudABvcRg4yaaxnXXGWAn" type="dismissal">
          <date when="2006-11-07"/>
        </correspAction>
        <correspAction xml:id="i-B5QXaqJzJE37orq23cs4Ds" type="numbering">
          <date when="2006-11-01"/>
        </correspAction>
        <correspAction xml:id="i-LrUDgKJbYfPni1FBZEPjhb" type="submission">
          <date when="2006-10-31"/>
        </correspAction>
        <correspAction xml:id="i-Pqf7VAb5iGVuDQGseYcjX3" type="transfer">
          <date when="2006-10-30"/>
        </correspAction>
        <correspAction xml:id="i-UPBCi3nj8WpJJvFoswAFW8" type="assigned"/>
        <correspContext corresp="i-UPBCi3nj8WpJJvFoswAFW8">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B8L9mVCqAxM1TcF29ZyJ9H" type="motBody">
        <div xml:id="i-PBwb7MZFWXTQXu6nebF9U3" type="motProposal" subtype="förslag">
          <head xml:id="i-5kJmwgZ8onasq5T2SYULaA">
            Förslag till riksdagsbeslut
          </head>
          <p xml:id="i-VhB9NzSRTtLYBeDQys3YPi">
            Riksdagen tillkännager för regeringen som sin mening vad i motionen
            anförs om en lagändring som gör det möjligt att i Sverige döma
            misstänkta krigsförbrytare för brott mot mänskligheten.
          </p>
        </div>
        <div xml:id="i-PCWFt3kE75NCBYgk5m95CY" type="motContent">
          <head xml:id="i-LKpvnWaFWqRqQkh3oSyqGQ" type="h1">
            Brott mot mänskligheten
          </head>
          <head xml:id="i-Xx2C2xYYmDJnUjhA6D1zkB" type="h1">
            Motivering
          </head>
          <p xml:id="i-MGvJgZTX9tcBjET8var64o">
            Den 10 december 1948 antog och kungjorde FN:s generalförsamling
            en allmän förklaring om de mänskliga rättigheterna. Texten skrevs
            av en speciell FN-kommission, där Eleanor Roosevelt var ordförande.
          </p>
          <p xml:id="i-MqMSyQFXGRhrxKFNoyH7UU">
            FN:s deklaration om de mänskliga rättigheterna, som bland annat
            fastslår att alla människor är födda fria, är lika i värde och
            har samma rättigheter, antogs med 48 ja-röster. Inget land röstade
            emot, men åtta länder, däribland Sovjetunionen och Sydafrika,
            lade ner sina röster.
          </p>
          <p xml:id="i-JFjFdJd2QPWfKbwVaEZrpL">
            Bakgrunden till generalförsamlingens förklaring om de mänskliga
            rättigheterna var de krigsförbrytelser som ägt rum under andra
            världskriget. Begreppet brott mot mänskligheten kom upp på den
            internationella dagordningen i och med Förintelsen och de efterföljande
            Nürnbergrättegångarna, men uttrycket hade myntats redan i mitten
            av 1800-talet.
          </p>
          <p xml:id="i-JjkUopUa61ggK2REcBV8YE">
            Sedan 1948 har åtskilliga brott begåtts mot de mänskliga rättigheterna
            runt om i världen. Instrumenten för att utdöma straff mot stater
            eller enskilda har varit obefintliga. Det skulle dröja ända till
            den 17 juli 1998 innan en permanent internationell domstol inrättades
            med befogenhet att döma förövare för brott mot mänskligheten,
            folkmord och krigsförbrytelser. Den internationella brottsmålsdomstolen,
            som bygger på Romstadgan där brott mot mänskligheten definieras
            som en gärning som begås som ett vidsträckt eller systematiskt
            angrepp på civilbefolkningen, trädde i kraft, efter 66 ratificeringar,
            den 11 april 2002.
          </p>
          <p xml:id="i-6VRGpJr9DcaPvFEABQFRGu">
            Trots att Sverige ratificerat Romstadgan så har svensk lag ännu
            inte fullt ut anpassats till stadgans rättssystem. Begreppet brott
            mot mänskligheten förekommer inte alls i svensk juridik. För fyra
            år sen presenterades en utredning om hur svensk lag kan ändras
            för att motsvara principerna i Romstadgan.
          </p>
          <p xml:id="i-NJ7PZBmRs7aUaCjxywnudz">
            Om förslaget antas skulle det betyda att preskriberingstiden
            för brott mot mänskligheten och andra allvarliga krigsförbrytelser
            tas bort. Likaså skulle befälsansvar införas, vilket innebär att
            den som är i befälsställning över en person som begår brott mot
            mänskligheten, och inte ingriper för att stoppa det, ska kunna
            dömas för detta. I utredningen framhålls även att svensk domstol
            ska kunna döma för dessa brott, oavsett var de begås. Beslut om
            detta ska kunna fattas av riksåklagaren. Idag krävs regeringens
            medgivande för att kunna ta upp åtal utan direkt anknytning till
            Sverige.
          </p>
          <p xml:id="i-4bYeuUhi4rGb4hvkSNDgeW">
            I Sverige finns idag, enligt Migrationsverket, mellan 50 och
            100 misstänkta krigsförbrytare, varav en del misstänks för brott
            mot mänskligheten. Många har kommit som flyktingar till Sverige,
            men även svenska medborgare, som Jackie Arklöv, finns bland de
            misstänkta.
          </p>
          <p xml:id="i-FzSqu5d6m78ym6ZqonCLvZ">
            Sverige har gjort flera internationella åtaganden, som Romstadgan,
            att utreda brott mot mänskligheten. Även inom EU finns riktlinjer
            om att alla medlemsländer är skyldiga att utreda brott mot mänskligheten.
            Trots det så arbetar endast sex poliser med dessa brott. Det kan
            jämföras med Danmark som har 20 personer i en särskild myndighet
            för att utreda allvarliga internationella brott.
          </p>
          <p xml:id="i-BpQof75thtfpxggNYwx8ce">
            I väntan på en svensk lag om brott mot mänskligheten måste rättsväsendet
            använda andra brottsrubriceringar, som mord, grov misshandel,
            mordbrand eller våldtäkt. Detta kan i vissa enskilda fall visa
            sig vara otillräckligt och i värsta fall leda till att misstänkta
            personer inte åtalas.
          </p>
          <p xml:id="i-D5kohkEs1PhadiRTUg8qBD">
            Det är nu hög tid för en lagändring som anpassar svensk lag till
            Romstadgan och gör det möjligt att döma misstänkta krigsförbrytare
            för brott mot mänskligheten även i Sverige.
          </p>
        </div>
        <div xml:id="i-Wjbu9pdziiMVVdb2jFFHAq" type="motSignatures">
          <list xml:id="i-Sakg9TdHKr6Qk2oTHDFEyp">
            <item xml:id="i-4BxQ9dhzhW4D8TCMWPkXZb" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
