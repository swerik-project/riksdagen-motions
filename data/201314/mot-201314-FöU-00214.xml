<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FöU-00214">
  <teiHeader>
    <fileDesc>
      <titleStmt>
        <title>De frivilliga försvarsorganisationerna</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De frivilliga försvarsorganisationerna</title>
          <idno type="rdwebb">H102Fö214</idno>
          <rs type="number">Fö214</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H102Fö214/text</ref>
          <ref type="dokument_url_html">http://data.riksdagen.se/dokument/H102Fö214</ref>
          <ref type="dokumentstatus_url_xml">http://data.riksdagen.se/dokumentstatus/H102Fö214</ref>
          <ref type="doc">http://data.riksdagen.se/fil/ABF0339C-8428-4431-9641-20F2C4A72D87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B7escyxrwiRRhvx6bzPPeX" type="signed"/>
        <correspContext corresp="i-B7escyxrwiRRhvx6bzPPeX">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-3PWHm4aUDFyK8j72GgBqD2" type="numbering">
          <date when="2013-10-03"/>
        </correspAction>
        <correspAction xml:id="i-L2qtDqX6yUpJFFGFzhP6PD" type="submission">
          <date when="2013-10-02"/>
        </correspAction>
        <correspAction xml:id="i-HHL3SNAk3HC1RY12THieCU" type="transfer">
          <date when="2013-10-02"/>
        </correspAction>
        <correspAction xml:id="i-JzxmMLa3y2ahJRnryH9uhP" type="assigned"/>
        <correspContext corresp="i-JzxmMLa3y2ahJRnryH9uhP">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9ydkg12Lh9yWPwQvK2JRaC" type="motHeader"/>
      <div xml:id="i-5vLQ7588N3Lqvg1XkaeJXL" type="motBody">
        <div xml:id="i-WkDCXF5hnpsB3WX5bbR3mE" type="TOC">
          <head xml:id="i-5jrfWNiAe932MZPZgXMvQM">
            1 Innehållsförteckning
          </head>
          <list xml:id="i-QKvsb6G6RXeCFiF6WLscsL">
            <item xml:id="i-7t3r8vK1aPVrkUz2faVJnZ">
              1 Innehållsförteckning 1
            </item>
            <item xml:id="i-T99M2Zsmbs6H2p8fQ9XvTU">
              2 Förslag till riksdagsbeslut 2
            </item>
            <item xml:id="i-Vzyu8DVTmeiPXu5dhdWjbj">
              3 Frivilliga försvarsorganisationer 2
            </item>
            <item xml:id="i-5Qnv6hiVUDJwLgoh9Zmzou">
              4 Hemvärnet – de nationella skyddsstyrkorna 3
            </item>
            <item xml:id="i-6pv3Cgei3K1SGPhxgGnMP9">
              4.1 Direktutbildning i Hemvärnet 4
            </item>
            <item xml:id="i-3dnRkzYTwRZQwZSD1wwZP7">
              4.2 Hemvärnets civila hjälpinsatser 4
            </item>
            <item xml:id="i-XRUDjhrd37cni25RtFaYqN">
              4.3 Finansiering 4
            </item>
            <item xml:id="i-KaZtfyhikLFP88DuburmVi">
              5 Kvinnor i Hemvärnet 5
            </item>
            <item xml:id="i-WEc3KE7xoGnbsPL3DuERLh">
              5.1 Svenska Lottakåren 5
            </item>
            <item xml:id="i-FSXHKyEU6zUttZ4QdRQEGy">
              6 Möjliggör för civil tjänstgöring 6
            </item>
          </list>
        </div>
        <div xml:id="i-B5vWDkZHdC1smey2wYoGsp" type="motProposal" subtype="förslag">
          <head xml:id="i-WDYiAeCtmT512U1QurLicz">
            2 Förslag till riksdagsbeslut
          </head>
          <list xml:id="i-RBbF4up4DLFU4PqhMJYGAS" style="ol">
            <item xml:id="i-8AVUtKwgPV3mPgi6UFqgh8">
              Riksdagen tillkännager för regeringen som sin mening vad som
              anförs i motionen om obundet organisationsstöd.
            </item>
            <item xml:id="i-FRbzrrV6E7kVkWQBKks3HZ">
              Riksdagen tillkännager för regeringen som sin mening vad som
              anförs i motionen om att Hemvärnets övningar och utbildningar
              i mycket högre grad än i dag ska vara inriktade på civila hjälpinsatser.
            </item>
            <item xml:id="i-3rPFqoeUSTfAeABJarf6pE">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag på hur Hemvärnet kan finansieras oberoende av
              den övriga Försvarsmakten.
            </item>
            <item xml:id="i-VGvs3tF2rW4qkL4yZWG5xp">
              Riksdagen tillkännager för regeringen som sin mening vad som
              anförs i motionen om att regeringen bör uppdra åt Hemvärnet att
              upprätta en handlingsplan med delmål och mål för att minst 40
              procent av Hemvärnets personal ska bestå av kvinnor.
            </item>
            <item xml:id="i-H36X2WBuPrpnBk4JrNKDnx">
              Riksdagen tillkännager för regeringen som sin mening vad som
              anförs i motionen om att regeringen bör ge Hemvärnet i uppdrag
              att genomföra en kvalificerad genusutbildning vid samtliga utbildningar
              och med organisationens anställda.
            </item>
            <item xml:id="i-SqfDmcyVgaHP1sFJfujQxr">
              Riksdagen tillkännager för regeringen som sin mening vad som
              anförs i motionen om att regeringen bör undersöka möjligheten
              att utvidga Svenska Lottakårens uppdrag.
            </item>
          </list>
        </div>
        <div xml:id="i-7F8Rb9ip5fQsPKvKfJSWXF" type="motContent">
          <head xml:id="i-Tc3ZtNdi9BzzmPnFMFsqih" type="h1">
            3 Frivilliga försvarsorganisationer
          </head>
          <p xml:id="i-HBRBBh869D9WVoqw6XMwJZ">
            I Sverige finns i dag ett tjugotal frivilliga försvarsorganisationer
            som bidrar till landets civila och militära försvar. De rekryterar
            och utbildar frivilliga personer för uppgifter inom försvaret
            och bidrar på ett mycket kostnadseffektivt sätt till att höja
            Sveriges beredskap i såväl kris som krig inom en mängd olika områden.
            Organisationerna har stor betydelse för försvaret, försvarsviljan
            och totalförsvarets samhällsförankring. Genom avtal tillför organisationerna
            utbildad personal till Försvarsmakten och andra myndigheter och
            vidmakthåller och höjer kompetensen hos redan krigsplacerade.
            Vidare säkerställer de att särskild specialistkompetens tillvaratas
            och placerar även ett stort antal personer på specialistbefattningar
            inom försvaret.
          </p>
          <p xml:id="i-Aa2MiS9BLhFUyQmbg8CFBX">
            De frivilliga försvarsorganisationerna är självständiga föreningar
            och har tillkommit på medborgarnas egna initiativ. De är ideella
            och fristående i förhållande till varandra och i förhållande till
            Försvarsmakten och Myndigheten för samhällsskydd och beredskap
            (MSB). Totalt har organisationerna ca 580 000 medlemmar.
          </p>
          <p xml:id="i-96XLTGynXSwCAE9z5557d5">
            Vänsterpartiet anser att Hemvärnet och de frivilliga försvarsorganisationerna
            har en roll att spela som ett komplement till Försvarsmaktens
            arbete och en del av den folkliga förankringen av försvaret. Det
            kan handla om civil kris- och katastrofhantering, inte minst när
            det gäller miljö- och naturkatastrofer. Vänsterpartiet vill även
            i framtiden se självständiga ideella frivilligorganisationer som
            tillför samhället viktiga värden. Hemvärnet eller de frivilliga
            försvarsorganisationernas insatser kan dock inte ersätta behoven
            av en verklig värnplikt och en modern försvarsmakt.
          </p>
          <p xml:id="i-CJCwWEQjBietjs8R2JAK8Y">
            Vi anser att de organisationer som varaktigt och med kvalitet
            kan bidra till Försvarsmaktens verksamhet eller till samhällets
            krishanteringsförmåga också bör kunna få samhällsstöd för t.ex.
            demokratiarbete och organisationsutveckling. Vänsterpartiet anser
            därför att det är av stor vikt att det finns ett grundorganisationsstöd
            till dessa organisationer. Utan detta blir det svårt att ha anställd
            personal som kan organisera de frivilliga resurserna.
          </p>
          <p xml:id="i-HsFuqqPWkZMfrrEnE1dUs2">
            Den förändrade bidragsstruktur som regeringen genomfört de senaste
            åren skapar inte förutsättningar för organisationerna att åta
            sig uppdrag och utgöra en långsiktig resurs inom svensk krishantering.
            Det är av stor vikt för vår samlade krishanteringsförmåga att
            de organisationer som uppfyller regeringens fastställda krav på
            kvalitet, uthållighet och samverkansförmåga kan komma i fråga
            för ett obundet organisationsstöd som inte baseras på de uppdrag
            som organisationen åtagit sig att genomföra. Vad som ovan anförs
            om obundet organisationsstöd bör riksdagen som sin mening ge regeringen
            till känna.
          </p>
          <head xml:id="i-9PkihwgJx5acS4c2f2YfTr" type="h1">
            4 Hemvärnet – de nationella skyddsstyrkorna
          </head>
          <p xml:id="i-HTwSvRuiSysfE9LHAg854m">
            Hemvärnet skapades genom ett riksdagsbeslut 1940. Andra världskriget
            pågick och behovet av att skydda hembygd och hemmavarande var
            påtagligt. Den nya typen av krigsförband skulle bestå av frivilliga
            yngre och äldre män som inte tjänstgjorde som värnpliktiga i beredskapsförbanden.
            Utredarna hade räknat med att ett färdigt hemvärn skulle omfatta
            ca 50 000 man men intresset var stort och redan hösten 1940 hade
            90 000 män anslutit sig. Under och efter andra världskriget expanderade
            Hemvärnet ytterligare och från och med 1989 kan även kvinnor som
            genomgått militär grundutbildning antas som hemvärnssoldater.
          </p>
          <p xml:id="i-Zqf8ZSJwpn2Ak4dwqdVnQ">
            På 2000-talet har antalet soldater i Hemvärnet minskat som en
            följd av olika försvarsbeslut och organisationsförändringar i
            Försvarsmakten. År 2000 var det 70 000 personer och fem år senare
            bara runt 40 000. I dag omfattar hemvärnsförbanden ca 20 000 män
            och kvinnor.
          </p>
          <p xml:id="i-NTCqDMNKYL1JSt1Czf6tcz">
            Hemvärnets grundläggande uppgifter är att bevaka, skydda och
            stödja det civila samhället. Det är i dag en mycket stor och viktig
            del av Försvarsmakten. År 2011 stod Hemvärnet för 40 procent av
            hela den totala insatsorganisationen, och 1990 var det bara 13
            procent.
          </p>
          <p xml:id="i-F4mMMJdmGyKzdJvbY8Fnkr">
            Oavsett hur försvaret kommer att se ut i framtiden så kommer
            det att vara beroende av understöd av Hemvärnet, något som även
            Natos utvärdering av det nya svenska försvaret konstaterade i
            juli 2011.
          </p>
          <head xml:id="i-CDDSmkNwqu8gFEkAVZy2Wv" type="h2">
            4.1 Direktutbildning i Hemvärnet
          </head>
          <p xml:id="i-RUNCFmYiRBEbkoK4mLfRCg">
            För att motverka trenden med ett minskat antal hemvärnssoldater
            har organisationen på försök haft ett antal direktutbildningar,
            Grundläggande Soldatutbildning för frivilliga (GU-F), utan krav
            på militär grundutbildning. Dessa var mycket lyckade och fortsatte
            därför efter första försöket. Förra året utbildades drygt 400
            personer på detta sätt.
          </p>
          <p xml:id="i-AnjZ9ZE3ww7JGUC7QcEAD6">
            I stort sett samtliga personer valde efter direktutbildningen
            att tjänstgöra i Hemvärnet. De har bidragit till en jämnare könsfördelning
            och till att Hemvärnet i dag kan bestå i alla delar av landet,
            även på platser där det i dag inte finns traditionella regementen.
          </p>
          <head xml:id="i-6L9roHz2Ww8hxYtgDyr3mt" type="h2">
            4.2 Hemvärnets civila hjälpinsatser
          </head>
          <p xml:id="i-RbuTFvs5cQ788ESSYWDBUh">
            En stor fördel med Hemvärnet är att de har egna resurser för
            ledning, samband, sjukvård och transporter. Hemvärnet har fortfarande
            stor folklig förankring och skapar därmed trygghet och tilltro
            till förmågan att skydda och hjälpa befolkningen vid såväl stora
            som små kriser och katastrofer. De utgör ett viktigt komplement
            till samhällets krisberedskap.
          </p>
          <p xml:id="i-WUn4y7qgeESsxJTqMw2N3K">
            Väpnad strid är förvisso ett grundfundament i Hemvärnet, men
            den civila krisberedskapens betydelse har ökat. Vid Försvarsmaktens
            insatser i samband med skogsbränder, översvämningar och dylikt
            är det exempelvis ofta hemvärnssoldater som gör jobbet. Under
            2012 bidrog hemvärnssoldaterna med 46 000 timmar insatser vid
            bl.a. översvämningar, försvinnanden och olyckor.
          </p>
          <p xml:id="i-EhtDW5zzVFZ4HufnSkkrW2">
            Det moderna Hemvärnet ska vara en nationell skyddsstyrka som
            möter de behov som finns inom flera samhällssektorer. Därför bör
            de övningar och utbildningar som Hemvärnet genomför i mycket högre
            grad än i dag vara inriktade på civila hjälpinsatser. Detta bör
            riksdagen som sin mening ge regeringen till känna.
          </p>
          <head xml:id="i-ACSsYHtcKnsHqNMJ9B9fqn" type="h2">
            4.3 Finansiering
          </head>
          <p xml:id="i-WeChHcip6iqKiyKTZyaVxE">
            De nationella skyddsstyrkorna, dvs. Hemvärnet, stod 2012 för
            ungefär 1,2 procent av försvarsbudgeten. Hemvärnet är kostnadseffektivt
            eftersom det bygger på en ideell och frivillig grund. Det tillvaratar
            även den ovärderliga kompetens som finns hos dem som genomgått
            värnpliktsutbildningen samt de som tjänstgjort inom Försvarsmakten.
          </p>
          <p xml:id="i-3BiLNPduwkLArs8WLRz6Ci">
            I allt större utsträckning har Försvarsmakten valt att spara
            in på Hemvärnets verksamhet när det kommer sparkrav från regeringen.
            Detta är en lätt men kortsiktig lösning för de ekonomiskt ansvariga.
            Hemvärnet blir genom detta förfarande ett dragspel eller en budgetregulator
            i Försvarsmaktens driftbudget. Detta ger hemvärnsorganisationen
            dåliga förutsättningar att planera och ansvara för sin verksamhet
            i landet.
          </p>
          <p xml:id="i-XA27K9BRTV5VcU97icuMU5">
            Att exempelvis ge Hemvärnet ett eget budgetanslag via statsbudgeten
            skulle ge organisationen möjlighet att bygga upp en stabil och
            långvarig verksamhet, oberoende av den övriga Försvarsmaktens
            ekonomiska prioriteringar. Det skulle också ge regeringen och
            riksdagen större möjlighet att styra storleken och utvecklingen
            av de nationella skyddsstyrkorna i framtiden. Regeringen bör därför
            återkomma till riksdagen med ett förslag på hur Hemvärnet kan
            finansieras oberoende av den övriga Försvarsmakten. Detta bör
            riksdagen som sin mening ge regeringen till känna.
          </p>
          <head xml:id="i-Y3aNMHp7PCXfw7VXpoTjQE" type="h1">
            5 Kvinnor i Hemvärnet
          </head>
          <p xml:id="i-3xgAZuM4L68qVq1VSQtQU2">
            Eftersom Försvarsmakten är och alltid har varit mansdominerad
            är den manlige soldaten den norm som präglar hela verksamheten.
            Om fler kvinnor ska bli intresserade av att söka sig till Försvarsmakten
            och de nationella skyddsstyrkorna måste de veta att tjänstgöringen
            är anpassad även till deras behov och att de får möjlighet att
            genomföra sin utbildning på samma premisser som männen. För att
            kunna uppnå ett mer jämställt svenskt försvar krävs det bl.a.
            en ökad kvinnlig representation. Hemvärnet själv har ett uttalat
            mål om att det ska vara 50–50-representation inom organisationen.
          </p>
          <p xml:id="i-3ubq4bxVBwZZXAXwXBSXoK">
            År 2012 var 14 procent av personalen i Hemvärnet kvinnor, vilket
            kan jämföras med övriga Försvarsmakten där kvinnorna, enligt budgetpropositionen
            för 2013, utgjorde 10,1 procent av gruppen kontinuerligt tjänstgörande
            soldater. Vänsterpartiet anser att ett rimligt mål är att minst
            40 procent av Hemvärnets personalstyrka ska bestå av kvinnor.
            Regeringen bör ge Hemvärnet i uppdrag att upprätta en handlingsplan
            med delmål och mål för att minst 40 procent av Hemvärnets personal
            ska bestå av kvinnor. Detta bör riksdagen som sin mening ge regeringen
            till känna.
          </p>
          <p xml:id="i-3LQwHZmEys9QfFQGytte5N">
            För att försvaret ska bli mer jämställt räcker det inte enbart
            med ökad kvinnlig representation, utan även utbildning är nödvändigt.
            Vänsterpartiet anser att ett obligatoriskt genusperspektiv i utbildningssystemet
            på alla nivåer inom Försvarsmakten, Hemvärnet och frivilligorganisationerna
            är helt avgörande för att skapa en jämställd organisation och
            verksamhet. I denna utbildning bör det även ingå kunskaper om
            FN-resolutionerna 1325 och 1820 som berör sexuellt våld mot civila
            och våldtäkt som krigsbrott. Jämställdhetsarbetet inom Försvarsmakten
            är oerhört viktigt då myndigheten bedriver en omfattande utbildningsverksamhet,
            där attityder i frågor om hur människor ska förhålla sig till
            varandra både skapas och förmedlas. Av denna anledning bör regeringen
            ge Hemvärnet i uppdrag att genomföra kvalificerad genusutbildning
            vid samtliga utbildningar och med organisationens anställda. Detta
            bör riksdagen som sin mening ge regeringen till känna.
          </p>
          <head xml:id="i-Gf4hACQuMgFfinehn9QkvV" type="h2">
            5.1 Svenska Lottakåren
          </head>
          <p xml:id="i-WiKNmvkU1YPdVKPKsf1EBS">
            Ända sedan 1924 har Svenska Lottakåren verkat för kvinnors engagemang
            i försvars- och säkerhetsfrågor. Vid grundandet var det först
            som stöd till svenska Landstormen (nuvarande Hemvärnet) men under
            beredskapsåren växte organisationen och allt fler kvinnor engagerade
            sig för att få göra en insats. Flest lottor hade Sverige 1943
            då 110 813 kvinnor var medlemmar.
          </p>
          <p xml:id="i-VFJBvBtuKos8YJPqDoroDR">
            Under 1900-talets andra hälft stärktes och förändrades Svenska
            Lottakårens uppdrag. Kåren fortsatte att vara kvinnans möjlighet
            att ta en aktiv roll i försvaret av vårt land men allteftersom
            höjdes rösterna om kvinnliga officerare på lika villkor som män.
            Detta realiserades först på 1980-talet.
          </p>
          <p xml:id="i-2v2PSapm658zmRVsx1tymy">
            I dag har världen förändrats och så även hotbilden mot Sverige.
            Vi talar i högre utsträckning om en allmän beredskap som ska fungera
            mot såväl naturkatastrofer som terroristhot. Lottakåren ger kvinnor
            en aktiv möjlighet att göra en insats för både Sverige och för
            krigsdrabbade människor världen över. Som Sveriges största kvinnliga
            frivilliga försvarsorganisation är Svenska Lottakåren den kanske
            främsta rekryteringsbasen för kvinnor till frivilligengagemang
            inom försvaret.
          </p>
          <p xml:id="i-5uQZm5B5PASAhc7qHobatM">
            Svenska Lottakåren borde ges möjlighet att rekrytera fler kvinnor
            till utbildning och därmed öka rekryteringsunderlaget till frivilligengagemang.
            Vänsterpartiet anser att det är viktigt att öka antalet kvinnor
            inom hela det svenska försvaret och vi tror att Svenska Lottakårens
            roll i detta kan bli ännu större än den är i dag. Regeringen bör
            undersöka möjligheten att utvidga Lottakårens uppdrag till att
            omfatta mer än den personalförsörjning för avtalsbefattningar,
            främst i Hemvärnet, som man har i dag. En utvidgning av Lottakårens
            uppdrag kan vara ett led i att rekrytera fler kvinnor till försvaret
            och i förlängningen också till utlandstjänstgöring.
          </p>
          <p xml:id="i-JLvqghfwwwpS75cxyQPxjR">
            Vad som ovan anförts om att regeringen bör undersöka möjligheten
            att utvidga Svenska Lottakårens uppdrag bör riksdagen som sin
            mening ge regeringen till känna.
          </p>
          <head xml:id="i-PZGqNyU64YZGs22jm8SMZ2" type="h1">
            6 Möjliggör för civil tjänstgöring
          </head>
          <p xml:id="i-CrbGNk8ciuM9KVQ6MqU5Ej">
            Sedan några år utbildas inga civilpliktiga med lång grundutbildning
            i Sverige. Den sista civilpliktsutbildningen genomfördes 2008
            och anordnades då inom elberedskapen. Innan dess genomfördes civilpliktiga
            utbildningar, bl.a. av banverksreparatörer, flygplatsbrandmän
            och räddningspersonal.
          </p>
          <p xml:id="i-2pDKDhytueZQZbtj2UKpot">
            Regeringen har gjort bedömningen att utbildningen av civilpliktiga
            inte längre behövs för att säkerställa förmågan inom det civila
            försvaret.
          </p>
          <p xml:id="i-JyEvP7zPVbtLSgXS1q6DLM">
            Vänsterpartiet delar inte regeringens bedömning. Vänsterpartiet
            menar att en framtida pliktlag bör ge möjlighet till både militär
            och civil tjänstgöring. Det kan t.ex. handla om civil krishantering.
          </p>
          <p xml:id="i-KpHekAL737M9jXmbXMihzD">
            Inom en rad områden behöver samhällets resurser förstärkas för
            att förebygga kriser och åtgärda brister i syfte att garantera
            att vitala funktioner kan upprätthållas. Inte minst gäller det
            el-, vatten- och it-säkerhet.
          </p>
          <p xml:id="i-M7nsJ4XFx5YQ57ScfmrPPp">
            I det sammanhanget kan Civilförsvarsförbundet vara en viktig
            aktör. Att utbilda till samhällsviktiga funktioner i kriser kan
            ge ett mervärde till de samhällsfunktioner som måste fungera i
            händelse av en kris eller en katastrof av något slag.
          </p>
        </div>
        <div xml:id="i-5uzvo9Enw7Mz3Q2yHjW6XF" type="motSignatures">
          <list xml:id="i-UeRSFh4ii5jeAwMZVzZ2Cc">
            <item xml:id="i-WX36FNLBDgK2tW1xEHoSen">
              Torbjörn Björlund (V)
            </item>
            <item xml:id="i-FtXxKWaGiJW6YMg5u5LTHG">
              Jens Holm (V)
            </item>
            <item xml:id="i-YZdpGtWcJZcSBhUoDVkTNm">
              Siv Holma (V)
            </item>
            <item xml:id="i-7BzQNriXoAenWJ2omgc3PL">
              Hans Linde (V)
            </item>
            <item xml:id="i-2dyYuVEYh4gGBkKy7gkrkm">
              Kent Persson (V)
            </item>
          </list>
        </div>
      </div>
    </body>
  </text>
</TEI>
