<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-03264">
  <teiHeader>
    <fileDesc>
      <titleStmt>
        <title>Beskattning av kapitalvinst vid försäljning av permanentbostad</title>
        <author corresp="i-Ey2xJ5PQcAYBGtnz2AK3qu i-8D1Xb5xvLE2YRWLnmb9hGW">av Anti Avsan och Isabella Hökmark (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3264 av Anti Avsan och Isabella Hökmark (båda M)</title>
          <idno type="rdwebb">H4023264</idno>
          <rs type="number">3264</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H4023264/text</ref>
          <ref type="dokument_url_html">http://data.riksdagen.se/dokument/H4023264</ref>
          <ref type="dokumentstatus_url_xml">http://data.riksdagen.se/dokumentstatus/H4023264</ref>
          <ref type="docx">http://data.riksdagen.se/fil/F8130790-57EF-4F0D-B6E0-22830E35D6A9</ref>
          <ref type="pdf">http://data.riksdagen.se/fil/CB34B6C8-59AD-4930-A93A-C035C9941715</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6B6Sx63jdCsveYvqysm9AR" type="signed"/>
        <correspContext corresp="i-6B6Sx63jdCsveYvqysm9AR">
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-CFZgvjFj8ujF16of6L3NHz" type="submitted">
          <date when="2016-10-05"/>
          <time when="15:45:47"/>
        </correspAction>
        <correspAction xml:id="i-M8dchq4skJPgmKoHpzrHAK" type="reviewed">
          <date when="2016-10-06"/>
          <time when="12:13:52"/>
        </correspAction>
        <correspAction xml:id="i-KAYSqP4sBeBVnvcQcVPN92" type="referred">
          <date when="2016-10-14"/>
        </correspAction>
        <correspAction xml:id="i-XCrzxDFwm98XNoeBiVYAJB" type="assigned">
          <date when="2017-08-04"/>
          <time when="09:51:49"/>
        </correspAction>
        <correspContext corresp="i-XCrzxDFwm98XNoeBiVYAJB">
          <ref type="assignedTo">Skatteutskottet</ref>
        </correspContext>
        <correspAction xml:id="i-ToD9f54sBEkhhNn6XfseZV" type="behandlas_i"/>
        <correspContext corresp="i-ToD9f54sBEkhhNn6XfseZV">
          <ref type="uppgift">2016/17:SkU23</ref>
          <ref type="ref_dok_id">H401SkU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU23</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9Tb8UTT8dQqKRGrvSvQbKu" type="motHeader">
        <div xml:id="i-67HNdruhapomxwhrmGnVvi" type="motTitle">
          Motion till riksdagen 2016/17:3264 av Anti Avsan och Isabella
          Hökmark (båda M) Beskattning av kapitalvinst vid försäljning av
          permanentbostad
        </div>
      </div>
      <div xml:id="i-2Ycw9dVHpRRj3c56QjYhFi" type="motBody">
        <div xml:id="i-BuZWoQnwFnmZi9M88vgUCM" type="motProposal" subtype="förslag">
          <head xml:id="i-TmZv9ZHb2n8diLxgAH2HC1">
            Förslag till riksdagsbeslut
          </head>
          <list xml:id="i-QdU6CXmtFx6FtVcVrmJRnf" style="ol">
            <item xml:id="i-M1FHKHzMB8CRoGja42XAHo">
              Riksdagen ställer sig bakom det som anförs i motionen om att
              regeringen bör ta initiativ till en översyn av reglerna om beskattning
              av fysiska personers kapitalvinst vid försäljning av en permanentbostad
              och tillkännager detta för regeringen.
            </item>
            <item xml:id="i-Hn1U3eR5gUsae33qSuBh38">
              Riksdagen ställer sig bakom det som anförs i motionen om att
              utreda eventuella negativa konsekvenser som den nuvarande eviga
              reavinstbeskattningen medför i ett EU-perspektiv, och detta tillkännager
              riksdagen för regeringen.
            </item>
          </list>
        </div>
        <div xml:id="i-77GuPW4PMSoqM7bD3ivTvn" type="motContent">
          <head xml:id="i-5ShCQxyNYieqv7W7v2CHWT" type="h1">
            Motivering
          </head>
          <p xml:id="i-Y24w6884VbMJ9UWcv39jiE">
            Motionen har avgränsats till sådan kapitalvinst som för en fysisk
            person kan uppkomma till följd av försäljning av hans eller hennes
            permanenta bostad. Däremot avses inte transaktioner som är hänförliga
            till någon av fysisk person bedriven rörelse.
          </p>
          <p xml:id="i-rhPXLDCMXrNZ7j39fEeE4">
            Ett problem med kapitalvinstbeskattningen av permanentbostäder
            är att när en sådan bostad säljs, under förutsättning att detta
            inte sker i rent spekulationssyfte, är det pris som köparen betalar
            precis detsamma som säljaren rent teoretiskt skulle behöva betala
            för att köpa tillbaka sin nyss sålda permanentbostad. Med hänsyn
            till den skattskyldighet som uppkommer i den angivna situationen
            kan säljaren inte köpa tillbaka sin bostad eller en likvärdig
            bostad eftersom han eller hon har ett lägre belopp att förfoga
            över. Den uppkomna skattskyldigheten innebär att staten tar en
            del av köpeskillingen, som i den beskrivna situationen hade krävts
            för att kunna köpa tillbaka bostaden.
          </p>
          <p xml:id="i-PNm2Ti8J2tViWg8soqDHQ4">
            Efter flera försäljningar av permanentbostäder under en längre
            tidsperiod har antingen beskattning skett vid flera tillfällen
            eller – alternativt – skattskyldigheten skjutits upp genom uppskovsbestämmelserna
            och därmed helt eller delvis ackumulerats under en längre tid.
            Uppskovsbeloppet ska enligt gällande regler återföras till beskattning
            vid kapitalvinstberäkningen för ersättningsbostaden när denna
            avyttras i framtiden.
          </p>
          <p xml:id="i-CXDS1eLLWVk62X8yrdvumR">
            Uppskovssystemet medverkar till att både i någon mån dölja och
            kortsiktigt motverka effekterna av den eviga reavinstbeskattningen.
            Härutöver ses ackumulerade uppskovsbelopp numera som en av staten
            till den enskilde lämnad kredit, vilket är skälet till att ränta
            uttas på de belopp som är föremål för uppskov.
          </p>
          <p xml:id="i-VxM8B4k5XnQadfPmQtt8YS">
            I förarbetena till uppskovslagstiftningen har det mycket riktigt
            påpekats bland annat att utgångspunkten för uppskovssystemet har
            varit att beskattning av den värdestegring som realiseras vid
            avyttring av en tillgång får antas medföra inlåsningseffekter.
            Inlåsningen hänger samman med att beskattningen av kapitalvinsten
            minskar det kapital som kan investeras i en ny tillgång. Dessa
            effekter har ansetts särskilt besvärliga vad gäller bostäder,
            bland annat därför att det inte alltid finns möjlighet att avstå
            från ett bostadsbyte, exempelvis vid byte av arbetsort. Detta
            är motivet för att det finns en möjlighet till uppskov med beskattningen
            av kapitalvinst vid avyttring av en permanentbostad. Uppskovssystemet
            innebär dock inte någon lösning av det grundläggande problemet
            med den eviga reavinstbeskattningen utan endast en mildring av
            effekterna.
          </p>
          <p xml:id="i-Ph3y7nsduvgN2Jm4jCpNED">
            Vid en jämförelse med hur situationen ser ut i andra EU-länder
            blir det tydligt att svensk lagstiftning står i särklass när det
            gäller antagna inlåsningseffekter. Det bör i detta sammanhang
            visserligen påpekas att översättningssvårigheter kan ha medfört
            missuppfattningar när det gäller detaljreglerna för respektive
            EU-land.
          </p>
          <p xml:id="i-8rT7T4mAYdAUe22sYEUtDt">
            Av den varje månad uppdaterade engelskspråkiga databasen European
            Tax Surveys, som är en elektronisk version av European Tax Handbook,
            framgår (genom en tidigare gjord undersökning) i huvudsak följande:
          </p>
          <p xml:id="i-LvNsbnTrV5jLMxAMcZqJWA">
            Ingen kapitalvinstbeskattning av eventuell vinst vid försäljning
            av den egna bostaden sker i Estland, Frankrike, Italien och Luxemburg.
            Detsamma synes gälla (den engelska texten framstår som något oklar)
            i Nederländerna och Storbritannien samt Danmark (beträffande Danmark
            anges endast: ”Gains on the sale of owner-occupied dwellings are
            normally exempt and losses may not be deducted”). I Bulgarien
            är eventuell kapitalvinst på överlåtelse av en bostad per år undantagen
            från beskattning.
          </p>
          <p xml:id="i-XYNYZyeG3iEy6zFgabPedQ">
            Övriga EU-länder uppställer någon form av villkor för att kapitalvinstbeskattning
            inte ska ske eller för lättnader i kapitalvinstbeskattningen.
            Det kan tilläggas att Grekland inte finns med i jämförelsen, eftersom
            det inte går att med säkerhet utläsa om det i Grekland alls påförs
            någon kapitalvinstskatt i nu aktuella situationer.
          </p>
          <p xml:id="i-Uj5F9WffmfX16h9cuo996L">
            Enligt den slutsats som riksdagens utredningstjänst tidigare
            har redovisat efter en komparativ studie av hur förhållandena
            inom det nu aktuella området ser ut i övriga EU-länder framgår
            det i vart fall inte av uppgifterna i European Tax Surveys att
            något annat land i EU skulle ha en så kallad evig reavinstbeskattning
            liknande den svenska. Detta innebär att det svenska regelverket
            står i en klass för sig.
          </p>
          <p xml:id="i-xBvDHYz9KYrcE64DwW2cW">
            Det svenska systemet torde inte bara medföra inlåsningseffekter
            av sådant slag som berörs som motiv för uppskovssystemet i förarbetena
            till uppskovslagstiftningen utan även inlåsningseffekter i ett
            vidare europeiskt perspektiv. Det finns därför också anledning
            att närmare undersöka om reglerna kan utgöra ett hinder för den
            fria rörligheten inom EU och därmed vara någonting som Sverige
            av den anledningen måste hantera.
          </p>
          <p xml:id="i-7QyTF5UEXpvC7dGTsSQQSg">
            Sammantaget finns det goda skäl för regeringen att göra en översyn
            av reglerna avseende beskattning av fysiska personers kapitalvinst
            vid försäljning av permanentbostad. Detta inte minst av det skälet
            att det i dag råder stor enighet kring slutsatsen att en ökad
            rörlighet på bostadsmarknaden vore önskvärd.
          </p>
        </div>
        <div xml:id="i-UWeWH97hs7jB6sDt4qvLz1" type="motSignatures">
          <list xml:id="i-JX7FjWkVi3oE9SNBcECLwV">
            <item xml:id="i-KTMfiRzesbnZNcYGTfbeWd">
              Anti Avsan (M)
            </item>
            <item xml:id="i-JxsTbTT8BhApmJaV1SviLK">
              Isabella Hökmark (M)
            </item>
          </list>
        </div>
      </div>
    </body>
  </text>
</TEI>
