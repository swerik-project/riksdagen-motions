<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00391">
  <teiHeader>
    <fileDesc>
      <titleStmt>
        <title>Ett skattesystem för framtidens välfärd</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett skattesystem för framtidens välfärd</title>
          <idno type="rdwebb">GV02Sk391</idno>
          <rs type="number">Sk391</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk391/text</ref>
          <ref type="dokument_url_html">http://data.riksdagen.se/dokument/GV02Sk391</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk391</ref>
          <ref type="doc">http://data.riksdagen.se/fil/2BF98000-2243-45FC-89C4-2FD535F376AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XvzhHkACdncdamHeARi9y5" type="signed"/>
        <correspContext corresp="i-XvzhHkACdncdamHeARi9y5">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction xml:id="i-3L5wvnAg6BgCLRid3GqLQy" type="referral">
          <date when="2007-10-16"/>
        </correspAction>
        <correspAction xml:id="i-FgVszBJY9e4RazCMvL4zdQ" type="dismissal">
          <date when="2007-10-16"/>
        </correspAction>
        <correspAction xml:id="i-Po43jKRbu3BR9w7Zm71JsU" type="numbering">
          <date when="2007-10-09"/>
        </correspAction>
        <correspAction xml:id="i-7R2JGgiY9QpyMZaDrergx9" type="submission">
          <date when="2007-10-05"/>
        </correspAction>
        <correspAction xml:id="i-9tnh7dRfxC6KYis5YQZUXW" type="transfer">
          <date when="2007-10-05"/>
        </correspAction>
        <correspAction xml:id="i-SLB426pKUjBvU1RpMgFkCa" type="assigned"/>
        <correspContext corresp="i-SLB426pKUjBvU1RpMgFkCa">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EzzxW4R63ZJQ3RAvp6oUga" type="motBody">
        <div xml:id="i-E122WviLpYeSk2nRvy1Jwp" type="motSummary">
          <head xml:id="i-X212FRJJ7zPsywv6Vtj9Xj">
            Sammanfattning
          </head>
          <p xml:id="i-E8xRCCkmyDafSggcdb2KP5">
            Skattesystemets huvudfunktioner är att trygga finansieringen
            av den offentliga välfärden samt att verka utjämnande mellan grupper
            och över tid. Detta förutsätter att skatter tas ut på ett rättvist
            och effektivt sätt. Ett rättvist skattesystem kännetecknas av
            att skatten tas ut likformigt och efter bärkraft. Ett effektivt
            skattesystem talar för en strävan mot breda skattebaser och låga
            skattesatser inom ramen för bibehållna skatteintäkter. Global
            konkurrenskraft talar också för detta samt för beskattning av
            stabila hellre än instabila skattebaser. Skattesystemet bör även
            vara enkelt och överskådligt samt vara utformat så att det förhindrar
            skattefusk och skatteplanering. Skatterna har också en roll i
            omställningen till det gröna folkhemmet samt för folkhälsan. Skattesystemet
            måste slutligen vara förenligt med krav från EG-rätten samtidigt
            som Sverige måste påverka EG-rätten i de delar av den svenska
            lagstiftningen som vi anser vara bättre för miljö, löntagare,
            konsumenter och medborgare.
          </p>
          <p xml:id="i-216JzUaUmiSHdq5RZq5WeC">
            Skattesystemet bör således präglas av följande principer:
          </p>
          <list xml:id="i-NpRFqabpqZFgffLLZq8eAn" style="ul">
            <item xml:id="i-DCMczoHyQKW9RWjLtzAQ73">
              Skatt efter bärkraft
            </item>
            <item xml:id="i-tbTdzLG5PP64JHCWpEv3i">
              Främja arbete och tillväxt
            </item>
            <item xml:id="i-Cdk72w7qeMevA8SAdpgwvW">
              Likformighet
            </item>
            <item xml:id="i-LuT51TrxJgQ1fvzwqwQuio">
              Breda skattebaser och låga skattesatser
            </item>
            <item xml:id="i-JpB8d2JQKcHJM1o5qcJkhU">
              Stabila hellre än instabila skattebaser
            </item>
            <item xml:id="i-WpeZr1HD1Bt4wJfMZ5iypc">
              Överskådlighet och enkelhet
            </item>
            <item xml:id="i-3dW6HUQLkFBDXUTvSAYdEG">
              Minimera möjligheter till fusk och skatteundandragande
            </item>
            <item xml:id="i-HXyxJkQCxLwHegfuffJvaJ">
              Främja god miljö och långsiktig hållbarhet.
            </item>
          </list>
          <p xml:id="i-7zcFdvekfGyBwzNR3ybGS6">
            Vi socialdemokrater försvarar den gemensamma välfärden som finansieras
            solidariskt och kommer alla till del samt avvisar den nuvarande
            regeringens orättvisa skattesänkningspolitik som kommer att underminera
            välfärdens finansieringsmöjligheter.
          </p>
        </div>
        <div xml:id="i-QEudwLY7KXMQCctKmtonD1" type="TOC">
          <head xml:id="i-GUb4G5HMxDsDygAGRmauFL">
            Innehållsförteckning
          </head>
          <list xml:id="i-2Sd819jvw7sFhyfz5hBpW6">
            <item xml:id="i-L5qdf26Ff8DbRdsxsvRfUJ">
              Sammanfattning 1
            </item>
            <item xml:id="i-NLQWet1erhv5Wu7wNKBDB3">
              Förslag till riksdagsbeslut 3
            </item>
            <item xml:id="i-DpPuAKtMzzPXn2B5TQKZvG">
              1 Ett skattesystem för framtidens välfärd 3
            </item>
            <item xml:id="i-9YWoNVhEuixYJh5p9wJjjp">
              2 Den borgerliga regeringens skattepolitik 4
            </item>
            <item xml:id="i-PEte5EF9kXjapnrrLnYJee">
              3 Välfärd med hållbar utveckling 5
            </item>
            <item xml:id="i-V2MjGR7R8t1BcbuFxiwXoG">
              4 Rättvisa och jämlikhet 7
            </item>
            <item xml:id="i-3d12afhXhvpTNgF4EtqFvk">
              5 Grönare beskattning för klimatet 7
            </item>
            <item xml:id="i-DHFDpKCrYU97c1NzaPY9jA">
              6 Likformig beskattning för tillväxt, effektivitet och regional
              balans 8
            </item>
            <item xml:id="i-Fv8vzQgndbMAUqqVDf95yr">
              6.1 Produktivitet en fråga om investering i humankapital 9
            </item>
            <item xml:id="i-4heKE96RyUPEmRuikJz2M1">
              6.2 Sysselsättningen och arbetskraftsutbudet 9
            </item>
            <item xml:id="i-Sh8vhfavsDJWhikKPDq7Zc">
              6.3 Global konkurrenskraft och inhemsk konkurrensneutralitet
              9
            </item>
            <item xml:id="i-2WPNnfhGBY6zRk9MybtinC">
              6.4 Underlätta entreprenörskap 10
            </item>
            <item xml:id="i-Sx6v4oVWDCnAJH2fz3aK8v">
              6.5 Pensionärerna 10
            </item>
            <item xml:id="i-GNPyEeVfXasn9zpHnUmtB6">
              6.6 Hela landet ska leva 10
            </item>
            <item xml:id="i-RAsShay9GgRGCEyskq37ke">
              7 Punktskatter för folkhälsa 11
            </item>
            <item xml:id="i-FgK6ZGpveJ3jxAzQdmW4ir">
              8 Motverka skattefusk, skatteplanering och skatteflykt 11
            </item>
          </list>
        </div>
        <div xml:id="i-MyD1ZiBcYapyQFxvEb7LsS" type="motProposal" subtype="förslag">
          <head xml:id="i-8ZV2N2cTzd7qYcRXQgHJyi">
            Förslag till riksdagsbeslut
          </head>
          <list xml:id="i-CLNz5qCcWi4BB7wqAx9n44" style="ol">
            <item xml:id="i-5ucnc2phkhCyW1dPpthpRc">
              Riksdagen tillkännager för regeringen som sin mening vad som
              anförs i motionen om utmaningar och utvecklingsdrag som kommer
              att ha konsekvenser för framtidens välfärd.
            </item>
            <item xml:id="i-LBAFZ32w4meAXKhr1asSQN">
              Riksdagen tillkännager för regeringen som sin mening vad som
              anförs i motionen om rättvisa och jämlikhet ur ett skatteperspektiv.
            </item>
            <item xml:id="i-44pJ4kqFZXhxt8j6c3mEdQ">
              Riksdagen tillkännager för regeringen som sin mening vad som
              anförs i motionen om en grönare beskattning för klimatet.
            </item>
            <item xml:id="i-Wtg7Rs9NouSEsgbTJVFXx9">
              Riksdagen tillkännager för regeringen som sin mening vad som
              anförs i motionen om likformig beskattning för tillväxt, effektivitet
              och regional balans.
            </item>
            <item xml:id="i-QUBmTWacJ9W1AMcH78RivH">
              Riksdagen tillkännager för regeringen som sin mening vad som
              anförs i motionen om punktskatter för folkhälsa.
            </item>
            <item xml:id="i-SqJNbUMWwV26XPTW2xDT58">
              Riksdagen tillkännager för regeringen som sin mening vad som
              anförs i motionen om att motverka skattefusk och skatteplanering.
            </item>
          </list>
        </div>
        <div xml:id="i-71uDmERjyesyy9VC7PVPD3" type="motContent">
          <head xml:id="i-VcPQqmVEsVCXZcZUHQyUZX" type="h1">
            1 Ett skattesystem för framtidens välfärd
          </head>
          <p xml:id="i-PfvWr6SSF3veA45Vb4sYUi">
            I Socialdemokraternas samhälle finansieras välfärden solidariskt
            genom att skatt betalas efter bärkraft, och välfärd fördelas efter
            behov. Den som har högre inkomster ska bidra med mer än den som
            har lägre inkomster, men alla ska ha rätt till samma välfärd oavsett
            inkomst. Skattesystemet bidrar tillsammans med välfärden och socialförsäkringarna
            till att skapa en rättvis fördelning av samhällets resurser.
          </p>
          <p xml:id="i-WFM7LUCaHBCck7FiugawsR">
            En väl utbyggd välfärdsstat är modernt, att skära ned och krympa
            den är omodernt. I globaliseringens tidevarv behövs trygghet i
            förändringen. Skattesystemet och välfärden är två sidor av samma
            mynt. Välfärden finansieras med skatter och skatterna uppfattas
            som legitima så länge den offentliga välfärden kommer alla till
            del och håller en god kvalitet. Välfärden är inte gratis utan
            finansieras av dem som arbetar, investerar, uppfinner och betalar
            skatt i Sverige.
          </p>
          <p xml:id="i-To5Y6ToC3GoiWXrGwtJW6H">
            Barn och ungdomar är morgondagens medborgare och arbetande skattebetalare.
          </p>
          <p xml:id="i-8MVCEKm8oLhgL8JiRXJhXb">
            Välfärden har också byggts upp genom tidigare generationers arbetsinsatser.
            Välfärdsstaten har inte minst därför ett särskilt ansvar gentemot
            dessa två grupper och gentemot dem som på grund av funktionshinder
            eller sjukdom inte kan arbeta eller arbeta fullt ut.
          </p>
          <p xml:id="i-FKq2s25mytUJwBF7oP41A">
            Skattereformen 1990/91 byggde på en blocköverskridande överenskommelse
            som gav stabila spelregler. Utgångspunkten var att skattesystemet
            ska bygga på breda skattebaser och låga skattesatser samt på enkla
            och tydliga regler. Den borgerliga regeringens politik har gått
            i rakt motsatt riktning. Kortsiktighet har gått före långsiktighet.
            Särreglerna blir allt fler och krånglet ökar därmed. Gränsdragningsproblem
            byggs in i skatte- och avdragssystemen. Mot den bakgrunden ser
            vi idag inga förutsättningar för en blocköverskridande skattereform
            under mandatperioden och därmed finns inte heller några förutsättningar
            för en brett sammansatt parlamentarisk översyn av hela skattesystemet.
          </p>
          <p xml:id="i-5yELQDuUf9nFAHyLYBQgrQ">
            Oavsett detta har en mängd förändringar skett, både i samhället
            i stort och i skattepolitiken. Sverige har blivit medlem i Europeiska
            unionen. En grön skatteväxling pågår. Ett antal undantag har gjorts
            från 1990/91 års skattereform. Därutöver står Sverige inför stora
            framtida utmaningar.
          </p>
          <p xml:id="i-LAZyMn78XNN4iWbTC9ngFa">
            Särskilt viktigt för oss socialdemokrater är att söka en långsiktigt
            hållbar väg att finansiera den gemensamma välfärden. Befolkningen
            i Sverige blir allt äldre. I framtiden kommer allt färre att behöva
            försörja allt fler och behoven av vård och omsorg kommer att öka.
            Dessutom ökar våra inkomster och dessa kommer vi med stor sannolikhet
            att behöva lägga på infrastruktursatsningar, forskning och investeringar
            i olika välfärdstjänster, inte minst utbildning. Produktion av
            välfärd blir dyrare relativt produktion av varor på grund av att
            möjligheterna till effektiviseringar oftast är mindre inom produktionen
            av tjänster som mycket av välfärden bygger på.
          </p>
          <p xml:id="i-WcnxxsGDUf1ATSC3evLRW4">
            I den fortgående globaliseringen ökar konkurrensen om arbetstillfällen
            och investeringar. Behovet av stabila skattebaser, som säkrar
            våra svenska skatteintäkter, ökar. Ett flertal länder har genomfört
            skattereformer under de senaste femton åren, vilket skärpt kraven
            på konkurrenskraften i de svenska skatte- och välfärdssystemen.
            Till detta kommer att befrielsen av Öst- och Centraleuropa och
            integrationen av dessa stater i EU lett till ökad konkurrens från
            länder med ett allmänt lågt kostnadsläge. Även konkurrensen från
            utvecklingsländerna med Kina och Indien i tillväxtens spets har
            skärpts.
          </p>
          <p xml:id="i-KuM3MteU1TkYamnvMQSjtu">
            Av olika skäl har det blivit lättare att flytta kapital mellan
            länder. Skatter är en faktor som påverkar vart flytten går. En
            annan faktor, som verkar i motsatt riktning, är det vi använder
            skatterna till, välfärden.
          </p>
          <p xml:id="i-77XNGP5PdnesFPJCeFAuqy">
            Den juridiska utvecklingen, och framför allt EG-rätten, har kraftigt
            påverkat hur svensk näringsverksamhet kan beskattas. Kraven på
            en fungerande inre marknad gör det svårare att bibehålla nationella
            skattebaser.
          </p>
          <p xml:id="i-7jV26gcJFmyF9yNq1LzB98">
            Det internationella samarbetet på skatteområdet, inte minst i
            EU, behöver utvärderas och utvecklas, samtidigt som skattepolitiken
            och finansieringen av våra välfärdssystem ska förbli en nationell
            angelägenhet.
          </p>
          <head xml:id="i-9VVY4A7zLKQSYqsxWbwoUV" type="h1">
            2 Den borgerliga regeringens skattepolitik
          </head>
          <p xml:id="i-Jcf3PZb4C9H57VLceiQShS">
            Den borgerliga regeringens skattepolitik har inneburit en utveckling
            i riktning mot förhållandena före skatteuppgörelsen 1990/91. Regeringens
            skattepolitik är både orättvis och omodern. Genom nya subventioner,
            nya undantag, nytt krångel och oförmåga att vårda stabila skattebaser
            hotas välfärdens finansiering. Olika skatteproblem löses helst
            av regeringen med att skatter sänks eller avvecklas. Både den
            borgerliga regeringens samlade skatteförändringar och den förändring
            av fastighetsskatten som genomförts har inneburit en omfattande
            och tydlig inkomstöverföring till högre inkomsttagare. En skattepolitik
            som dessutom har haft en skev regional fördelning samt gynnat
            män framför kvinnor.
          </p>
          <p xml:id="i-82zWtqwDtcrgwEJC8KmVLY">
            Inte bara skatterna utan även arbetsgivaravgifterna ska sänkas,
            anser den borgerliga regeringen. Inkomstskatten och socialavgifterna
            ger den offentliga sektorn betydande inkomster. Att undergräva
            bägge systemen ger allvarliga konsekvenser.
          </p>
          <p xml:id="i-Lr8KY37r5hPd6EeaVZT3Ng">
            Regeringen föreslår också direkta skattesubventioner till enskilda
            branscher. Ett system med reducerade arbetsgivaravgifter för vissa
            delar av tjänstesektorn införs den 1 januari 2008 men kommer att
            behöva statsstödsgranskas och godkännas av EU-kommissionen. Istället
            för att ge alla branscher och företag goda och likvärdiga villkor
            anser sig regeringen vara lämpad att peka ut i vilka branscher
            framtidens jobb ska komma. Särregler för enstaka branscher eller
            yrkesområden skapar alltid krångel och gränsdragningsproblem.
            Det skapar också ett tryck från andra branscher att få motsvarande
            förmåner. Särregler är dessutom i allmänhet orättvisa genom att
            särskilda skatteregler av detta slag gynnar konsumtion av till
            exempel vissa tjänster framför annan konsumtion. Att bygga in
            skattesubventioner i tjänstesektorn kan på sikt undergräva välfärdssamhällets
            finansiering eftersom det är ett rimligt antagande att tjänstesektorn
            kommer att vara en växande andel i vår framtida ekonomi.
          </p>
          <p xml:id="i-HKDFzNLr5s2NjEV3ciE3nv">
            Beslutet om ett särskilt avdrag för hushållstjänster gynnar dem
            med höga inkomster som har råd att köpa dessa tjänster. Att använda
            gemensamma resurser till att ge skattereduktioner åt högavlönade
            är dålig fördelningspolitik. Utöver avgränsningsproblem och gränsdragningssvårigheter
            öppnar det för skattefusk.
          </p>
          <p xml:id="i-5Z1mU5pnK7rTgFRy4Nhnk8">
            Förslaget till budget för 2008 förannonserar en rad nya skattepropositioner
            som kommer att vidga klyftorna i Sverige. Förmögenhetsskatten
            ska avskaffas retroaktivt från 2007. En ny borgerlig fastighetsskatt
            kallad kommunal avgift införs. Ju högre taxeringsvärde desto mer
            vinner ägaren på den nya borgerliga fastighetsskatten och desto
            lägre blir skatten som procentuell andel av taxeringsvärdet. Hushållstjänster
            ska kunna erhållas som en löneförmån. Det andra steget i jobbskatteavdraget
            är behäftat med samma orättvisor som det första.
          </p>
          <p xml:id="i-71FFoBkVpsqAjDyMzzwwW7">
            Regeringen är stolt men inte nöjd med skattekvotens fall och
            under valperioden ska skatterna bli ännu plattare, den så kallade
            värnskatten ska också bort. Den borgerliga regeringens politik
            i fråga om både skatter och arbetsgivaravgifter är oansvarig.
            Vi vet att framtiden alltid innebär nya utmaningar som kräver
            resurser. Att genom beskattning samla in resurser och genom att
            lösa problemen gemensamt med hjälp av dessa resurser är den bästa
            modellen, den svenska modellen. Regeringen underminerar denna
            genom sin nyliberalt inspirerade politik.
          </p>
          <head xml:id="i-U8fBQ4jCxg4J2g3oXwfxsK" type="h1">
            3 Välfärd med hållbar utveckling
          </head>
          <p xml:id="i-Xa8JnShio2e2gS9kuSxd2E">
            Höga eller låga skatter är inga mål i sig själva. Skattekvoten
            måste betraktas utifrån våra gemensamma behov av välfärdstjänster
            och omsorgen om dem som på grund av funktionshinder eller sjukdom
            i lägre utsträckning kan bidra till de gemensamma resurserna.
            Skattesystemets främsta uppgift är att säkerställa finansieringen
            av våra gemensamma utgifter. Ytterst bestäms nivåerna på skatteuttaget
            av ambitioner för vården, skolan och omsorgen samt våra gemensamma
            trygghetssystem.
          </p>
          <p xml:id="i-HbKnb8sgk5594GBPgwZqyX">
            Stora ofinansierade skattesänkningar kan inte accepteras. Inget
            land kan i längden ha högre utgifter än vad inkomsterna medger.
            En sådan politik flyttar bara skattebördan till framtida generationer.
          </p>
          <p xml:id="i-FuSzW4WxPfhq7TTEpDbdP1">
            Vi står inför stora utmaningar i framtiden. Det kommer att bli
            en viktig uppgift att stärka den gemensamma välfärden i framtiden
            och att försvara den mot dem som vill montera ned den och ersätta
            den med privata alternativ. Vi vill peka på fyra utmaningar och
            utvecklingsdrag som kommer att ha konsekvenser för beskattningen
            och välfärden.
          </p>
          <p xml:id="i-JVgq8RFqwxnPwyL3LmB3vW">
            För det första ökar antalet äldre samtidigt som antalet i arbetsför
            ålder minskar. Det betyder att allt färre kommer att behöva försörja
            allt fler. Dessutom kommer de allt fler äldre att medföra ökade
            behov av vård och omsorg.
          </p>
          <p xml:id="i-NCsNn8bP7zhSmWfJhaj51G">
            För det andra måste vi genom investeringar i infrastruktur, forskning,
            utbildning och annan kvalificering av arbetskraften försvara vår
            position i den globala konkurrensen.
          </p>
          <p xml:id="i-7HeuMACr1XFNpsH8nGD8hL">
            Vi blir vi på sikt allt rikare och lever allt längre, detta innebär
            också en förändrad inriktning av vår konsumtion. Vi kommer att
            lägga allt större delar av inkomstökningarna på mer och bättre
            välfärd skola, vård och omsorg.
          </p>
          <p xml:id="i-HDG3T7xjA7wxDZcx5bnTBS">
            För det tredje blir produktion av välfärd sannolikt successivt
            dyrare jämfört med produktion av varor. Detta beror på att möjligheterna
            till produktivitetsökningar och effektiviseringar oftast är större
            inom produktionen av varor, där man kan automatisera många processer,
            än inom produktionen av välfärd, där det ofta är avgörande med
            mänsklig kontakt som inte kan rationaliseras bort. Det sker dock
            en effektivisering även inom exempelvis sjukvården genom medicinska
            framsteg. Ny personal måste också kunna rekryteras till vård och
            omsorg. Även detta kommer sannolikt att kräva ökade resurser eftersom
            vi vill kunna erbjuda de anställda inom välfärden goda arbets-
            och lönevillkor.
          </p>
          <p xml:id="i-SD9giG3oPf6b2SynMRAUF5">
            För det fjärde måste tillväxten beakta miljö och klimat. Vi kommer
            att få ökade energi- och miljökostnader och behöva göra stora
            miljöinvesteringar, vilka kan komma att ta resurser från privat
            konsumtion och offentlig välfärd.
          </p>
          <p xml:id="i-4T9xALKtUWnv2LFAomdJU9">
            I första hand vill vi öka resurserna till välfärden genom att
            öka sysselsättningen och öka produktiviteten i offentlig sektor.
            Men om detta inte räcker måste vi vara öppna för ett ökat skatteuttag
            för att klara behovet av välfärd. Men ett ökat skatteuttag kan
            inte ensamt utgöra svaret på välfärdsstatens framtida utmaningar.
            Det gäller att prioritera bland angelägna önskemål för att klara
            välfärdsstaten och rättvisan, samtidigt som vi måste ha en hållbar
            utveckling i fråga om miljö och klimat.
          </p>
          <head xml:id="i-YpSHX9gYQYLFTRBLyrfst" type="h1">
            4 Rättvisa och jämlikhet
          </head>
          <p xml:id="i-6Bhn4uQzqQCLJQAnVbzdgk">
            Vi vill att skatt ska betalas efter bärkraft och välfärd fördelas
            efter behov. Den som har högre inkomster ska solidariskt bidra
            med mer än den som har lägre inkomster, men alla ska få del av
            välfärden oavsett inkomst. Detta skapar på en gång både omfördelning
            och trygghet.
          </p>
          <p xml:id="i-2qtoK6aywxGKskt38X6tWo">
            Genom den gemensamma sektorns verksamhet och socialförsäkringarna
            sker den huvudsakliga omfördelningen i Sverige. Att bevara och
            utveckla den svenska välfärdsmodellen och legitimiteten för denna
            är därigenom den viktigaste insatsen för en rättvis fördelning,
            långt viktigare än enskilda nivåer i skatter och utgifter. Breda
            och stabila skattebaser skapar möjligheter till en långsiktigt
            mer uthållig och ambitiös fördelningspolitik.
          </p>
          <p xml:id="i-UTfByXbvpAjv3FRZeyWC8g">
            Omfördelningen mellan personer med olika inkomster sker i dagens
            skattesystem huvudsakligen genom den statliga inkomstskatten samt
            delar av arbetsgivaravgifterna.
          </p>
          <p xml:id="i-J7ioRbHdnAezBfUkUi6bY">
            En viktig aspekt av fördelningspolitiken är rättvisa mellan generationerna.
            Vi avvisar därför ofinansierade skattesänkningar som ger upphov
            till skulder som kommande generationer måste betala.
          </p>
          <p xml:id="i-JZQBnbZqudWhtRPDhwVywS">
            En stor del av omfördelningen sker för samma individ mellan olika
            tidpunkter i livet. Under vårt yrkesverksamma liv betalar vi skatt
            för att finansiera den välfärd som vi huvudsakligen konsumerar
            som unga och som gamla. Att skatter och välfärd på detta sätt
            fungerar som en sorts försäkring bidrar till ett brett stöd för
            välfärden.
          </p>
          <p xml:id="i-U95DBkUzckeRtZGqmhRCAa">
            Från en socialdemokratisk utgångspunkt är jämlikhet i utfall
            en viktig förutsättning för rättvisa. Vanligen tolkar vi detta
            i termer av inkomst- och förmögenhetsfördelningen, skillnader
            utifrån livsval och arbetsinsatser är oundvikliga men ska inte
            tillåtas att bli hur stora som helst.
          </p>
          <p xml:id="i-WUdvkZkYuTR8mzgvVusAu9">
            Jämlikhet i utfall är inte den enda beståndsdelen i vår syn på
            rättvisa. Jämlikhet i möjligheter är en annan viktig del. Nya
            möjligheter öppnas genom yrkesbyte, yrkeskarriär, studier eller
            annan kompetensutveckling. Dessa nya möjligheter måste finnas
            under hela vårt yrkesverksamma liv.
          </p>
          <p xml:id="i-GA9T562FXj9Q3QtW74DLPd">
            För jämlikhet i möjligheter spelar den gemensamma sektorn, inte
            minst tillgången till barnomsorg och utbildning, en stor roll.
          </p>
          <head xml:id="i-GebECkiUHTQQKHip1f4qYw" type="h1">
            5 Grönare beskattning för klimatet
          </head>
          <p xml:id="i-HBEhBVb1H5JvnzfPivqMKZ">
            Det globala klimathotet som är vår tids ödesfråga är också förenat
            med ett antal andra miljöhot som döende hav och stigande havsnivåer
            eller torka och växande öknar. De sätt på vilka vi bedriver tillverkning,
            jord- och skogsbruk påverkar givetvis liksom våra val av transporter
            och energisystem.
          </p>
          <p xml:id="i-ArTwxSAn7L7v1evTfPAL9d">
            Skattesystemet kan användas för att styra investeringar, produktion
            och konsumtion i en mer miljövänlig riktning. Det arbete som pågått
            under föregående mandatperiod med en energiskattereform och grön
            skatteväxling är två exempel på detta.
          </p>
          <p xml:id="i-TrjzzVAUYjyhTuzVw7odgP">
            Olika instrument kan användas för miljöstyrning och har varierande
            effektivitet i skilda fall. En förutsättningslös prövning måste
            ske från fall till fall. Ibland är det effektivast med bidrag
            för bestämda åtgärder, i andra fall är det effektivast med åtgärder
            på skatteområdet. Det kan handla om reducerade skatter för miljövänlig
            verksamhet eller höjda skatter för miljöskadlig verksamhet. De
            skatter som ligger närmast till hands att använda för miljöstyrningen
            är punktskatterna. Alla styrmedel bör dock användas så att den
            samlade effekten blir den avsedda.
          </p>
          <p xml:id="i-JUEmGS3SW4FJmjUvRFtQUK">
            Höga skatter på energi, drivmedel och transporter påverkar företagande
            och konkurrens. Ibland kan höga miljöskatter bli kontraproduktiva
            ur miljöhänseende på grund av att de leder till att produktion
            förläggs till länder där mindre miljövänlig produktion tillåts.
            Det är viktigt att utveckla det internationella skattesamarbetet
            och beakta konsekvenserna av punktskatter och tullsatser.
          </p>
          <p xml:id="i-9krkkS7YX1p4hsmaSkGmDu">
            Vi accepterar regeringens initiativ till höjda bensin- och energiskatter,
            men menar att ökat fokus bör läggas på andra styrmedel, till exempel
            biodrivmedelscertifikat. Vi vill dock ifrågasätta att energiskattehöjningen
            endast omfattar diesel miljöklass 1 och 2. Det finns en klar risk
            för att förslaget leder till att den från miljösynpunkt sämre
            miljöklass 3-dieseln kommer att konkurrera ut de miljömäsigt bättre
            bränslena i miljöklass 1 och 2. För att förhindra en sådan effekt
            bör skattehöjningen även omfatta miljöklass 3. Vi anser också
            att den gröna omställningen måste utformas så att elintensiv industri
            värnas.
          </p>
          <p xml:id="i-GAnqQJvKUurhpcbNZqqV5c">
            Höjda energiskatter ska användas till att stimulera en hållbar
            omställning och inte till att ta bort förmögenhetsskatten. Det
            behövs satsningar på forskning, investeringar och effektiviseringar
            på miljö- och energiområdet.
          </p>
          <head xml:id="i-VrHUudPiFDyyf3zejfjb4a" type="h1">
            6 Likformig beskattning för tillväxt, effektivitet och regional
            balans
          </head>
          <p xml:id="i-DzPA3cJ6ycNW6G75v1zAhV">
            En framtida reformering av skattesystemet måste sträva efter
            likformighet. Det ska inte spela någon roll ifall inkomsten kommer
            från näringsverksamhet, arbetslön, ersättning från socialförsäkringssystemet
            eller i form av löneförmåner. Det finns även andra makroekonomiska
            skäl för en likformig beskattning. Olikformighet bidrar till snedvridningar
            i ekonomin, när skilda villkor ska gälla för olika branscher eller
            inom samma bransch.
          </p>
          <p xml:id="i-JBem2UeeAyakghyzJySzKA">
            För att kunna finansiera en stor och personalintensiv gemensam
            sektor är det viktigt att skatterna tas ut på ett rationellt sätt.
            Skatterna ska i så liten utsträckning som möjligt snedvrida investeringar,
            produktion och konsumtion.
          </p>
          <p xml:id="i-MUNYEBGmoWzs98RreBbQXd">
            Det råder inget tydligt samband mellan tillväxt och skattekvot.
            Hur skatteintäkterna används är helt avgörande. Välfärdens och
            skatternas utformning måste tillsammans gynna både tillväxten
            och en långsiktigt hållbar utveckling. Skatterna påverkar utbudet
            av alla produktionsfaktorer arbete, kapital och humankapital samt
            hur vi brukar naturresurserna, ändliga såväl som förnybara.
          </p>
          <head xml:id="i-15URSMMmTpoNMeEbHK5CxK" type="h2">
            6.1 Produktivitet en fråga om investering i humankapital
          </head>
          <p xml:id="i-P5LH82esVfgiBb8f8GPRCU">
            Samhällets resurser bestäms av hur många timmar vi arbetar och
            hur mycket värde vi skapar per timma, produktiviteten. På lång
            sikt växer ekonomin för att produktiviteten ökar. Produktiviteten
            bestäms av hur mycket fysiskt kapital, det vill säga maskiner
            med mera, och humankapital, det vill säga utbildning, forskning
            med mera, som vi har att arbeta med. En större mängd fysiskt kapital
            och humankapital höjer produktiviteten i vårt arbete. Detta leder
            i sin tur till ökade reallöner. Såväl antalet arbetade timmar
            som investeringarna i fysiskt kapital och humankapital påverkas
            av skattessystemet.
          </p>
          <head xml:id="i-F6kZuR61h1kpwfVfAGixVA" type="h2">
            6.2 Sysselsättningen och arbetskraftsutbudet
          </head>
          <p xml:id="i-42fcHE25kT8aJFcDo7exmG">
            För att trygga finansieringen av välfärden är det viktigt att
            öka sysselsättningen. För den långsiktiga arbetskraftsefterfrågan
            är skatter som påverkar företagens investerings- och etableringsbeslut
            betydelsefulla. För arbetskraftsutbudet och mängden arbetade timmar
            har kombinationen av skatter, avgifter och socialförsäkringarnas
            utformning betydelse. Skatter finansierar exempelvis barnomsorg
            som har positiva effekter på arbetskraftsutbudet. Utformningen
            av socialförsäkringarna ger också drivkrafter till ett högt arbetskraftsutbud
            eftersom de ger ersättning efter arbetsinkomst arbetslinjen. Vidare
            bidrar socialförsäkringarna till att öka tryggheten, vilket i
            sig är en viktig drivkraft för tillväxt och sysselsättning i tider
            av ständig strukturomvandling. Dessutom hjälper en god sjukvård
            och rehabilitering människor att komma tillbaka till arbete efter
            sjukdom eller skada.
          </p>
          <head xml:id="i-LUh3G2XHqyXdJfJTiDT4wJ" type="h2">
            6.3 Global konkurrenskraft och inhemsk konkurrensneutralitet
          </head>
          <p xml:id="i-4KX55JEz2qgt5x6qGXBMS9">
            En ytterligare aspekt att ta hänsyn till inför en kommande skatteöversyn
            är skatternas globala konkurrenskraft. Vi vill inte medverka till
            en kapplöpning mot botten, där länder konkurrerar med varandra
            genom att successivt sänka skatter. Men vi måste ta hänsyn till
            att vissa skattebaser framför allt kapital är rörligare än andra
            och att vi vill att Sverige ska vara ett attraktivt land att investera
            i. Vi vill också ta hänsyn så att skatterna i så låg utsträckning
            som möjligt snedvrider konkurrensen mellan utländska och inhemska
            företag och arbetstagare eller mellan utländska och inhemska ägare.
          </p>
          <head xml:id="i-8xZgGPTkJepZsWNF7CrTyT" type="h2">
            6.4 Underlätta entreprenörskap
          </head>
          <p xml:id="i-Y282dNRpevdBoX9mzQVUX5">
            Skattesystemet måste medverka till ett gott klimat för företag
            och företagande. Det är viktigt att regler och rutiner utformas
            så att företagens administrativa kostnader för att följa reglerna
            är så små som möjligt. Enkla regler främjar start och tillväxt
            av företag. Små företag kan behöva olika former av stöd vid starten
            och i den inledande tillväxtfasen. Det är viktigt att neutralitet
            i beskattningen upprätthålls mellan olika företagsformer. Val
            av företagsform ska inte bestämmas av skatteregler utan av vad
            som är mest praktiskt. Företagande och investeringar gynnas av
            förutsägbara regler. Därför är det önskvärt med stabila skatteregler.
          </p>
          <p xml:id="i-LRJ6LU1FwtutQf5ZqHjcpR">
            Skatterna bör i så liten utsträckning som möjligt innebära att
            en viss produktion, företagsform eller anställningsform blir mer
            lönsam än någon annan. Det ska inte vara skattemässigt gynnat
            att arbeta som egen företagare istället för som anställd.
          </p>
          <head xml:id="i-4TgYUgwNgsMKRV6DrFLeyC" type="h2">
            6.5 Pensionärerna
          </head>
          <p xml:id="i-2ethgL9jBqh5Z4gK8Kj1ss">
            Regeringen och den borgerliga riksdagsmajoriteten har också beslutat
            att olika inkomster ska beskattas olika beroende på förvärvskällan
            och beroende på inkomsttagarens ålder. Trots att det går bra för
            Sverige har den borgerliga regeringen valt att bortse från pensionärerna.
            Pensionärerna betalar idag mer skatt än personer som arbetar,
            vid lika höga inkomster. Det innebär att vi idag har en särskild
            pensionärsskatt i Sverige. Vi anser att pensionärerna måste få
            bättre villkor i likhet med långtidssjuka och arbetslösa.
          </p>
          <head xml:id="i-BynCbUtkRCzzks71zLpgoo" type="h2">
            6.6 Hela landet ska leva
          </head>
          <p xml:id="i-17u4LUuqUGvzQAhTM7BERB">
            Sverige präglas av olikheter. Storstadsregionerna har bostadsbrist,
            brist på barnomsorg och trafikproblem samtidigt som glesbygdsområdena
            har problem med en minskande och åldrande befolkning. När andelen
            av befolkningen som förvärvsarbetar minskar blir det allt viktigare
            att matchningen på arbetsmarknaden fungerar så att arbetssökande
            och arbetsgivare så snabbt som möjlig kan få en anställning till
            stånd. Ett bra vägnät, god kollektivtrafik och bra digitala kommunikationer
            liksom andra förutsättningar för arbetspendling behövs också.
          </p>
          <p xml:id="i-S4Pjx6PWG9NCJyDe7K3FS">
            Det finns flera skatteregler som kan påverka rörligheten på arbetsmarknaden.
            För att hela Sverige ska kunna utvecklas efter sina egna förutsättningar
            är det viktigt att skattesystemet inte motverkar geografisk rörlighet.
            Den borgerliga bostadspolitiken som dränerar landet på hyresrätter
            och den nya, borgerliga fastighetsskatten har sådana inslag.
          </p>
          <head xml:id="i-XPZys2RFqP1o7VKHG14YyQ" type="h1">
            7 Punktskatter för folkhälsa
          </head>
          <p xml:id="i-DD32iXnWXFzwsPNeDkJ3mS">
            Punktskatter tas ut på särskilt utvalda varor och tjänster. Inom
            folkhälsoområdet anser vi att det är motiverat med punktskatter
            för att begränsa de av våra beteenden som riskerar att skada oss
            själva och våra närmaste. Detta har varit motivet för skatter
            på alkohol och tobak samt i viss mån spel. Folkhälsoskäl, och
            i alkoholens fall även brottsbekämpning, talar för ett vidmakthållande
            av svenska alkohol- och tobaksskatter samt för att vi genom EU
            måste åstadkomma höjda minimiskatter på dessa produkter.
          </p>
          <p xml:id="i-TY5TsxCu6GPXf7wGWtkQfC">
            Den borgerliga regeringen har föreslagit att alkohol- och tobaksskatten
            ska höjas. Vi stöder dessa höjningar. Dessutom vill vi utreda
            om skatten på alkoläsk kan höjas. Skattehöjningarna är väl motiverade
            ur ett folkhälsoperspektiv menar vi, medan regeringen enbart anger
            budgetmässiga skäl. Europas kvinnor och barn är de som främst
            betalar priset för en släpphänt alkoholpolitik.
          </p>
          <head xml:id="i-VL8RmWGMaeYnUb1QYpyXKa" type="h1">
            8 Motverka skattefusk, skatteplanering och skatteflykt
          </head>
          <p xml:id="i-J5yppXHHLTD5gJFnedaVKH">
            En välfärd som i hög grad finansieras med skatter bygger på att
            medborgare och företag uppfyller sina skyldigheter och redovisar
            och betalar skatt på ett korrekt sätt. Skattefusk skapar orättvisa,
            snedvrider konkurrensen och leder till att skattesystemets och
            välfärdsstatens legitimitet försvagas. Att vissa undviker att
            betala in skatt innebär att skattebördan ökar för andra. Om medborgarna
            misstänker att inte alla solidariskt bidrar till finansieringen
            av den offentliga sektorn urholkas tilltron till välfärdsstaten
            och skattesystemet.
          </p>
          <p xml:id="i-SER58xKKSRapBRBKpu4Rzp">
            För att skattemoralen ska vara hög krävs att skattebetalarna
            litar på att alla bidrar solidariskt och att de upplever att de
            verksamheter som finansieras med skatter bedrivs på ett rationellt
            och effektivt sätt. Det måste också finnas en beredskap att justera
            skattereglerna om det uppkommer höga marginaleffekter eller andra
            oönskade effekter.
          </p>
          <p xml:id="i-LnEfKPv8T4JZVLM9uh21LT">
            Skattesystemet måste vara enkelt att förstå och det måste vara
            enkelt att redovisa och betala skatt på ett korrekt sätt. Möjligheterna
            till skatteplanering bör vara små. Skatterna bör därför vara så
            likformiga som möjligt, med få undantag och särregler.
          </p>
          <p xml:id="i-315x7gzpjv4a7kkNC9AWkk">
            Reglerna bör också medverka till att det är attraktivt att redovisa
            och betala skatt på ett korrekt sätt, till exempel genom sambandet
            mellan taxerad inkomst och ersättning i socialförsäkringarna.
            Det är också viktigt att skattemyndigheter, tull och rättsväsende
            har resurser och möjligheter att kontrollera att reglerna följs.
            Detta kan löna sig direkt genom att leda till minskat skattebortfall.
          </p>
          <p xml:id="i-WnWvHqt3H4T9fmz9WqKayv">
            Den globala skatteflykten, företags och rika enskildas flykt
            undan beskattning till olika skatteparadis, ofta öar med bakgrund
            i det brittiska kolonialväldet, är ett internationellt problem.
            Olika brevlådeföretag eller finansiella offshore-företag (OFC)
            organiserar en skatteflykt som dränerar stater med en utbyggd
            välfärd på skatteinkomster från företag och rika personer. Även
            stater i Europa som deltar i att gömma undan pengar från beskattning
            bör sättas under press. Skatteparadisen i Europa och världen bidrar
            också till att olika brottsorganisationer lätt kan gömma pengar
            och därmed finansiera sitt våldsutövande och annan kriminell verksamhet.
            Inom EU och OECD måste kraftfulla initiativ tas för att denna
            skatteflykt ska upphöra.
          </p>
        </div>
        <div xml:id="i-Jj1hhsKSecoxC7A2PVNSmf" type="motSignatures">
          <list xml:id="i-JjJg3Fv52KVyLk3rkMNoyt">
            <item xml:id="i-NeoTCEaz4bKdPMBgonBD9w" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-YXudBWzmZrcL5882mu6SQS" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-S3HuQBDTcY2rpeZgf7HRHY" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-Pfz7bFegL5ogRKoqZPvT5o" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-2nmMtEr85wHqAJMuktKLBQ" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-MUENY3tqV1ZdtQu3M4ePRB" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-8WJ1XGmoU1H62hmjUNst3" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-CWufXq7WzbSQqZWpmUtMsr" who="i-HXbqFEyQ3cDBEvGisHaWzR">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
