<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00336">
  <teiHeader>
    <fileDesc>
      <titleStmt>
        <title>Minskning av oljeförbrukningen</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskning av oljeförbrukningen</title>
          <idno type="rdwebb">GX02N336</idno>
          <rs type="number">N336</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N336/text</ref>
          <ref type="dokument_url_html">http://data.riksdagen.se/dokument/GX02N336</ref>
          <ref type="dokumentstatus_url_xml">http://data.riksdagen.se/dokumentstatus/GX02N336</ref>
          <ref type="doc">http://data.riksdagen.se/fil/DA40664B-115C-450F-86BB-0AEB23E47C14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QNedGRP7dsWEgky64pux3N" type="signed"/>
        <correspContext corresp="i-QNedGRP7dsWEgky64pux3N">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-M3utYgR83Uc8i1KSwwf2Me">
          <date when="2009-10-06"/>
        </correspAction>
        <correspAction type="submission" xml:id="i-k4jujagX4m854KdyQaFPD">
          <date when="2009-10-05"/>
        </correspAction>
        <correspAction type="transfer" xml:id="i-ChqxwFNd3TBwbUFXFNvmsc">
          <date when="2009-10-02"/>
        </correspAction>
        <correspAction type="assigned" xml:id="i-3tjef5WBq2VqXttBmBPPtb"/>
        <correspContext corresp="i-3tjef5WBq2VqXttBmBPPtb">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Uj4YssYfy6rqiDjA7DThhj">
            Förslag till riksdagsbeslut
          </head>
          <list style="ol">
            <item xml:id="i-VzEEqcKSTydx2x8636jRKU">
              Riksdagen tillkännager för regeringen som sin mening vad som
              anförs i motionen om möjligheten att använda teknikupphandling
              som styrmedel för en snabbare minskning av förbrukningen av olja.
            </item>
            <item xml:id="i-6t9hTVsqZkX6TxtoUW16Ho">
              Riksdagen tillkännager för regeringen som sin mening vad som
              anförs i motionen om en tydlig målstyrning från regeringen mot
              lägre oljeförbrukning i statlig verksamhet. 1
            </item>
          </list>
          <p xml:id="i-HAvSzfveFFxF1f6hDQVBVP">
            1 Yrkande 2 hänvisat till FiU.
          </p>
        </div>
        <div type="motContent">
          <head type="h1" xml:id="i-Qp1y4Vpdpj8qz2bVe2WEyj">
            Bakgrund
          </head>
          <p xml:id="i-Bz6RbG8H5dh1KHCEnzw8vy">
            Den 21 september 2009 hölls i riksdagen den årliga budgetdebatten
            efter det att finansminister Anders Borg (m) mot gängse praxis
            informerat media om sitt budgetförslag innan riksdagen fått informationen.
          </p>
          <p xml:id="i-LzMBkLerJGfjmkN4CRgUsS">
            Finansministern liksom hela den moderatledda regeringens problem
            tycks bestå i att för få svenskar har råd att flyga till Thailand
            eller andra semesterparadis. Mer pengar till individuell konsumtion
            och inga klimatrestriktioner ska få fart på Sverige, så kan budskapet
            i budgeten sammanfattas.
          </p>
          <p xml:id="i-WALzjL31JNjiCskWd74EQF">
            Det finns emellertid ett problem som behöver angripas, det heter
            klimatförändring, och är ett problem av en dignitet som mänskligheten
            aldrig tidigare stått inför. En budget som i alla delar ignorerar
            detta problem, som tvärt om bokstavligen kastar bensin på den
            brinnande elden, ger knappast något bidrag till den uppgift vi
            alla måste ta itu med.
          </p>
          <p xml:id="i-Y5Ph51Cc1FtSpH1aSH4qDP">
            FN:s klimatpanel har med sina prognoser visat vad som utifrån
            de samlade kunskaper de haft tillgång till troligen kommer att
            inträffa på vår gemensamma planet. Fram till idag kan vi konstatera
            att även deras mest skrämmande alternativ tycks vara något i underkant.
            Avsmältningen av Arktis och Antarktis liksom glaciärerna på Grönland
            och i Himalaya går betydligt snabbare än förväntat. På endast
            några få år får vi stryka en nolla i tidtabellen, det som skulle
            ske på 1 000 år tycks nu ske på 100 år och det som skulle ta ett
            århundrade sker nu kanske på några få årtionden. Det som forskarna
            uppfattade som en successiv förändring har redan visat sig innehålla
            snabba trappsteg.
          </p>
          <p xml:id="i-8DEmcrBFFra5eMsmvbVEuy">
            Även om vi globalt kunde stoppa all förbrukning av fossilt kol
            och därmed stoppa alla utsläpp av fossil koldioxid till atmosfären
            skulle jordens temperatur fortsätta att stiga, troligen med ytterligare
            0,6 grader innan effekten av de redan gjorda utsläppen av fossilt
            kol skulle klinga av. Med den temperaturhöjning som redan skett
            på 0,8 grader i förhållande till förindustriell nivå innebär det
            att vi enbart har en marginal på 0,6 grader till det tvågradersmål
            som såväl FN som EU satt upp. Slutsatsen regeringen borde dra
            är att det inte finns något utrymme kvar för konsumtion av de
            reserver av olja, naturgas och kol som mänskligheten redan har
            lokaliserat och kapitaliserat i världsekonomin.
          </p>
          <p xml:id="i-FCm4bTDdSaQEDv1Wb12J5X">
            Men dessa slutsatser drar inte regeringen. Ingenstans kan man
            finna några spår av detta. Det finns inga förslag i budgeten för
            2010 att regeringen tänker förbjuda Vattenfall att fortsätta investera
            i fossil teknik. Inga spår av signaler att regeringen tänker inför
            förbud för försäljning av fossilberoende personbilar från exempelvis
            2015 trots att det vore logiskt med tanke på att den genomsnittliga
            bil som säljs 2015 fortfarande kommer att vara i bruk 2030. Några
            pengar för att stödja utvecklingen av nya lösningar för framtidens
            lastbilstrafik finns det heller inga spår av. Det saknas även
            helt visioner om framtidens kollektivtrafik utan fossil energi.
          </p>
          <head type="h1" xml:id="i-Mbt345YaoNGEHnANYnB2Bo">
            Problembeskrivning
          </head>
          <p xml:id="i-NmrPX1RdrD7psZQC4Pg45B">
            Riksdagsmajoriteten avslog den 4 april 2008 förslag om att använda
            teknikupphandling som verktyg för att snabba på omställningen
            till de krav klimatförändringen ställer liksom för att stimulera
            nya lösningar och minimera negativa effekter av äldre teknik.
          </p>
          <p xml:id="i-FNCoGZz1AtHVKgxnPcn7nz">
            Det något kryptiska motiv majoriteten anför är att man inte anser
            att riksdagen ska peka ut inom vilka områden teknikupphandling
            ska användas. Regeringsmajoriteten säger alltså rakt och tydligt:
            vi vill inte styra. Det märks i och för sig tydligt i den förda
            politiken i övrigt så det är knappast någon överraskning.
          </p>
          <p xml:id="i-5eoegqbgeTbaSPwkdBNM5t">
            Vad skulle det vara för problem med att en regering beslutar
            att teknikupphandling ska användas som ett verktyg i klimatarbetet?
            På 1990-talet gjordes stora tekniska framsteg som resultat av
            politiska beställningar. Politiker, inte bara regeringen utan
            även politiker runt om i landet, gick samman och beställde teknik
            som då inte fanns, energisnål teknik på flera områden. Det är
            möjligt att påverka om politisk vilja finns. Redan idag finns
            det teknik som till exempel kan minska oljeförbrukningen av smörj-
            och hydrauloljor kraftigt.
          </p>
          <p xml:id="i-2bbcVqe6ceFgiZxSyLAVP6">
            Argumentet att man anser att riksdagen inte ska peka ut inom
            vilka områden teknikupphandling ska användas avslöjar dessutom
            att regeringen inte har förstått vad teknikupphandling är. Det
            finns inget som är marknadssnedvridande eller på annat sätt otillbörligt
            i att efterfråga bättre prestanda och mindre klimatpåverkan på
            ett utpekat område.
          </p>
          <head type="h1" xml:id="i-LzxmJaQeP7xvFFXXes64zF">
            Förslag till åtgärd
          </head>
          <p xml:id="i-3P8PZDUdw4zqQ9bsb57gyt">
            Regeringen brukar upprepa att Sverige inte ensamt kan klara klimatkrisen
            och att våra utsläpp i ett globalt sammanhang är små, precis som
            om någon skulle påstå att det skulle vara annorlunda. Genom att
            fylla det utrymme vi har för samtal och handling med uttalanden
            som förvirrar mer än det klargör, försvåras möjligheterna till
            verkliga åtgärder.
          </p>
          <p xml:id="i-QX9KcUPTZFuP9zYNqQQV8N">
            Vi som har arbetat med klimatfrågan under många år har insett
            att åtgärder i Sverige, och andra rika länder, har mycket stor
            betydelse. Det är först när de rika länderna väljer hållbarhet
            framför kortsiktig vinst som vi kan räkna med att mindre lyckligt
            lottade länder kan börja överväga samma åtgärd. Det är först när
            vi i handling visar att vi bygger vår välfärd utan att fortsätta
            tära på knappa ändliga resurser som resten av världen kan överväga
            samma inriktning. Det är först när den rika världen visar att
            man konkret minskar sitt fotavtryck på jorden som fattiga länder
            kan överväga att bromsa upp sina rättmätiga försök att få del
            av de ändliga resurser som återstår på planeten. Det är bara genom
            att den rika världen bryter den omöjliga spiralen av utplundring
            och förorening som vi kan ändra färdriktning. Regeringen måste
            inse att Sveriges unika möjligheter att visa på en annan väg innebär
            att vi har ett stort ansvar.
          </p>
          <p xml:id="i-F4WcDwoMC8Cr3moaowf4Qt">
            Det vore därför rimligt att regeringen väljer att bejaka teknikupphandling
            som en metod att minska oljeförbrukningen så som föreslås i motionens
            första hemställanspunkt.
          </p>
          <p xml:id="i-VTC2mZC82JCuVwLPMp1vSv">
            Att sätta tydliga mål som att ingen statlig myndighet ska köpa
            fossilberoende bilar efter 2010 eller att statliga upphandlingar
            ska ställa krav på att leverantörer endast använder den fossilsnålaste
            teknik som går att finna och i många fall en helt fossiloberoende
            teknik borde vara självklarheter. Lika självklart borde det vara
            att regeringsledamöter slutar flyga till EU-möten till förmån
            för tåget. Det är inte för att rädda världen man gör sådant utan
            för att signalera allvaret i frågan.
          </p>
          <p xml:id="i-AeubNjS1Weq64bcohwgLkZ">
            En uppgift regeringen skulle kunna ge den för teknikupphandling
            ansvariga myndigheten är att när den efterfrågar fordon inte bara
            vid inköp för bruk i statlig verksamhet utan även vid upphandling
            av entreprenader och andra tjänster begär att inget fordon och
            ingen maskin i verksamheten får kräva oljebyten oftare än exempelvis
            var tiotusende mil. Det skulle innebära stora ekonomiska besparingar,
            det skulle vara bra för miljön och, inte minst, det är fullt möjligt.
          </p>
          <p xml:id="i-Jz8Fb3gsFzFb4aGWQNvWRN">
            Vi räddar inte världen men vi bryter ett mönster, ett mönster
            där bilindustrin till stor del finansierar sina verkstäder med
            onödiga oljebyten, som modern teknik onödiggör. Vi måste gå till
            handling även med de små stegen. För många applikationer finns
            idag inget alternativ till fossila smörj- och hydrauloljor och
            då är ny teknik som kraftigt minskar behovet av oljebyten väl
            så viktigt som teknik som onödiggör olja som råvara för bränslen
            i fordon.
          </p>
          <p xml:id="i-VXC4VpVSorBRFNfyrYBNd5">
            Samhället har som stor aktör och upphandlare en möjlighet att
            påskynda omställningar på marknaden. Det finns alltid aktörer
            som är rädda för förändringar, var och en är mån om sitt jobb,
            sin försörjning, men vi har inte tid att fortsätta i gamla spår
            bara på grund av rädsla. Här har regeringen ett stort ansvar att
            visa vägen.
          </p>
        </div>
        <div type="motSignatures">
          <list>
            <item xml:id="i-MDPSVheyDeMwXHHPyCVS1P">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
