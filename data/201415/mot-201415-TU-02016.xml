<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-02016">
  <teiHeader>
    <fileDesc>
      <titleStmt>
        <title>Ge de kommunala stadsnäten rättvisa förutsättningar att konkurrera på marknaden </title>
        <author corresp="i-J7uJmvTQswBegURGxa5EHb">av Lars Püss (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2016 av Lars Püss (M)</title>
          <idno type="rdwebb">H2022016</idno>
          <rs type="number">2016</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2022016/text</ref>
          <ref type="dokument_url_html">http://data.riksdagen.se/dokument/H2022016</ref>
          <ref type="dokumentstatus_url_xml">http://data.riksdagen.se/dokumentstatus/H2022016</ref>
          <ref type="docx">http://data.riksdagen.se/fil/E42502D5-666E-4C0B-AE41-5189253CAC83</ref>
          <ref type="pdf">http://data.riksdagen.se/fil/9BC16102-A235-4193-9A02-14576517EA5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-T4zxgi6bmC1AjUkdJ8Ydi5" type="signed"/>
        <correspContext corresp="i-T4zxgi6bmC1AjUkdJ8Ydi5">
          <note type="signatory" corresp="i-J7uJmvTQswBegURGxa5EHb"/>
        </correspContext>
        <correspAction type="submitted" xml:id="i-8KwfJwpM3NKmVTcE5v8Cp6">
          <date when="2014-11-10"/>
          <time when="13:36:28"/>
        </correspAction>
        <correspAction type="referred" xml:id="i-6WLGo6yNdJFvSpEHGbdt9g">
          <date when="2014-11-12"/>
        </correspAction>
        <correspAction type="assigned" xml:id="i-KpNKftfWi8RoHtuvR7Emin">
          <date when="2016-04-27"/>
          <time when="14:23:57"/>
        </correspAction>
        <correspContext corresp="i-KpNKftfWi8RoHtuvR7Emin">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-Lpi6w6MhrK1nbrizzAAJkG"/>
        <correspContext corresp="i-Lpi6w6MhrK1nbrizzAAJkG">
          <ref type="uppgift">2014/15:TU6</ref>
          <ref type="ref_dok_id">H201TU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2016 av Lars Püss (M) Ge de kommunala stadsnäten rättvisa förutsättningar att konkurrera på marknaden</div>
      </div>
      <div type="motBody">
        <div type="motProposal" subtype="förslag">
          <head xml:id="i-FTJckEV5qdEbFSzAEWB4bU">
            Förslag till riksdagsbeslut
          </head>
          <list style="ol">
            <item xml:id="i-BEmdUwxuwtN7b1cxq4R711">
              Riksdagen tillkännager för regeringen som sin mening vad som
              anförs i motionen om att utreda möjligheterna för att göra undantag
              från lokaliseringsprincipen för kommuner avseende utbyggnad av
              bredbandsnät.
            </item>
          </list>
        </div>
        <div type="motContent">
          <head type="h1" xml:id="i-BmPHEB42DNyvzQ3g21u72v">
            Motivering
          </head>
          <p xml:id="i-PCyM7M7kUa7PozgoCxdM1A">
            Sverige har en topposition i världen vad gäller fiberbredband
            och it. Genom att de kommunalägda stadsnäten tidigt började bygga
            fiberbredband så har Sverige kommit långt med en fiberbredbandstäckning
            på över 50 % i Sverige, vilket är näst bäst i Europa. Fortsatta
            satsningar och utbyggnad är avgörande för kunna hantera det framväxande
            digitala samhället.
          </p>
          <p xml:id="i-TnbSvU3mCiHob19nZKZQZn">
            Marknaden för bredbandstjänster har utvecklats sedan alliansregeringen
            publicerade bredbandsstrategin och reglerna i konkurrenslagen
            om offentlig säljverksamhet infördes 2010. Exempelvis har betydelsen
            av fiberaccess ökat, marknaden konsoliderats och möjligheten att
            uppnå en långsiktigt fungerande konkurrens minskat. Det finns
            en överhängande risk att konsumenternas valfrihet kommer att försämras.
          </p>
          <p xml:id="i-LWMe3U8LN6bLE2Tq3cqX1y">
            Vid sidan av de kommunala stadsnäten finns endast två större
            aktörer, Telia Sonera och IP-Only som investerar i bredband med
            hög överföringskapacitet, fiber. Att inte fler privata aktörer
            investerar i fiberinfrastruktur kan beror på att infrastrukturinvesteringar
            karaktäriseras av höga kostnader, ett så kallat inträdeshinder
            som begränsar konkurrensen. Marknaden präglas alltså inte av en
            mångfald privata aktörer utan består av några få privata aktörer
            och många kommunala stadsnät.
          </p>
          <p xml:id="i-VPGddWD8RamQXWcs7rJcKb">
            Marknadsförändringarna innebär en förändrad syn på vad som är
            ett allmänt intresse enligt lagstiftningen och tidigare bedömningar
            kan inte längre ligga till grund för kommunala stadsnäts agerande.
            Marknaden måste kunna utvecklas och offentliga investeringar måste
            tillvaratas för att bromsa inlåsningseffekter, som kommer att
            missgynna konsumenterna.
          </p>
          <p xml:id="i-ECsiNDnYrBF41d1sy4N3fP">
            När utbyggnad av fiberbredband sker är det samhälls- och företagseffektivt
            att fiberinfrastruktur i en kommun utnyttjas för att tillgodose
            efterfrågan i angränsande kommuner. Utbyggnaden av fiberbredband
            har i många kommuner utgått från befolkningscentra. Det mer glesbefolkade
            gränsområdena mellan kommuner byggs i ett senare skede. För att
            kostnadseffektivt kunna förse privatpersoner och näringsverksamheter
            med fiberbredband i dessa glesbefolkade gränsområden är det rimligt
            att kommuner får bygga fiberbredband i andra kommuner som ligger
            i anslutning till den egna kommunen. För att stora ekonomiska
            värden inte ska gå förlorade behöver lokaliseringsprincipen förändras
            för att medge utbyggnad av fiberaccess i närliggande kommuner
            och ge möjlighet att gemensamt agera som kommunikationsoperatör
            över flera kommuner.
          </p>
          <p xml:id="i-H7gPrXsFguyT1sojzeM2Tj">
            En liknande regel återfinns i ellagen för utbyggnad av elnät
            och bör av motsvarande skäl även införas på bredbandsområdet.
            Utredningen om utvärdering av bredbandsstrategin – Bredband för
            Sverige in i framtiden (SOU 2014:21) lyfter fram att reglerna
            behöver ses över och förändras ”Regeringen bör skyndsamt ta initiativ
            till att utreda möjligheterna och konsekvenserna av att göra ett
            undantag från lokaliseringsprincipen för kommuner vad gäller utbyggnad
            av infrastruktur för bredband med hög överföringshastighet. En
            sådan utredning bör inkludera att tydliggöra stadsnätens roll
            på marknaden.”
          </p>
          <p xml:id="i-AoyAZvDenkc4opQK5vAQ1b">
            Eftersom stadsnäten är en av de aktörer som investerar i fiberbredband
            är det viktigt att stärka incitamenten för kommunala stadsnät
            att fortsätta investera. Ett sätt är att tydliggöra stadsnätens
            roll utifrån den så kallade lokaliseringsprincipen. Därför bör
            det utredas snarast.
          </p>
          <head type="h1" xml:id="i-7N97KBkRiWwiM5ypfxaRx7">
            Rollen i värdekedjan
          </head>
          <p xml:id="i-MxKNeHnnYgmF3V5eQx2kGR">
            För att stadsnätet ska kunna erbjuda marknaden tillgång till
            infrastrukturen behövs oftast en kommunikationsoperatör. En kommunikationsoperatör
            kan förenklat beskrivas som en neutral aktör som driver och sköter
            aktiv utrustning i ett fibernät för att flera olika tjänsteleverantörer
            ska kunna leverera tjänster till de anslutna kunderna. Det innebär
            att hushåll och företag fritt kan välja leverantör av olika innehållstjänster.
          </p>
          <p xml:id="i-35wgLnjsHc1SomMkj4utBx">
            De främsta orsakerna att rollen etablerades i Sverige var dels
            att stadsnäten upphandlade och ställde krav på öppenhet och möjligheten
            för konsumenter att välja tjänsteleverantör. Dels kunde kommunikationsoperatörerna
            aggregera ett antal mindre stadsnät för att skapa nödvändiga volymer
            slutkunder för att attrahera tjänsteleverantörer.
          </p>
          <p xml:id="i-7NXRrsGFtWJP7k8LHzWSDQ">
            Hur kommunikationsoperatörsrollen organiseras i ett öppet stadsnät
            varierar. Vanligast är att stadsnäten själva är kommunikationsoperatörer,
            51 procent. 43 procent av stadsnäten har upphandlat och har avtal
            med en extern kommunikationsoperatör.
          </p>
          <p xml:id="i-TUcrQCMg5FWtnUzQuewrtT">
            Stadsnätens modell har varit mycket framgångsrik. Stadsnätens
            lokala närvaro har dels sänkt inträdeströsklar som gett en hel
            industri med nya tjänsteleverantörer, dels lägre priser. Post-
            och telestyrelsen har bland annat konstaterat att priserna i öppna
            stadsnät där tjänsteleverantörerna konkurrerar på en tjänsteportal
            är lägre.
            <ref target="i-AFs8fjHfZZ283FzY8SnTf3">
              [1]
            </ref>
          </p>
          <p xml:id="i-Y1NLEsQGwPjXMR19x5KmAm">
            Det har under de senaste åren skett en konsolidering på marknaden,
            där fristående kommunikationsoperatörer i första hand förvärvats
            av traditionella vertikalt integrerade operatörer. Dessa marknadsförändringar
            medför en stor osäkerhet där de oberoende stadsnätens roll ses
            bli allt viktigare.
          </p>
          <p xml:id="i-RUt2UcjF9QZiZjPmBMtUNC">
            Den neutrala kommunikationsoperatörens roll måste utvecklas och
            anpassas till marknadsförutsättningarna. De skalfördelar som präglar
            kommunikationsoperatörsledet innebär att stadsnät många gånger
            behöver ett större kundunderlag än vad den egna kommunen medger
            för att täcka de gemensamma kostnaderna. Med nuvarande regelverk
            förhindras kommunerna att delta i den effektivisering som sker
            i branschen.
          </p>
          <p xml:id="i-VptaDD6ZMCcCwWTXrvjXh1">
            Om inte en kommun medges att anpassa verksamhet inom ramen för
            marknadsutvecklingen riskerar stora ekonomiska värden att gå förlorade.
            Även här finns en parallell till ellagen och konkurrensutsättningen
            av elkraft där stora ekonomiska värden riskerade att gå förlorade
            om kommunerna inte tilläts sälja el utanför den egna kommunen.
            <ref target="i-NFDbuXzrdTqwP77AuFwJCd">
              [2]
            </ref>
          </p>
          <head type="h1" xml:id="i-Ce7btgNT4LJXhJXYKUh1oX">
            Slutligen
          </head>
          <p xml:id="i-8iTMNLnpWRduvfbi9Q1cdr">
            Det öppna nätet har genom konkurrensen i Sverige till exempel
            medfört världens lägsta svartfiberpriser,
            <ref target="i-JKxJCBQG8VbXePeW1GyRoq">
              [3]
            </ref>
          </p>
          <p xml:id="i-UFc5GJJZJHiwDzKcJFGfeL">
            Den svenska marknaden präglas inte av många privata aktörer utan
            består av några privata aktörer och många lokala kommunala stadsnät.
            Samhället måste på ett framgångsrikt sätt tillvarata genomförda
            och framtida offentliga investeringar och säkerställa att utbudet
            av höghastighetsbredband kan bibehållas och utvecklas. Stadsnäten
            måste få legala förutsättningar att kunna agera mer effektivt
            och möta marknadens krav på bättre och billigare infrastruktur.
          </p>
        </div>
        <div type="motSignatures">
          <list>
            <item xml:id="i-AAgyJZV1tREMrY4VXFDHVX" who="i-J7uJmvTQswBegURGxa5EHb">
              Lars Püss (M)
            </item>
          </list>
        </div>
        <div type="motNotes">
          <noteGrp>
            <note xml:id="i-AFs8fjHfZZ283FzY8SnTf3">
              [1] PTS-ER-2012:26 Prisutvecklingen på mobiltelefoni och bredband
              till och med första kvartalet 2012. PTS-ER-2014:4 Prisutvecklingen
              på mobiltelefoni och bredband 2013.
            </note>
            <note xml:id="i-NFDbuXzrdTqwP77AuFwJCd">
              [2] Prop, 1993/94:162
            </note>
            <note xml:id="i-JKxJCBQG8VbXePeW1GyRoq">
              [3] Företags kostnad för 100 Mbit/s-anslutning, en jämförande
              studie mellan elva städer
            </note>
          </noteGrp>
        </div>
      </div>
    </body>
  </text>
</TEI>
