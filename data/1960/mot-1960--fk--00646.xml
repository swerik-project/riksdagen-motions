<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00646">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__646/mot_1960__fk__646-001.pdf"/>
      <fw xml:id="i-3oPgq9yVhTiUxshaBDA6ay">
        Nr 646—650 Motioner i Första kammaren, nr 646 år 1960 1
      </fw>
      <div xml:id="i-Hg1ohawEas5xZKYVpfy5Bt" type="motHeader">
        <div xml:id="i-SquzE4tdSLqfsH9QLGbq5u" type="motTitle"/>
        <div xml:id="i-9DgcAs56JGuLz7Arnod1N6" type="motSubmissionInfo"/>
      </div>
      <div xml:id="i-9mrZkPk8hbpC5jzLMHzp3z" type="motBody">
        <div xml:id="i-XwF56BeCEP9YXizS8Qr8Xy">
          <p xml:id="i-2wDwKPm9hpcxqwc6QG3fL9">
            Nr 646
          </p>
          <p xml:id="i-5K6o84SJGCqxufkCgu8b2Z">
            Av herr Andersson, Torsten, m. fl., i anledning av Kungl. Maj:ts
            proposition nr 120, med förslag i fråga om lokalise- ringen av
            vissa statliga institutioner, m.m.
          </p>
          <p xml:id="i-6KvJiEfjS78Gz6ET4zWsNN">
            I propositionen nr 120 har Kungl. Maj:t föreslagit riksdagen
            att godkänna de riktlinjer för en utflyttning av viss statlig
            verksamhet från Stockholms- området, som förordats i propositionen.
            Till grund för förslaget ligger vissa av lokaliseringsutredningen
            rörande statlig verksamhet avgivna betänkan- den jämte däröver
            inhämtade remissutlåtanden. På några punkter avviker emellertid
            propositionen från lokaliseringsutredningens förslag. I den ut-
            sträckning, som framgår av det följande, har vi funnit, att dessa
            avvikelser icke är tillräckligt motiverade.
          </p>
          <p xml:id="i-42VckQHM69cVJb1B5UHEtp">
            1. Försvarets fabriksstyrelse
          </p>
          <p xml:id="i-YJqgkuRyfKTJA4cXbG7Qz2">
            I lokaliseringsutredningens betänkande nr 5 har föreslagits,
            att försva- rets fabriksstyrelse skulle flyttas från Stockholms-området,
            och som ny lokaliseringsort har i första hand Eskilstuna förordats.
            Då ifrågavarande betänkande ej redovisats i propositionen, torde
            det vara erforderligt att här relativt utförligt redogöra för
            innehållet i detsamma och något beröra de avgivna remissutlåtandena.
            Sammanfattningsvis har lokaliseringsutred- ningen anfört bl.a.
            följande rörande fabriksstyrelsens lokalisering.
          </p>
          <p xml:id="i-ZyhMd69FeciiWVT33Xfyd">
            Försvarets fabriksstyrelse utgör tillsammans med underställda
            statliga fabriker och anstalter försvarets fabriksverk. Styrelsen
            utövar den admi- nistrativa, ekonomiska och tekniska ledningen
            över detta statliga affärs- företag. Fabriksverket omfattar utom
            styrelsen ett antal nytillverkande fabri- ker och tvätterier.
            För den tekniska ledningen av tvätterierna finnes en tvät- teriernas
            driftledning förlagd till Stockholm. Under de närmaste åren be-
            räknas vissa nya tvälterier tillkomma. Även en ny ammunitionsfabrik
            är planlagd. Det totala antalet anställda tjänstemän, arbetare
            och lärlingar vid fabriksverket uppgick i genomsnitt under år
            1958 till 3 144. Den 1 juli 1958 var totalt 174 personer anställda
            vid fabriksstyrelsen. Härtill kommer tvätteriernas driftledning
            om 24 personer, som nyligen av- skilts från fabriksstyrelsen.
            Fabriksstyrelsens arbetsuppgifter omfattar den ekonomiska och
            tekniska ledningen av fabrikernas och tvätteriernas drift. Inköp
            av material och produktionsmedel, försäljning av verkets produkter,
            anställning och utbild- ning av personal samt projektering och
            vård av anläggningar skötes centralt av styrelsen, som även har
            vissa beredskapsuppgifter. Fabriksstyrelsens ar-
          </p>
          <p xml:id="i-GqKg7TcSDYd9BsBUxqPwpq">
            Bihang till riksdagens protokoll 1960. 3 saml. Nr 646—650
          </p>
          <pb facs="riksdagen-motions-pdf/data/1960/mot_1960__fk__646/mot_1960__fk__646-002.pdf"/>
          <fw xml:id="i-PZ7Bo9Fm1o6MWPKtmZ6dAp">
            2 Motioner i Första kammaren, nr 646 år 1960
          </fw>
          <p xml:id="i-KTPPoZ6S9nQzGXTvNPbAFL">
            bete karakteriseras av att verksamheten dels äger rum i Stockholm,
            dels, och i ej ringa utsträckning, vid verkets fabriker och andra
            anläggningar. Den kontraktkrävande delen av fabriksstyrelsens
            verksamhet, som främst motiverar styrelsens förläggning till Stockholm,
            torde i huvudsak beröra affärsuppgörelser och tekniska problem,
            beredskapsuppgifter eller perso- nalfrågor. Mest betydelsefulla
            kunder är försvarsgrensförvaltningarna, som emel- lertid uppgivit,
            att från deras synpunkter någon större olägenhet ej torde uppstå,
            om fabriksstyrelsen lokaliseras utanför Stockholm. Andra viktiga
            kunder är medicinalstyrelsen och landstingens inköpscentral. Enligt
            dessa myndigheter är dock frekvensen av personliga sammanträffanden
            så låg, att lokalisering i Stockholm av denna anledning ej kan
            anses vara motive- rad. Affärsmässiga eller tekniska kontakter
            uppehålles även med byggnads- styrelsen och fortifikationsförvaltningen.
            Detta samarbete synes emellertid antingen i huvudsak kunna skötas
            skriftligen eller vara av sådan natur, att behoven därav bortfaller
            vid utflyttning från Stockholm. Fabriksstyrelsens arbetskontakter
            med sprängämnesinspektionen och försvarets forsknings- anstalt,
            som till stor del måste ha formen av personliga sammanträffanden,
            underlättas av de olika myndigheternas närbelägenhet. De svårigheter,
            som kommer att uppstå vid en eventuell utflyttning av styrelsen,
            torde emeller- tid kunna reduceras i väsentlig grad genom en lämplig
            arbetsorganisation. Övriga affärsmässiga och tekniska kontakter
            — med patent- och registre- ringsverket, försvarets civilförvaltning,
            leverantörer, konsulterande firmor samt flera myndigheter och
            företag — torde ej vara av den karaktär att de allvarligt försvåras
            av en omlokalisering av styrelsen, som i så fall skulle komma
            i samma läge som ett stort antal av försvarets civila leverantörer.
            Fabriksverkets uppgifter vid krigsproduktion kräver ett visst
            samarbete med försvarsstaben och försvarsgrensförvaltningarna.
            Andra kontaktkrä- vande beredskapsuppgifter är säkerhetstjänsten
            och överläggningar inom fabriksverkets råd. Frånsett sistnämnda
            sammanträden, som i regel ägt rum en gång årligen, torde arbetskontakterna
            till allra största delen kunna om- besörjas per telefon eller
            skriftligen. Ej heller i detta avseende torde någon större skillnad
            föreligga mellan fabriksverket och vissa av försvarets civila
            leverantörer. I personalfrågor sker samarbete med bland annat
            militärpsykologiska institutet och psykotekniska institutet vid
            Stockholms högskola, som bestri- der viss service vid personalprövning.
            Antalet personliga kontakter är emel- lertid få, och fabriksstyrelsen
            torde efter en eventuell omlokalisering kunna betjänas lika bra
            som vissa, redan nu i landsorten lokaliserade myndighe- ter. Mellan
            fabriksstyrelsen och personaladministrativa rådet sker ett ut-
            byte av erfarenheter rörande arbetsstudieteknik och personaladministra-
            tion. Enligt rådet torde detta samarbete kunna fungera — ehuru
            med något större svårighet — även om fabriksstyrelsen lokaliseras
            utanför Stockholm. Fabriksstyrelsen måste årligen representeras
            vid cirka 50 sammanträdes- dagar inom statens avtalsnämnd. Dessa
            arbetskontakter kräver ofrånkom- ligen personlig närvaro av högre
            befattningshavare i styrelsen. En omloka- lisering av styrelsen
            innebär därför från denna synpunkt en nackdel, som emellertid
            torde kunna minskas genom en ändamålsenlig organisation av fabriksstyrelsens
            inspektionsresor, så att dessa ej i lika hög grad som för närvarande
            belastar de förhandlande tjänstemännen.
          </p>
          <pb facs="riksdagen-motions-pdf/data/1960/mot_1960__fk__646/mot_1960__fk__646-003.pdf"/>
          <fw xml:id="i-7SPK4yyGiJqGBHFwyqdKjD">
            Motioner i Första kammaren, nr 646 år 1960 3
          </fw>
          <p xml:id="i-VcATknhEMui6qvTmcSD2Sn">
            Fabriksstyrelsen har bedömt att stora personalavgångar och rekryterings-
            svårigheter kan uppstå i samband med en utflyttning och bland
            annat av dessa skäl uttryckt tvekan i fråga om lämpligheten av
            en omlokalisering. Det synes även enligt lokaliseringsutredningens
            uppfattning realistiskt att räkna med vissa övergångssvårigheter
            i detta hänseende. De redovisade med en omlokalisering av fabriksstyrelsen
            förenade nackdelarna synes emel- lertid enligt utredningens mening
            icke vara av sådan omfattning att de i och för sig bör utgöra
            hinder för en av andra skäl önskvärd utflyttning av styrelsen
            från Stockholms-området. Det torde emellertid vid val av even-
            tuell ny lokaliseringsort för försvarets fabriksstyrelse vara
            lämpligt att fästa avseende vid rekryteringsfrågan. Med en utflyttning
            av fabriksstyrelsen kan vidare följa vissa fördelar, bland annat
            genom att restiderna till de i Mellansverige belägna fabrikerna
            minskas, utan att resorna till de mera perifert förlagda anläggningarna
            be- höver bli nämnvärt längre än under nuvarande förhållanden.
            Den lokali- seringspolitiska effekten av en utflyttning bedömes
            kunna bli ganska avse- värd. Härtill kommer de fördelar, som en
            friställning av styrelsens nuva- rande lokaler i Stockholm innebär.
            Slutligen torde en utflyttning kunna medföra vissa vinster från
            beredskapssynpunkt.
          </p>
          <p xml:id="i-Q6QCdKaZzDqqzu78C1N6zB">
            Lokaliseringsutredningens förslag beträffande fabriksstyrelsen
            har till- styrkts eller lämnats utan erinran av 24 av 32 remissmyndigheter.
            Bland annat har alla militära myndigheter, som hörts över betänkandet,
            förklarat sig ej hava någon erinran mot utflyttningsförslaget.
            Sålunda kan nämnas, att överbefälhavaren framhållit att fabriksstyrelsen
            tidigare inom försvars- staben bedömts tillhöra den kategori myndigheter
            som borde behandlas i ett sammanhang med andra militära staber
            och förvaltningar. Den verk- ställda undersökningen och de militära
            förvaltningarnas uttalanden till lo- kaliseringsutredningen syntes
            emellertid enligt överbefälhavarens mening visa, att fabriksstyrelsen
            kunde flyttas oberoende av övriga statliga, civila och militära
            myndigheter, och överbefälhavaren fann därför ingen anled- ning
            till erinran mot lokaliseringsutredningens förslag, att fabriksstyrelsen
            borde flyttas från Stockholm till Eskilstuna. Likartade synpunkter
            fram- föres i remissutlåtandena från försvarsgrenscheferna och
            de militära för- valtningarna. Även flera civila myndigheter har
            tillstyrkt lokaliseringsutred- ningens förslag. Uttalanden i direkt
            avstyrkande riktning har gjorts — förutom av fabriksstyrelsen
            — endast av statens avtalsnämnd, Landsorga- nisationen och Sveriges
            akademikers centralorganisation. Tvekan inför för- slaget framkommer
            även i remissyttrandena från statens organisations- nämnd, personaladministrativa
            rådet, Tjänstemännens centralorganisation och Statstjänstemännens
            riksförbund. I propositionen har föredragande departementschefen
            uttalat, att med hänsyn till fabriksverkets karaktär och verksamhet
            ställning till förslaget om utflyttning av försvarets fabriksstyrelse
            till Eskilstuna torde böra tagas först i samband med framtida
            överväganden om utflyttning av större statliga
          </p>
          <pb facs="riksdagen-motions-pdf/data/1960/mot_1960__fk__646/mot_1960__fk__646-004.pdf"/>
          <fw xml:id="i-8q9WG38nMTFvcqdRVCFU8S">
            4 Motioner i Första kammaren, nr 646 år 1960
          </fw>
          <p xml:id="i-Gb8iW1yDEqh8GAXPUqeFtX">
            förvaltningsenheter, eventuellt i samband med tillskapandet av
            ett centralt statligt förvaltningscentrum utanför Stockholm. Vi
            kan icke finna det mo- tiverat att på detta sätt uppskjuta frågan
            om fabriksstyrelsens lokalisering. Tvärtom synes den verkställda
            undersökningen och icke minst de remiss- utlåtanden, som avgivits
            av de närmast berörda militärstaberna och för- valtningarna, ha
            övertygande visat, att en utflyttning är möjlig utan att avvakta
            ställningstagandet till övriga civila och militära myndigheters
            loka- lisering. Med hänsyn till de lokaliseringspolitiska fördelar,
            som står att vinna, och vinsterna från beredskapssynpunkt anser
            vi att — i likhet med vad som sker i propositionen beträffande
            andra militära organ — ett utta- lande redan nu bör göras till
            förmån för en utflyttning av försvarets fabriks- styrelse i enlighet
            med lokaliseringsutredningens förslag.
          </p>
          <p xml:id="i-BYC9zZzxNZ9DoeTaYzSPXK">
            2. Österbygdens vattendomstol
          </p>
          <p xml:id="i-Q5qqarPMgDizfUMNEEGmBB">
            Föredragande departementschefen har i propositionen förklarat
            sig icke kunna biträda lokaliseringsutredningens förslag om utflyttning
            av Öster- bygdens vattendomstol från Stockholm till Gävle. Som
            motivering härför anföres främst, att domstolens nuvarande kontaktmöjligheter
            måste vara en väsentlig tillgång i arbetet och att domstolen torde
            ha ett avsevärt större antal partsombud i Stockholm än övriga
            domstolar. Till en början må er- inras om att, sedan Söderbygdens
            vattendomstol numera förlagts till Växjö, Österbygdens vattendomstol
            är den enda vattendomstol som kvarligger i Stockholm. Det torde
            icke rimligen kunna tänkas, att någon principiell skillnad föreligger
            mellan de olika vattendomstolarna vad avser kontakt- behovet med
            statliga institutioner i Stockholm, t. ex. kammarkollegium och
            vattenfallsstyrelsen. Från dessa synpunkter kan under sådana omständig-
            heter hinder icke möta mot en omlokalisering. Det kan väl däremot
            anta- gas, att antalet partsombud o. d. i Stockholm är större
            än för övriga vat- tendomstolar. Detta förhållande torde dock
            vara av underordnad betydelse. Som lokaliseringsutredningen framhållit
            har det nämligen i betänkandet angående förflyttning av Söderbygdens
            vattendomstol påpekats, att erfaren- heterna givit vid handen,
            att besöken på vattendomstolskanslierna av juri- diska och tekniska
            partsombud är förhållandevis fåtaliga. Detta torde sam- manhänga
            bl.a. därmed, att vattendomstolarnas sammanträden regelmäs- sigt
            förlägges till för parterna välbelägna platser och att behovet
            av per- sonliga besök på kansliorten därför är obetydligt. Den
            omständigheten, att Österbygdens vattendomstol är en personellt
            rätt så liten myndighet, att dess utflyttning från Stockholms-området
            ter sig mindre betydelsefull från lokaliseringspolitisk synpunkt,
            kan enligt vår mening icke få tillmätas den betydelsen, att man
            bör avstå från en omlokalisering. Då vi icke heller i övrigt kunnat
            finna, att det vid remissbehandlingen av lokaliseringsutred- ningens
            betänkande rörande Österbygdens vattendomstol framkommit nå-
          </p>
          <pb facs="riksdagen-motions-pdf/data/1960/mot_1960__fk__646/mot_1960__fk__646-005.pdf"/>
          <fw xml:id="i-2dcwmVc1dCrK6dX3b6VZmT">
            Motioner i Första kammaren, nr 646 år 1960 5
          </fw>
          <p xml:id="i-MgX7pDZnTmudi8q5F3WnTy">
            got, som tyder på att en utflyttning skulle medföra nämnvärda
            olägenheter, anser vi även i detta fall att ett uttalande bör
            göras till förmån för en ut- flyttning av domstolen enligt lokaliseringsutredningens
            förslag.
          </p>
          <p xml:id="i-YYtuWasz8MvxVpqD58hjgB">
            3. Aktiebolaget Tipstjänst och Svenska penninglotteriet aktiebolag
          </p>
          <p xml:id="i-MEYHDRXWTmdfgQ2HqgnC57">
            I propositionen har föredragande departementschefen i allt väsentligt
            an- slutit sig till de synpunkter beträffande ovannämnda bolags
            lokalisering, som framförts av lokaliseringsutredningen. En utflyttning
            av bolagen från Stockholm bör därför enligt propositionen övervägas,
            men det förutskic- kas, att ytterligare undersökningar skall verkställas
            genom bolagens för- sorg och att det sedermera skall ankomma på
            bolagen att själva taga ställ- ning i lokaliseringsfrågan. Det
            synes med hänsyn till de av lokaliserings- utredningen verkställda
            undersökningarna och de avgivna remissutlåtan- dena svårt att
            förstå vad som kan vinnas med ytterligare utredningar. Det torde
            böra understrykas, att dessa — som delvis redan igångsatts — bör
            bedrivas med största skyndsamhet. Det förefaller emellertid icke
            motiverat att på nytt få till stånd en argumentering kring principfrågan
            om bolagens lokalisering. även om det måste ankomma på bolagen
            att själva fatta det formella beslutet om en omlokalisering, bör
            därför ett uttalande till förmån för en sådan åtgärd göras på
            ett bestämdare sätt än som skett i proposi- tionen. Spörsmålet
            om de lämpligaste nya lokaliseringsorterna kan på sätt skett i
            propositionen lämnas i viss mån öppet och göras beroende av de
            fort- satta tekniska utredningarna. Under åberopande av det anförda
            hemställer vi, att riksdagen vid behandlingen av propositionen
            nr 120 måtte dels uttala sig för en utflyttning från Stockholms-områ-
            det enligt lokaliseringsutredningens förslag av försvarets fabriksstyrelse
            till Eskilstuna och Österbygdens vattendom- stol till Gävle, dels
            ock såsom sin mening ge till känna att Aktiebolaget Tipstjänst
            och Svenska penninglotteriet aktiebolag, enligt vad som visats
            genom lokaliseringsutredningens undersök- ningar och de avgivna
            remissutlåtandena, bör kunna ut- flyttas från Stockholms-området
            och att de fortsatta under- sökningarna av teknisk natur bör bedrivas
            med största skyndsamhet.
          </p>
          <p xml:id="i-L6NLFHXKh3Dz7Wg21xYgHd" type="date">
            Stockholm den 26 april 1960
          </p>
          <div type="signatureBlock" id="i-QpMaBeJAadW2vyeCBYMrE6">
            <p who="i-Lr6SgKhYd2CyYMfVp5ZboP" type="signature">
              Torsten Andersson
            </p>
          </div>
          <p xml:id="i-R1uNCwLXL9m4VUj3XKi5vn">
            Erik Hagberg E. Hjalmar Nilsson And. E. Johansson
          </p>
        </div>
      </div>
    </body>
  </text>
</TEI>
