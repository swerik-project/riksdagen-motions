<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00201">
  <teiHeader>
    <fileDesc>
      <titleStmt>
        <title>Adoptionslagstiftning</title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Adoptionslagstiftning</title>
          <idno type="rdwebb">GU02C201</idno>
          <rs type="number">C201</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C201/text</ref>
          <ref type="dokument_url_html">http://data.riksdagen.se/dokument/GU02C201</ref>
          <ref type="dokumentstatus_url_xml">http://data.riksdagen.se/dokumentstatus/GU02C201</ref>
          <ref type="doc">http://data.riksdagen.se/fil/DFAC2D99-2460-4A68-8FAC-E141B7126A65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-a6Aq8ujoMyHMN8m4GRbvx" type="signed"/>
        <correspContext corresp="i-a6Aq8ujoMyHMN8m4GRbvx">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-F6uoidmEn1J6T3xfF5XUpF" type="referral">
          <date when="2006-11-07"/>
        </correspAction>
        <correspAction xml:id="i-AbZeJoA98H5sHpMW7FMwj4" type="dismissal">
          <date when="2006-11-07"/>
        </correspAction>
        <correspAction xml:id="i-WtyJAHUkDuFAueVeoX2Tcv" type="submission">
          <date when="2006-10-31"/>
        </correspAction>
        <correspAction xml:id="i-VJ6iJaEfUs9F2VCqaNEBeh" type="numbering">
          <date when="2006-10-27"/>
        </correspAction>
        <correspAction xml:id="i-9vsAXJ12oqW78RznEqr6oS" type="transfer">
          <date when="2006-10-23"/>
        </correspAction>
        <correspAction xml:id="i-7HHLkkDJsjcQtLFoog6r4Q" type="assigned"/>
        <correspContext corresp="i-7HHLkkDJsjcQtLFoog6r4Q">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-St4KWrumsK2gGzWHAauQEH" type="motBody">
        <div xml:id="i-DeSo7q7YceGzdbgVnxPXzW" type="motProposal" subtype="förslag">
          <head xml:id="i-MLkKH8etPMUbMaKBUKjJZn">
            Förslag till riksdagsbeslut
          </head>
          <list xml:id="i-EtYm4w1Utzm5pc8FvvrB3y" style="ol">
            <item xml:id="i-Pa8EbVPVYpjzqTvHJkhh2e">
              Riksdagen begär att regeringen lägger fram förslag till lagstiftning
              som innebär skyldighet för föräldrarna till ett adopterat barn
              att upplysa barnet om dess ursprung.
            </item>
            <item xml:id="i-CKT5pfmcJvamiH9d9ftd7K">
              Riksdagen begär att regeringen lägger fram förslag till lagstiftning
              som innebär skyldighet för föräldrarna till ett barn som tillkommit
              genom assisterad befruktning att upplysa barnet om dess ursprung.
              1
            </item>
            <item xml:id="i-3dnhiSg1fGuWgHbjpjWNPH">
              Riksdagen begär att regeringen lägger fram förslag till lagstiftning
              som innebär att sambopar får rätt att prövas som adoptivföräldrar
              på samma villkor som registrerade partner och gifta.
            </item>
            <item xml:id="i-HWYVg7CaGR8ftnMoguCL9S">
              Riksdagen begär att regeringen lägger fram förslag till lagstiftning
              som innebär att det ställs krav på adoptionsorganisationer att
              samarbeta med organisationer som accepterar samkönade par som
              adoptivföräldrar för att de ska få behålla sin auktorisation.
              1
            </item>
          </list>
          <p xml:id="i-8UJtrzBT4JXZXis4gqRi8c">
            1 Yrkandena 2 och 4 hänvisade till SoU.
          </p>
        </div>
        <div xml:id="i-8MC238wt6Wu33xaZ7hbhhh" type="motContent">
          <head xml:id="i-VnVbDcCdq6g2rJ8VJm1s5x" type="h1">
            Adoptionslagstiftning
          </head>
          <head xml:id="i-Qam5HNHVtvHLUjcanEcU91" type="h1">
            Rätten till sina rötter
          </head>
          <p xml:id="i-5npQj3zxdZmd2M93L37Dc9">
            Enligt FN:s konvention om barnets rättigheter har barnet rätt
            att få vetskap om sina föräldrar (art. 7 första stycket). I dag
            saknar adoptivbarn och barn som tillkommit genom assisterad befruktning
            en lagstadgad rätt att få information om sitt ursprung.
          </p>
          <p xml:id="i-Vxn6pEJwc5nReWQodszgyj">
            Vänsterpartiet är av den uppfattningen att alla människor har
            rätt att känna sina rötter. Det gäller även barn. Att föräldrarna
            berättar om barnets ursprung när det uppnått en tillräcklig mognad
            torde vara bättre än att barnet senare i livet får veta sanningen
            om sina biologiska föräldrar. Att först i vuxen ålder, kanske
            vid förälderns dödsbädd, få reda på att man har andra biologiska
            föräldrar än de föräldrar man vuxit upp med kan bli en nog så
            omskakande upplevelse. Vänsterpartiet anser att vetskapen om sitt
            ursprung är av stor betydelse för barnets identitetsutveckling.
          </p>
          <head xml:id="i-34RxXoq5MfHrufukmZYMKX" type="h1">
            Adopterade barn
          </head>
          <p xml:id="i-LTXgLjdo3TV5farnT6KrW1">
            Frågan om adoptivbarns rätt att få information om sitt ursprung
            har varit uppe både i lag- och socialutskottet. I ett yttrande
            från lagutskottet redogörs för förslaget i promemorian Föräldrars
            samtycke till adoption (Ds 2001:53) om att införa en ny bestämmelse
            i föräldrabalken om en skyldighet för adoptivföräldrar att informera
            barnet om sitt ursprung (bet. 2004/05:SoU3 s. 23). Lagutskottet
            menar att det enligt promemorian inte kan uteslutas att det i
            något fall kan vara så att det aldrig kan anses lämpligt att barnet
            får information om att det är adopterat (bet. 2004/05:SoU3 s.
            24).
          </p>
          <p xml:id="i-RmSj87nDZYZCN2EDDCEDhg">
            Vänsterpartiet menar att den slutsats som formuleras i promemorian
            har en annan innebörd. Enligt vad som anförs i promemorian är
            det stora flertalet adoptivföräldrar av den uppfattningen att
            det är bäst att berätta för barnet att det är adopterat. I promemorian
            görs en hänvisning till resultatet av en rapport från Socialstyrelsen
            där det framgår att endast ca 10 % av en grupp föräldrar till
            barn som tillkommit genom givarinsemination uppgav att de berättat
            för barnen om deras ursprung (SoS-rapport 2000:6, Får barnen veta?).
            Det är i skenet av vad som framkommit i denna rapport som det
            anförs i promemorian att det inte kan uteslutas att det förekommer
            fall där det av olika anledningar blir svårt för adoptivföräldrarna
            att informera barnet (Ds 2001:53 s. 90). Slutsatsen som presenteras
            i promemorian är att man bör överväga att införa en bestämmelse
            i lagen som ålägger adoptivföräldrarna en informationsplikt gentemot
            barnet. Enligt promemorian skulle en dylik bestämmelse understryka
            barnets rätt att få kännedom om sitt ursprung (Ds 2001:53 s. 90).
          </p>
          <p xml:id="i-BtjJ2P2GucpJXxDjhuayWq">
            Vänsterpartiet vill erinra om att utredaren även anser att en
            motsvarande bestämmelse bör införas när det gäller de barn som
            tillkommit genom assisterad befruktning (Ds 2001:53 s. 92). I
            lagutskottets yttrande föreslogs att socialutskottet skulle avstyrka
            motionsyrkanden med krav på att barn ska ges en lagreglerad rätt
            att få information om sitt ursprung. Lagutskottet hänvisade därvid
            till ett långt framskridet arbete inom Regeringskansliet. Socialutskottet
            valde att gå på lagutskottets linje (bet. 2004/05:SoU3 s. 24).
            I senare betänkanden hänvisade lagutskottet återigen till att
            frågan bereds inom Regeringskansliet (bet. 2004/05:LU10, bet.
            2005/06:LU9 s. 15). Vänsterpartiet är av den uppfattningen att
            det inte kan finnas några fall där adopterade barn inte ska ha
            rätt att få kännedom om sitt ursprung. Det är en sak att det kan
            vara svårt för adoptivföräldrarna att berätta för barnet att det
            är adopterat men vi anser inte desto mindre att det är nödvändigt.
          </p>
          <p xml:id="i-MdsnGE8HUWxtxcNeadScxi">
            Vänsterpartiets inställning i frågan ligger således helt i linje
            med slutsatserna i promemorian Föräldrars samtycke till adoption
            (Ds 2001:53). Regeringen bör återkomma med förslag till en lagstiftning
            som innebär skyldighet för föräldrarna till ett adopterat barn
            att upplysa barnet om dess ursprung.
          </p>
          <head xml:id="i-U2XZV23SxFGZjfDzD13D3W" type="h1">
            Barn som har tillkommit genom assisterad befruktning
          </head>
          <p xml:id="i-TtcdRqkYHbnwqD2AtvfDiF">
            Den 1 juli 2005 fick lesbiska par tillgång till assisterad befruktning
            inom den svenska sjukvården. I promemorian Föräldraskap vid assisterad
            befruktning för homosexuella (Ds 2004:19) behandlas inte frågan
            om barnets rätt till vet skap om sitt ursprung vilket Barnombudsmannen
            har kritiserat i sitt remissvar. Frågan behandlas inte heller
            i regeringens proposition (prop. 2004/05:137) Assisterad befruktning
            och föräldraskap.
          </p>
          <p xml:id="i-7Pg3wgBunpMhL5GsJMshKn">
            Vänsterpartiet anser, i likhet med Barnombudsmannen, att det
            bör införas en lagreglerad skyldighet för föräldrarna till ett
            barn som tillkommit genom assisterad befruktning att informera
            barnet om dess ursprung. Enligt lagen (1984:1140) om insemination
            gäller att uppgifter om spermadonatorn ska antecknas i en särskild
            journal som skall bevaras i minst 70 år. Då barnet har uppnått
            tillräcklig mognad har hon eller han rätt att ta del av uppgifterna
            om spermadonatorn. Motsvarande reglering finns i lag (1988:711)
            om befruktning utanför kroppen då det gäller uppgifter om donator
            av ägg eller sperma. Barnets rätt till uppgifter om sitt ursprung
            blir dock i praktiken beroende av att föräldrarna väljer att berätta
            sanningen för barnet.
          </p>
          <p xml:id="i-NdQzeVhLP3BxWxi5K7tfku">
            Lagutskottet hänvisade i sitt betänkande (bet. 2005/06:LU9) till
            att frågan ska ses över inom ramen för den pågående utredningen
            om föräldraskap vid assisterad befruktning (dir. 2005:115). Utredaren
            ska redovisa sitt uppdrag senast den 1 november 2006. Vi är djupt
            oroade över att familjekonservativa krafter inom den nya regeringen
            kommer att leda till att den nämnda utredningen inte leder till
            något förslag om lagändring (se mot. 2005/06:L313 yrkande 4, mot.
            2005/06:So712 yrkande 3).
          </p>
          <p xml:id="i-CCJAJbKh5t6Qsck6WXmsDw">
            Vänsterpartiet menar att barnets rätt till uppgifter om sitt
            ursprung rimligen bör motsvaras av en skyldighet för föräldrarna
            att informera barnet att det tillkommit genom assisterad befruktning.
            Vi menar att problemet med föräldrar som inte berättar för sitt
            barn att han eller hon tillkommit genom assisterad befruktning
            främst torde uppstå i heterosexuella relationer. Det faller sig
            naturligt att ett barn till två lesbiska kvinnor då det uppnått
            en viss ålder börjar ställa frågor om sitt ursprung. Ett barn
            som har två heterosexuella föräldrar har däremot ingen anledning
            att ifrågasätta sitt ursprung i synnerhet inte som det enligt
            Socialstyrelsens föreskrifter bör eftersträvas att en donator
            liknar den blivande sociala föräldern.
          </p>
          <p xml:id="i-AWQCQr2YSDTV5yKfD8MSW5">
            Enligt vår mening kan inte enskilda föräldrars önskemål om att
            upprätthålla en fasad utåt gå före barnets rätt att få vetskap
            om sina rötter. Regeringen bör återkomma med förslag till en lagstiftning
            som innebär skyldighet för föräldrarna till ett barn som tillkommit
            genom assisterad befruktning att upplysa barnet om dess ursprung.
          </p>
          <head xml:id="i-233Y8rp5khq6nnt5SH65Rd" type="h1">
            Möjlighet för sambopar att adoptera
          </head>
          <p xml:id="i-ECJnooAmgAHcPViiwXQw2F">
            I dag saknar två vuxna som lever ihop utan att vara registrerade
            partner eller gifta möjlighet att adoptera ett barn tillsammans
            (4 kap. 3 och 4 §§ FB, 3 kap. 1 § lag [1994:1117] om registrerat
            partnerskap). Däremot är det möjligt för en ensamstående kvinna
            eller man att själv adoptera ett barn.
          </p>
          <p xml:id="i-3QqNVmaPAMxe8Kqk61Z2aM">
            Vi anser att ett sambopar ska ha möjlighet att ansöka om att
            bli prövade som adoptivföräldrar på samma villkor som registrerade
            partner och gifta. Vi kan inte se något skäl till varför den juridiska
            samlevnadsformen ska vara styrande för om två vuxna ska få tillstånd
            att gemensamt adoptera ett barn eller ej. Äktenskapet eller det
            registrerade partnerskapet som sådant ger ingen garanti för att
            paret är lämpliga adoptivföräldrar. Kravet framstår i dagens samhälle
            som onödigt formalistiskt. I praktiken har detta medfört att det
            finns par som registrerar sitt partnerskap eller gifter sig enbart
            för att de ska kunna lämna in en ansökan om adoption. Regeringen
            bör återkomma med förslag till en lagstiftning som innebär att
            sambopar har möjlighet att prövas som adoptivföräldrar.
          </p>
          <head xml:id="i-Jaeu7jV4X7JVUKYUVcwxZG" type="h1">
            Adoptionsorganisationerna och samkönade föräldrapar
          </head>
          <p xml:id="i-AMZgaDwi6d15cxk6mrv99f">
            Sedan den 1 februari 2003 är det möjligt för ett samkönat par
            som har registrerat partnerskap att prövas som adoptivföräldrar.
            Fortfarande har dock inte någon internationell adoption där adoptivföräldrarna
            är samkönade kommit till stånd. Detta torde dels bero på att adoptionsorganisationerna
            i barnens ursprungsländer inte accepterar samkönade föräldrar,
            dels på det massiva motstånd mot att homosexuella par ska få adoptera
            som finns hos svenska adoptionsorganisationer. Konsekvensen har
            blivit att flera samkönade par som redan godkänts som adoptivföräldrar
            i dag väntar förgäves på att få ta emot barn. Socialutskottet
            har i sitt betänkande (bet. 2005/06:SoU1) anfört att inget av
            de s.k. ursprungsländer som Sverige har ett adoptionssamarbete
            med accepterar ansökningar från samkönade par. Det saknar dock
            relevans för de krav som bör ställas på de svenska adoptionsorganisationerna
            när det gäller likabehandling och icke-diskriminering. Enligt
            den lägesrapport som Myndigheten för internationella adoptionsfrågor
            lämnade till regeringen i juni 2005 har lagändringen som gav samkönade
            par möjlighet att prövas som adoptivföräldrar i sig inte medfört
            några komplikationer i samarbetet mellan Sverige och ursprungsländerna
            (bet. 2005/06:SoU1). Således torde det inte heller uppstå något
            problem för den svenska adoptionsorganisation som väljer att samarbeta
            med den utländska organisation eller det barnhem som accepterar
            samkönade par som föräldrar.
          </p>
          <p xml:id="i-Tjk5TUEhNmk6CJDZUtEQWo">
            I dag kan de svenska adoptionsorganisationerna själva välja att
            inte samarbeta med en organisation utomlands som accepterar samkönade
            par som adoptivföräldrar. Vi menar att en adoptionsorganisation
            för att få ha kvar sin auktorisation inte ska få välja bort samarbete
            med ett barnhem eller en organisation enbart på denna grund. Regeringen
            bör därför återkomma med förslag på lagstiftning som innebär att
            svenska adoptionsorganisationer är skyldiga att samarbeta med
            de organisationer som accepterar samkönade par som adoptivföräldrar
            för att få behålla sin auktorisation.
          </p>
        </div>
        <div xml:id="i-9wA7hLW1oQw7aaTeuaiqmW" type="motSignatures">
          <list xml:id="i-SSFcvoT4ostkw6PqAjAyDZ">
            <item xml:id="i-G6Xpg8GcV5JzxBAxpziwaa" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-APew27Jf6NAjfMPnhCDDzP" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-Lx5fZ6VTot2RwnPnnR3J6q" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-CMbnwJxGYiTQ84bPwoV4FC" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-KKhHk3B2FVAQaGvseaxWGk" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-ApzANaYEZb2puSiDsXFMNg" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-LdLRrHREbQZY4tBj5osidp" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
