<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0749/mot_199900_MJ_0749-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ749 pnr: m380
          </p>
          <p>
            Motion till riksdagen 1999/2000:MJ749
          </p>
          <p>
            av Ewa Thalén Finné (m)
          </p>
          <p>
            Översyn av miljöbalken
          </p>
          <p>
            Miljöbalken trädde i kraft den 1 januari 1999, med, som jag tror,
            en mycket god intention, att skapa översiktlighet och tydlighet.
            Dock har redan några stora problem uppstått, som jag inte tror
            ligger i den politiska viljan. Jag vill här ge ett par exempel
            över hur miljöbalken har slagit som jag finner mycket olyckligt.
            Det ena fallet gäller ett litet företag som utför forskning och
            utveckling med huvudsaklig inriktning syntetisering av substanser
            (s.k. intermediärer) i mycket små mängder. Företagets totala yta
            är mindre än 500 m?. Forskningen och utvecklingen sker företrädesvis
            för stora läkemedelsföretag. Företaget som utför forskning har
            en liten produktion (som annars troligtvis inte skulle ha skett,
            åtminstone inte i Sverige,) med få anställda. Företaget har mycket
            hög kompetens. Vad som i dag har hänt är att detta forsknings-
            och utvecklingsföretag har blivit klassat som en så kallad A-anläggning
            eftersom vissa av dess substanser säljs. Mängden substanser som
            fortlöpande tillverkas och säljs är mindre än två kilo per år.
            Enligt beslut hos läns- styrelsen ska tillstånd för verksamheten
            sökas hos Miljödomstolen. Enligt miljöbalken 6 kap 4 8 skall länsstyrelsen
            lämna beslut i fråga om bedömning av betydande miljöpåverkan för
            en planerad verksamhet. Den planerade verksamheten finns upptagen
            i bilaga till förordningen (1998:905) om miljö- konsekvensbeskrivningar,
            som en verksamhet vilken skall antas medföra betydande miljöpåverkan.
            Förordningen ger inget utrymme för bedömning av den betydande
            miljöpåverkan baserat på tillverkningens storlek. Detta får till
            konsekvens att företaget för det första har tvingats upphöra med
            vissa delar av sin verksamhet, för det andra kommer det eventuellt
            att påföras oerhört höga tillsynsavgifter. Avgiftens storlek tar
            inte alls hänsyn till storleken på företaget, utan små som multinationella
            företag får i dag betala samma tillsynsavgift från länsstyrelse
            och kommun. Balken medger i och för sig att avgiften kan prövas
            i efterhand men detta medför en för företaget oacceptabel osäkerhet.
            Detta är en av flera liknande orimligheter och behöver snarast
            ändras. Det andra gäller när ett företag som är tillståndspliktigt
            vill göra en mindre utökning av sin verksamhet. Då ska hela verksamheten
            miljöprövas, som om den inte tidigare fanns. Detta har förhindrat
            många utökningar och därmed har flera arbetstillfällen gått om
            intet. Det ökar också belastningen för tillståndsgivande myndigheter
            med fördröjningar som följd, beslut kan ta mer än ett år, för
            i och för sig smärre justeringar i anläggningar vilka tidigare
          </p>
          <pb facs="riksdagen-motions-pdf/data/199900/mot_199900_MJ_0749/mot_199900_MJ_0749-0002.pdf"/>
          <p>
            kunde hanteras på ett betydligt smidigare sätt inom miljöskyddslagen.
            Detta Mot. 1999/2000 skapar ett sämre utgångsläge för utökningar
            av företag i Sverige. I ett läge MJ749 när många stora företag
            har utländska företagsledningar kommer troligtvis utökningen i
            någon annan del av världen. Ovan nämns ett par exempel som kommit
            till min vetskap, och som jag finner mycket olyckliga. Detta gör
            att en översyn av miljöbalken redan nu är på sin plats, där vissa
            justeringar måste kunna göras omgående.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            översyn av miljöbalken.
          </p>
          <p>
            Stockholm den 1 oktober 1999
          </p>
          <p>
            Ewa Thalén Finné (m)
          </p>
        </div>
      </div>
    </body>
  </text>
</TEI>
