<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-00973">
  <teiHeader>
    <fileDesc>
      <titleStmt>
        <title>Filmpolitik</title>
        <author corresp="i-JP8NeL17uoQgDiTaxrGnVM">av Jonas Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:973 av Jonas Andersson m.fl. (SD)</title>
          <idno type="rdwebb">HA02973</idno>
          <rs type="number">973</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/HA02973/text</ref>
          <ref type="dokument_url_html">http://data.riksdagen.se/dokument/HA02973</ref>
          <ref type="dokumentstatus_url_xml">http://data.riksdagen.se/dokumentstatus/HA02973</ref>
          <ref type="pdf">http://data.riksdagen.se/fil/1C110403-83A9-4A07-8B55-B6FCB0930031</ref>
          <ref type="docx">http://data.riksdagen.se/fil/A91B5F08-4CCA-4FE7-8CF0-456E978E8C16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HTTkPbocHE9W1vX5sTY3Jr" type="signed"/>
        <correspContext corresp="i-HTTkPbocHE9W1vX5sTY3Jr">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-EE6FRts3Vi6U8EPsiGPPgm"/>
        </correspContext>
        <correspAction xml:id="i-6K1CdfBGL7xtu3mzQLaaYL" type="submitted">
          <date when="2022-11-22"/>
          <time when="12:09:21"/>
        </correspAction>
        <correspAction xml:id="i-HwG6P4ve1njCGQ4vcRRtwk" type="reviewed">
          <date when="2022-11-22"/>
          <time when="16:28:43"/>
        </correspAction>
        <correspAction xml:id="i-Gr4qR1rD9S1mVRTTEfasmz" type="referred">
          <date when="2022-12-01"/>
        </correspAction>
        <correspAction xml:id="i-FJQfJaykAz7EvM6Yepd4gm" type="assigned">
          <date when="2023-08-04"/>
          <time when="14:59:38"/>
        </correspAction>
        <correspContext corresp="i-FJQfJaykAz7EvM6Yepd4gm">
          <ref type="assignedTo">Kulturutskottet</ref>
        </correspContext>
        <correspAction xml:id="i-TgT56N1Pfdbf6n61KU62qM" type="behandlas_i"/>
        <correspContext corresp="i-TgT56N1Pfdbf6n61KU62qM">
          <ref type="uppgift">2022/23:KrU9</ref>
          <ref type="ref_dok_id">HA01KrU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU9</ref>
          <ref type="ref_dok_titel">Frågor om public service och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BLbgZXYEWpRCkDXMfsX6Gn" type="motHeader">
        <div xml:id="i-57NDgp5r7ropYyBMGeBWxt" type="motTitle">
          Motion till riksdagen 2022/23:973 av Jonas Andersson m.fl. (SD)
          Filmpolitik
        </div>
      </div>
      <div xml:id="i-S8ViYE4fmzpL9yHNmGvny7" type="motBody">
        <div xml:id="i-BrAoQsUAgPBETqEscrUUNf" type="motProposal" subtype="förslag">
          <head xml:id="i-Ua7G9rp3hr5WYmATTXThBn">
            Förslag till riksdagsbeslut
          </head>
          <list xml:id="i-Thw9jYGk9htLKw2TeWKnrf">
            <item xml:id="i-7ad73vBc69G1QmfYDkazyx" sortKey="Yrkande 1">
              Riksdagen ställer sig bakom det som anförs i motionen om att
              regeringen bör utreda ett nytt och moderniserat filmavtal och
              tillkännager detta för regeringen.
            </item>
          </list>
          <list xml:id="i-L2zZYcYXFNaKPNbY3Xadv5">
            <item xml:id="i-824THKnJCvf6aV1L9s8k8Y" sortKey="Yrkande 2">
              Riksdagen ställer sig bakom det som anförs i motionen om att
              regeringen bör verka för att förbättra filmbranschens insyn och
              påverkan via branschråden och tillkännager detta för regeringen.
            </item>
          </list>
          <list xml:id="i-U3gBqCQEux9qKCXb8tmQem">
            <item xml:id="i-8f8YqvD88LT4bd3ycHvL1u" sortKey="Yrkande 3">
              Riksdagen ställer sig bakom det som anförs i motionen om att
              regeringen bör utreda gemensamma nordiska produktionsincitament
              för film och tillkännager detta för regeringen.
            </item>
          </list>
          <list xml:id="i-LQe2siC15i4WM2RicTVRFq">
            <item xml:id="i-TjWwHwFz4uKCEUrRnceiFr" sortKey="Yrkande 4">
              Riksdagen ställer sig bakom det som anförs i motionen om att
              regeringen bör beakta insatser mot illegal hantering av film och
              tillkännager detta för regeringen.
            </item>
          </list>
          <list xml:id="i-DKvFtKXbChJzctWFXvHCgm">
            <item xml:id="i-6DFx63R5Hc8B9CkVrrVCDB" sortKey="Yrkande 5">
              Riksdagen ställer sig bakom det som anförs i motionen om att
              regeringen bör utreda en differentierad biografavgift för inhemsk
              film och tillkännager detta för regeringen.
            </item>
          </list>
          <list xml:id="i-D2yjSfrRNyzrQ1RJgHKJEk">
            <item xml:id="i-NFkPA4UCoRobu2anDEq5vB" sortKey="Yrkande 6">
              Riksdagen ställer sig bakom det som anförs i motionen om att
              regeringen bör beakta småortsbiografernas framtid och deras vikt
              för landsbygden och tillkännager detta för regeringen.
            </item>
          </list>
          <list xml:id="i-9RwCEnu8oYYsBz8fWfdRsW">
            <item xml:id="i-Jx9scmNhuqFCj9FrmfHsFK" sortKey="Yrkande 7">
              Riksdagen ställer sig bakom det som anförs i motionen om att
              regeringen bör utreda hur svensk film- och biografkultur kan bli
              mer motståndskraftig mot kriser och tillkännager detta för regeringen.
            </item>
          </list>
          <list xml:id="i-BzB9PYMdF1VWWsZhi8Bhku">
            <item xml:id="i-ViXEnpmZqaJhYGN9m6TSY6" sortKey="Yrkande 8">
              Riksdagen ställer sig bakom det som anförs i motionen om att
              regeringen bör verka för att införa ett filmpolitiskt mål om att
              levandegöra det svenska kulturarvet och tillkännager detta för
              regeringen.
            </item>
          </list>
          <list xml:id="i-WzmyPC2u22bqBYZhLqr4ek">
            <item xml:id="i-Dv4nVMZBC6Qrqc4H52Dt6m" sortKey="Yrkande 9">
              Riksdagen ställer sig bakom det som anförs i motionen om att
              regeringen bör verka för att det nordiska filmpolitiska samarbetet
              utökas och tillkännager detta för regeringen.
            </item>
          </list>
          <list xml:id="i-F7SGhfjxacRFCZMtKLjDsH">
            <item xml:id="i-7VvBgwAj5N4yuHaebfZ7Pf" sortKey="Yrkande 10">
              Riksdagen ställer sig bakom det som anförs i motionen om att
              regeringen bör beakta Internationella samiska filminstitutet och
              tillkännager detta för regeringen.
            </item>
          </list>
          <list xml:id="i-UnJq11SXzxTWBKKr3eF9kq">
            <item xml:id="i-FzF4UEZxue1rrt2SgQYsLJ" sortKey="Yrkande 11">
              Riksdagen ställer sig bakom det som anförs i motionen om att
              regeringen bör verka för att ta fram förslag för hur den politiserade
              detaljstyrningen vid stödgivning i svensk filmpolitik kan minska
              och tillkännager detta för regeringen.
            </item>
          </list>
          <list xml:id="i-MRvRLHbPhCedMWZL9aDKZd">
            <item xml:id="i-Pn5VU9p74hh1nbWZ6pcnLp" sortKey="Yrkande 12">
              Riksdagen ställer sig bakom det som anförs i motionen om att
              regeringen bör verka för att ta fram förslag för hur den rådande
              identitetspolitiska inriktningen i svensk filmpolitik kan motverkas
              och tillkännager detta för regeringen.
            </item>
          </list>
          <list xml:id="i-DTHJV3G6RuxkaBQ86sxcJy">
            <item xml:id="i-HpenHzB9FxkeizRbGaFb2A" sortKey="Yrkande 13">
              Riksdagen ställer sig bakom det som anförs i motionen om att
              regeringen bör verka för avskaffandet av det filmpolitiska målet
              om att jämställdhet och mångfald ska prägla filmområdet, i syfte
              att öka den konstnärliga friheten, och tillkännager detta för
              regeringen.
            </item>
          </list>
        </div>
        <div xml:id="i-NG5K8DpiBJKRtsPcxBA8ez" type="motContent">
          <head xml:id="i-R8tBQ5QBsckunSHTxxLi1K" type="h1">
            Ett nytt och moderniserat filmavtal
          </head>
          <p xml:id="i-HpranTo9LJuQKf2EzeuNYo">
            Svensk filmpolitik är i behov av reformer. Förutsättningarna
            för att producera svensk film har med tiden blivit sämre. Det
            finns en risk att filmer som återger berättelser i svenska miljöer
            på det svenska språket i en svensk kulturell kontext blir färre
            i framtiden. Sverigedemokraterna ser ett stort värde i att det
            finns ett välutvecklat svenskt filmutbud för Sverige som nation.
          </p>
          <p xml:id="i-AACin8Hw8zGRZAz5vapZ7B">
            Filmpolitiken måste hantera de svårigheter som filmbranschen
            står inför, av vilka det huvudsakliga problemet är att det är
            svårt att få filmproduktioner att bli lönsamma. Eftermarknaden
            har förändrats genom den tekniska utvecklingen, som möjliggjort
            såväl illegal som legal spridning av film genom internet. Dessvärre
            inbringar inte de lagliga tjänster som finns för spridning av
            film intäkter nog för att kompensera för inkomst­tappet av den
            försvunna vhs-, dvd- och Blu-ray-försäljningen. Samtidigt kan
            de illegala tjänsterna distribuera upphovsrättsskyddade filmer
            till ett obegränsat antal mottagare och då ofta med högre kvalitet
            än de lagliga alternativen.
          </p>
          <p xml:id="i-AqUb2ja8NSy9JjXCty75z">
            Regeringen Löfven försökte genom de förslag den presenterade
            i filmpropositionen 2016 förbättra förutsättningarna för svensk
            film. Riksdagen underkände dock förslagen och ifrågasatte huruvida
            regeringens konsekvensanalys verkligen var trovärdig. Trots detta
            valde regeringen att genomföra förslagen, vilket innebar ett helförstatligande
            av filmpolitiken och slutet för det tidigare filmavtalet. Helförstatligandet
            av filmpolitiken har gett upphov till en rad negativa konsekvenser,
            såsom försämrad förankring och samverkan med filmbranschen, men
            också en ökad vänsterpolitisk detaljstyrning via Svenska Filminstitutet.
          </p>
          <p xml:id="i-JVJkF7iaeRAr4gjVAm6MAF">
            Sverigedemokraterna anser att rådande filmpolitik inte ger förutsättningar
            för en livskraftig filmbransch i Sverige, och att de filmpolitiska
            förändringar som regeringen Löfven genomförde inte förbättrade
            förutsättningarna för filmbranschen i stort. Filmbranschens svåra
            ekonomiska förutsättningar att få en filmproduktion att gå runt
            kvarstår.
          </p>
          <p xml:id="i-JrN4LCpm9WvxpspoTYTA3B">
            Filmavtalet fanns i över 50 år och var länge en väl fungerande
            modell för stöd till svensk film. Den tekniska utvecklingen ledde
            med tiden fram till att avtalet i olika avseenden blev förlegat.
            Den största anledningen, och även början till slutet på filmavtalet,
            var finansieringsunderskottet som årligen växte. Eftermarknadens
            borttynande har gjort det avsevärt svårare att skapa ekonomiskt
            hållbara filmprojekt. Den förstatligade filmpolitiken som nu råder
            återuppväcker dock inte eftermarknaden, och regeringens förslag
            har inte kompenserat filmbranschen ekonomiskt på en nivå som täcker
            filmbranschens ekonomiska bortfall från eftermarknadens sjunkande
            försäljning.
          </p>
          <p xml:id="i-HN1vb3TMntUJX72kEHGsHt">
            Att riva upp filmavtalet som gjordes var inte förankrat vare
            sig från politikens eller filmbranschens sida, och det löste inte
            heller branschens problem. Även om filmavtalet hade många brister
            under sitt slutskede så var det ogenomtänkt att riva upp filmavtalet
            utan att ha presenterat ett genomtänkt ersättningsförslag.
          </p>
          <p xml:id="i-USvp5woUe8D8wesLE7uXtD">
            Sverigedemokraterna vill se ett nytt och moderniserat filmavtal,
            men vi vet givetvis att det är något som skulle ta tid att införa.
            Ett sådant nytt och moderniserat avtal måste hantera de brister
            som identifierades i det gamla filmavtalet och åtgärda dem på
            ett hållbart och tydligt sätt. Grundtanken med att både staten
            och branschen reglerar och finansierar filmpolitiken är något
            vi stödjer. Vi anser att regeringen bör verka för att utreda en
            framtida utformning av ett nytt filmavtal med utgångspunkt i att
            ett ömsesidigt engagemang bör finnas från såväl branschens som
            statens sida. Om det av ett sådant nytt avtal skulle följa ett
            nytt slags filmpolitiskt samarbete med branschen är vi öppna för
            att titta på sådana lösningar efter att förslag för framtidens
            filmavtal presenterats. Att det nu finns en helförstatligad filmpolitik
            är dock något som Sverigedemokraterna förhåller sig till här och
            nu, då detta kommer att gälla under överskådlig tid, även om vår
            målsättning är ett nytt och moderniserat filmavtal.
          </p>
          <head xml:id="i-Mb6Zz47XV9eZcmNwQp8iQE" type="h1">
            Branschråden
          </head>
          <p xml:id="i-7wQig9Gyg4X5ZQkTDrzhW7">
            Svenska Filminstitutets samarbete med filmbranschen via de branschråd
            som finns genom den helförstatligade filmpolitiken fungerar inte
            tillfredsställande. Även om Sverigedemokraterna helst vill se
            ett nytt och moderniserat filmavtal i stället för dagens filmpolitik,
            så har vi ändå tills vidare att förhålla oss till branschråden
            som existerar i dag. Vi vill se att branschen via dessa får ett
            större inflytande än vad som är fallet i dag. Kritiken mot branschråden
            har varit tung, inte minst från branschen själv, och frågan har
            återkommande hamnat i medialt fokus. Även Statskontoret har under
            2019 kritiserat att övergången till den nya helförstatligade filmpolitiken
            inte har fungerat tillfredsställande vad gäller branschens inflytande
            via de aktuella råden. Stora delar av den kritik som har framkommit
            har haft poänger och delas av oss sverigedemokrater, exempelvis
            är ett problem som framhållits tidigare att branschråden bara
            har hållit möten två gånger om året. Sverigedemokraterna anser
            att regeringen bör verka för att vidta åtgärder i en riktning
            som ger branschen större möjlighet till insyn och påverkan.
          </p>
          <head xml:id="i-TMMQDFDbWq98i3QGe6CmFw" type="h1">
            Produktionsincitament
          </head>
          <p xml:id="i-CiVAhQ7ZQKVE2s2JYa5jer">
            I de flesta europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är ett rabattsystem som ger en procentuell
            rabatt på alla produktionskostnader. I Sverige var tidigare regeringar
            länge passiva gällande ett införande av produktionsincitament,
            vilket har varit skadligt för filmbranschen. Under hösten 2021
            aviserade den dåvarande regeringen att man avsåg att införa produktionsincitament
            under 2022. Införandet skedde dock på ett otillräckligt sätt sett
            till vad som förordas i Tillväxtverkets och Svenska Filminstitutets
            rapport från 2017, i vilken man presenterade sin utredning av
            frågan. I rapporten kom man fram till att Sverige missgynnas i
            den internationella konkurrensen och att detta urholkar kapaciteten
            och kompetensen inom svensk filmproduktion. I rapporten föreslås
            att Sverige bör införa ett statligt produktions­incitament i form
            av en produktionsrabatt till företag, där rabatten ska vara minst
            25 procent. Rapporten togs fram som en följd av att riksdagen
            2016 röstade för att regeringen skyndsamt borde utreda möjligheten
            till produktionsincitament och finansieringsstimulanser för filminspelning
            i Sverige.
          </p>
          <p xml:id="i-FJTaViNi1RHEWVyZzocWLz">
            Den tidigare regeringen avsatte för 2022 endast 100 miljoner
            kronor för produk­tionsincitament. Sverigedemokraterna har till
            skillnad från tidigare socialdemokratiskt ledda regeringar länge
            varit pådrivande när det gäller att införa produktionsincitament
            och förordar ett införande av reformen med adekvat finansiering.
            Vi kommer noggrant följa utfallet av att produktionsincitament
            har införts.
          </p>
          <p xml:id="i-P8x4KvuxDuWu36yqMG75Zc">
            Att Sverige länge saknade produktionsincitament för film gjorde
            att vårt land gick miste om ett betydande antal internationella
            och inhemska filmprojekt på grund av konkurrensen från andra länder.
            HBO:s storserie Game of Thrones hade Gotland som en tilltänkt
            inspelningsplats, men man valde till slut bort Sverige i konkurrensen
            med andra länder, bland annat på grund av avsaknad av produktionsincitament.
            Sverige gick miste om sådana produktioner trots att vi i landet
            har intressanta miljöer, en god infrastruktur och den kompetens
            som krävs för filmproduktion i världsklass. Produktionsincitament
            har i flera länder visat sig kunna vara självfinansierande. Det
            är också en åtgärd som har efterfrågats av svenska filmproducenter.
          </p>
          <p xml:id="i-Cj83A5X856ZCrqLTs7kjrU">
            Produktionsincitament kan stärka den svenska filmbranschen i
            den internationella konkurrensen och ta bort barriärer som finns
            för filmproduktion i vårt land. Särskilt viktigt blir det med
            produktionsincitament med anledning av de svårigheter och prövningar
            som uppstod för den svenska filmbranschen på grund av coronakrisen
            – införandet kan förbättra möjligheterna till återhämtning.
          </p>
          <p xml:id="i-9gfiiFa8rARoA4joFz8YeF">
            Vidare anser Sverigedemokraterna att regeringen bör verka för
            att utreda hur Sverige kan samarbeta med övriga nordiska länder
            rörande produktionsincitament. Det skulle gynna samtliga berörda
            länder om vi har ett gemensamt system och ser Norden mer som en
            helhet och som en inspelningsplats. På så vis kan filmskapare
            röra sig inom hela Norden under sina filminspelningar, utan att
            behöva sätta sig in i flera olika system.
          </p>
          <head xml:id="i-2numt9f385Tt4BfoedvKy4" type="h1">
            Insatser mot illegal hantering av film
          </head>
          <p xml:id="i-6rRN2PUYjbA5dEAUK7QKr2">
            Det är viktigt för politiken att försöka finna sätt att strama
            åt och försvåra för illegal visning och hantering av film. Eftersom
            den illegala hanteringen av film är en del av kärnproblemet för
            filmbranschen hade det varit lämpligt om förslag till ny lagstiftning
            på området presenterats innan man införde nuvarande helförstatligade
            filmpolitik. Vidare bör Sverige se närmare på hur andra närliggande
            länder har utformat sina respektive lagstiftningar för att motverka
            illegal visning och hantering av film, i stället för att uppfinna
            hjulet på nytt. Ytterligare ett problem är internationella webbsidor
            som visar och hanterar film illegalt, och de annonsintäkter de
            har.
          </p>
          <p xml:id="i-9USsJGHLPQ4vnFWde4fHDn">
            Sverigedemokraterna hoppas att filmbranschen ska lyckas förse
            marknaden med lagliga digitala visningslösningar som kan konkurrera
            och leverera en bättre film- och konsumentupplevelse än de illegala
            lösningarna. De så kallade svarta fönstren bör elimineras som
            en förebyggande åtgärd mot piratkopiering och illegal spridning.
            Undersökningar har visat att konkurrenskraftiga legala alternativ
            kan konkurrera ut illegal fildelning, detta har exempelvis skett
            i Norge på musikområdet. Även om den politiska makten kan skärpa
            lagstiftningen på fildelningsområdet är troligtvis den mest effektiva
            lösningen mot illegal kopiering att filmbranschen gör det som
            musikbranschen har klarat av, det vill säga skapa ett konkurrenskraftigt
            legalt visningsfönster med stort och brett utbud som levererar
            en bättre helhetsupplevelse än illegala alternativ
          </p>
          <head xml:id="i-UCtGJbLRJZFSDszeN4ghhW" type="h1">
            Differentierad biografavgift
          </head>
          <p xml:id="i-MRBqEeBuK1p427XEa7naY2">
            För att täppa igen de ekonomiska hål som blev tydliga inom ramen
            för det gamla filmavtalet, så bör politiskt fokus läggas på det
            som i stället fungerar. Det tidigare filmavtalet tecknades med
            såväl biograferna som leverantörerna till eftermarknaden. Som
            tidigare beskrivits har eftermarknaden försvunnit, vilket inneburit
            att den enda kommersiella avtalsparten inom filmavtalet som faktiskt
            levererade betydande summor till filmpotten var biograferna. Med
            anledning av det föreslår Sverigedemokraterna att regeringen bör
            verka för att tillsätta en förutsättningslös utredning av en differentierad
            biografavgift för inhemsk film i förhållande till utomeuropeisk
            film. Det skulle kunna ge den svenska filmen ett välbehövligt
            ekonomiskt tillskott samtidigt som det ökar svensk films inhemska
            konkurrenskraft. Sverigedemokraterna är beredda att diskutera
            statens möjlighet att anslå medel till svensk film i paritet med
            den ökning som branschen lyckas inbringa genom ovanstående förslag.
          </p>
          <head xml:id="i-T83ruu1FmYG6VvscQLi4Gw" type="h1">
            Småortsbiografernas framtid
          </head>
          <p xml:id="i-LZ3w95uty9oscX43swKp8M">
            Sverigedemokraterna är mycket kritiska till den momshöjning på
            biobiljetter som regeringen Löfven genomförde under mandatperioden
            2014–2018. Eftersom riksdagen motsatte sig den dåvarande regeringens
            höjning av biografmomsen förväntar vi oss en återgång till den
            gamla momssatsen på 6 procent framöver. Bland annat ser vi med
            oro på hur momshöjningen har slagit mot biograferna ute i småorterna.
            Vissa småorts­biografer har redan fått lägga ner som en följd
            av höjningen, och andra har larmat om att de inte kommer kunna
            upprätthålla sin verksamhet.
          </p>
          <p xml:id="i-AbL1UwrMtiCcgqdn1Bm9cJ">
            Den dåvarande socialdemokratiskt ledda regeringen valde att satsa
            på ett tillfälligt och särskilt ekonomiskt stöd till småortsbiografer
            efter momshöjningen, men detta hjälpte inte på ett tillfredsställande
            sätt för dessa biografer då det tillfälliga stödet inte fick gå
            till att betala den ökade momsen, utan skulle investeras i biografverksamheten.
            De omnämnda biograferna är i många fall den centrala kulturförmedlaren
            på mindre orter. Sverigedemokraterna anser att kulturlivet på
            landsbygden ska leva och småortsbiografernas vara spelar en viktig
            roll i detta.
          </p>
          <head xml:id="i-LgpvvXALpR7bbJiYyRpCQA" type="h1">
            Svensk film- och biografkulturs framtid efter coronakrisen
          </head>
          <p xml:id="i-FHt7rK2ebxQHVPj6kroT9J">
            Coronakrisen slog till med full kraft under våren 2020 och hade
            en mycket negativ inverkan på den svenska filmbranschen, precis
            som på kulturområdet generellt. Flera beslut som den dåvarande
            regeringen fattade om motåtgärder mot virusspridningen, förvisso
            nödvändiga och rimliga i vissa fall, bidrog ytterligare till den
            svåra situationen. Exempelvis hotades hela den svenska biografkulturen
            som sådan på grund av krisen som slog hårt mot både stora och
            små aktörer, men inte minst sattes mindre aktörer som redan hade
            små marginaler under än kraftigare press. På mindre orter är dessutom
            biografer ofta helt centrala kulturförmedlare, och det vore särskilt
            allvarligt om dessa dukar under som följd.
          </p>
          <p xml:id="i-7sTgZ55gFL3jerZAaUT7MP">
            Sverigedemokraterna ser positivt på att Svenska Filminstitutet
            (SFI) under corona­krisen på olika sätt ställde om och omfördelade
            resurser för att stötta aktörer i film­branschen på grund av de
            negativa effekterna som följde. Ett sätt som SFI till exempel
            ställde om på under våren 2020 och som berörde biografer, var
            att man ökade efterhandsstödet för öppna visningar till 20 kronor
            per såld biljett, i stället för tidigare 10 kronor. SFI införde
            också mer flexibla stödvillkor för stödmottagare. Framgent är
            det viktigt att från politiskt håll dra lärdomar av vad som skett,
            och regeringen bör verka för att utreda förslag som skulle kunna
            göra svensk film- och biografkultur mer motstånds­kraftig inför
            framtida kriser.
          </p>
          <head xml:id="i-NUqYrRN7PcCYhkVRWcCFPK" type="h1">
            Digitalisering av filmarkiv
          </head>
          <p xml:id="i-Krj6fF8EZ2rTBjosuxiGKA">
            Sverigedemokraterna vill se en hög ambitionsnivå för digitalisering
            av det svenska filmarvet. Digitaliseringen av våra filmarkiv är
            en viktig del i att bevara vår historia för framtida generationer.
            Därför kommer Sverigedemokraterna att lyfta frågan om digitalisering
            av arkiven som en viktig del av framtidens filmpolitik. Det behöver
            också undersökas huruvida mer resurser kan tillföras för att höja
            ambitionsnivån på digitaliseringsarbetet. Vidare behöver det säkras
            vägar för kompetensöverföring till nästa generation inom professionen
            när det kommer till digitalisering av filmarkiv. Något slags samverkan
            med högre utbildning kan i det avseendet vara önskvärt.
          </p>
          <head xml:id="i-91u8AusfMYDKoE3mAK5ijC" type="h1">
            Kulturarvsfilm
          </head>
          <p xml:id="i-3V16NiQJMkHvEprxdL9kJs">
            Sverigedemokraterna anser att utöver de befintliga filmpolitiska
            målen så bör regeringen även verka för att införa ett mål om att
            levandegöra det svenska kulturarvet. När målet ska förverkligas
            i filmpolitiken så skulle det exempelvis kunna handla om att restaurera
            äldre svenska filmer, eller om filmatisering som utspelar sig
            i historiska svenska miljöer. Producenter av historisk film och
            kulturarvsfilm verkar ofta under särskilda och ibland fördyrande
            villkor. Genren tenderar att hamna mellan stolar i fråga om bidragsgivning.
            Sverigedemokraterna menar att det vore önskvärt med ett särskilt
            stöd riktat mot nyproduktioner som lyfter upp och levandegör den
            svenska historien och det svenska kulturarvet. Genom att känna
            vår historia känner vi oss själva då vårt gemensamma arv utgör
            ett fundament i ett sunt samhällsbygge. Det är vår övertygelse
            om att stärkta möjligheter till produktion av detta slags film
            kan ha många fördelar, exempelvis vad gäller att bidra till stärkt
            gemenskap och sammanhållning i Sverige.
          </p>
          <head xml:id="i-EFpAAMCAgmeZc48Z3KrpTS" type="h1">
            Utökad nordisk filmsamverkan
          </head>
          <p xml:id="i-G7YGFjh6eRSWjokRrwGQoS">
            För Sverigedemokraterna är det naturligt att söka en utökad samverkan
            med övriga nordiska länder. I 2016 års filmproposition anfördes
            det att den svenska marknaden är för liten för att kunna upprätthålla
            en levande filmbransch utan statligt stöd. Sverigedemokraterna
            delar denna verklighetsbeskrivning, men noterar samtidigt att
            Sverige genom åren haft ett gott nordiskt samarbete på filmområdet.
            Vi vill att detta samarbete ska utvidgas. En sammanhållen nordisk
            marknad innebär större möjligheter för de nordiska ländernas filmbranscher
            att stå på egna ben. Filmbranschens konstnärliga frihet är beroende
            av sin egen självständighet. Det innebär att den konstnärliga
            friheten skulle öka desto närmare filmbranschen är en marknad
            som klarar av att stå på egna ben.
          </p>
          <p xml:id="i-5cVPwA3EdrKqVzhkNZWtkg">
            Ett nordiskt samarbete på filmområdet kan ge en positiv påverkan
            på det nordiska samarbetet i sin helhet inklusive att förbättra
            den nordiska språkförståelsen. Den nordiska språkförståelsen är
            på tillbakagång och vi fruktar att detta kan komma att påverka
            våra handelsförbindelser negativt på sikt. Sveriges närmaste handelspartner
            är just de nordiska länderna, och ett stärkt nordiskt samarbete
            stärker de nordiska ländernas ekonomier. Av det skälet är en fördjupad
            nordisk filmsamverkan positiv både kulturellt och för den gemensamma
            ekonomiska utvecklingen.
          </p>
          <head xml:id="i-3tv9F6aWAAfk2wVmHLDaJS" type="h1">
            Internationella Samiska Filminstitutet
          </head>
          <p xml:id="i-QbEnd9AAcKeTpLcjndjZJd">
            Internationella Samiska Filminstitutet med säte i Kautokeino
            i Norge representerar samerna i Norge, Sverige och Finland. Svenska
            samer och produktionsbolag är delaktiga i projekt och produktioner
            som institutet står för. Nordiska rådet har rekommenderat de nordiska
            länderna att samfinansiera filminstitutet, vilket Sverigedemokraterna
            anser är en bra idé då det är en gemensam nordisk angelägenhet
            samtidigt som institutet har en ambition att verka internationellt.
            Vi anser att den svenska regeringen i möte med övriga regeringsrepresentanter
            i Nordiska ministerrådet bör argumentera för att Nordiska rådets
            hållning bör anammas för att nå en nordisk samfinansiering. Innan
            en sådan lösning finns på plats anser vi att regeringen bör se
            över vad Sverige kan göra från nationellt håll.
          </p>
          <p xml:id="i-3xZ9Cx8Q7Bfh9cgjkVWaCK">
            Samisk film är viktig dels ur ett kulturellt perspektiv, dels
            som ett verktyg för att berätta om och levandegöra samernas ställning
            i samhället, samisk historia, samiska traditioner och samiska
            språk. För att ge förutsättningar för institutet att verka och
            utvecklas i rätt riktning är det av vikt att även Sverige tar
            ett ansvar för detta som en del av en heltäckande nationell filmpolitik.
            Med tanke på att Sverige, Norge och Finland har samisk befolkning
            ger institutet även stora möjligheter för nordiskt samarbete på
            flera plan. Det samiska filminstitutet utgör en viktig del i arbetet
            med att bevara och förvalta den samiska kulturen i Norden.
          </p>
          <head xml:id="i-67hBV8E89yodEpxNNeixDo" type="h1">
            Vänsterpolitisk detaljstyrning, jämställdhet och mångfald
          </head>
          <p xml:id="i-MpvjTmL7AfTZFRXggAjwJA">
            Den vänsterpolitiska detaljstyrning som allt mer har kommit att
            prägla den svenska filmpolitiken är problematisk. Sedan helförstatligandet
            har problemet framträtt allt tydligare. Ett av målen för den statliga
            filmpolitiken som regeringen ligger bakom är att ”jämställdhet
            och mångfald präglar filmområdet”. Det må se ut som en tämligen
            okontroversiell målsättning vid första anblick, men blir något
            som man lutar sig mot hos Svenska Filminstitutet (SFI) när man
            i praktiken implementerar ett slags vänsterpolitisk detaljstyrning
            i verksamheten.
          </p>
          <p xml:id="i-LziEFhQMG9oepnt8Z5FqL9">
            SFI har haft flera olika kvoteringsmålsättningar i sin verksamhet,
            det gäller bland annat fördelningen av kvinnor och män framför
            och bakom kameran i de projekt som man ger stöd. Vid filmfestivalen
            i Cannes 2018 hotade SFI:s dåvarande vd Anna Serner även med att
            avsätta 2020 års marknadsstöd enbart till kvinnliga sökande, om
            inte branschen hjälpte till med att uppnå målet med hälften kvinnor
            bakom kameran till 2020. Liknande synsätt är rådande hos SFI vad
            gäller människors härkomst, vilket bland annat framgår av olika
            styrdokument som man har upprättat. Man framhäver mångfald som
            en ”kvalitativ aspekt” vid stödgivningen, alltså, man har större
            chans att få stöd om man följer SFI:s syn på mångfald. SFI har
            dessutom krävt utbildning i normkreativitet för de som vill erhålla
            stöd till sina filmprojekt, något man har fått massiv kritik för
            då det innebär politiska och uppfostrande krav på filmskapare.
          </p>
          <p xml:id="i-JWCKKJSD6XBafYB9fufpCc">
            För att få stöd till olika slags filmprojekt från SFI krävs i
            praktiken ”rätt” uppsätt­ning av kön, etnicitet och andra egenskaper
            för att matcha det vänsterorienterade identitetspolitiska synsättet
            på begrepp som ”mångfald” och ”jämställdhet”. Det ska sägas att
            kritik mot den politiska detaljstyrningen som förekommer hos SFI
            har varit återkommande i samhällsdebatten. Även viktiga aktörer
            i filmbranschen såsom Sveriges Biografägareförbund har kritiserat
            det enögda fokuset på mångfald i svensk filmpolitik, vilket man
            menar har bidragit till att sänka kvaliteten på svensk film, något
            som i sin tur gör det svårare för svensk film att konkurrera med
            utländsk film på biografer i Sverige.
          </p>
          <p xml:id="i-Ns7eHZjte2roiXXMay7Big">
            Sverigedemokraterna ser den vänsterpolitiserade detaljstyrningen
            av filmpolitiken som oacceptabel. Den konstnärliga friheten och
            svensk films möjlighet att nå framgång även kommersiellt kringskärs
            alltför mycket i dag och ska inte få stryka på foten så som sker.
            Regeringen bör verka för att minska den politiserade detaljstyrningen
            vid stöd­givning, och för att nå dit är Sverigedemokraterna beredda
            att förändra de filmpolitiska målen och andra delar som är styrande
            på politikområdet, om så behövs.
          </p>
          <p xml:id="i-FyDDDEjhtdXsMwyRbtd3Uc">
            Utöver den politiserade detaljstyrningen vid stödgivning inom
            svensk filmpolitik, så har SFI även på andra sätt bidragit till
            att förstärka ett problematiskt vänsterorienterat identitetspolitiskt
            tänkande inom den svenska filmbranschen. Ett exempel på detta
            från 2020 är när People of Film lanserades och fick stöd av SFI.
            People of Film är ett slags tjänst och plattform som syftar till
            att ge fler ”icke-vita” filmarbetare anställning inom den svenska
            filmbranschen, vilket följaktligen innebär att man också verkar
            för att färre vita filmarbetare ska ges anställning inom den svenska
            filmbranschen.
          </p>
          <p xml:id="i-NzYQgbf1Xd4YDE2iptLh8">
            Sverigedemokraterna menar att skattebetalarnas pengar inte ska
            via SFI gå till lobbygrupper som vill utöva påtryckningar på filmskapare
            i syfte att de ska kvotera och välja bort människor som anses
            ha ”fel” härkomst, som i det aktuella fallet. Det riskerar att
            skapa ett tryck på filmskapare som leder till inskränkt konstnärlig
            frihet och det är samtidigt diskriminerande av människor på ett
            sätt som riskerar att spä på splittringen i det svenska samhället.
            Regeringen behöver agera för att sätta stopp för en fortsatt utveckling
            i denna riktning.
          </p>
          <p xml:id="i-5bJLFdn52S2wi7cjbWLsZS">
            I slutet av 2021 beslutade den dåvarande socialdemokratiska regeringen
            att i riktlinjerna till SFI plocka bort en formulering om att
            SFI ska integrera ett jämställdhets-, mångfalds- och barnperspektiv
            i sin verksamhet. Beslutet följde efter en rapport från Myndigheten
            för kulturanalys, där politisk styrning pekades ut som ett problem
            när det gäller de ansökningsblanketter som behöver fyllas i för
            att kunna få stöd genom SFI. Problematiken med en vänsterorienterad
            identitetspolitik i verksamheten som inskränker den konstnärliga
            friheten har man dock inte gjort upp med ordentligt vad gäller
            SFI, enligt Sverigedemokraternas bedömning. De sju filmpolitiska
            målen är utgångspunkten när SFI ska genomföra den svenska film­politiken.
            Ett av dessa mål, att ”jämställdhet och mångfald präglar filmområdet”,
            är snarlikt formuleringen som regeringen under förra mandatperioden
            beslutade att stryka från riktlinjerna. Sverigedemokraterna menar
            att detta mål riskerar att ligga till grund för samma typ av problematik
            som den strukna formuleringen i riktlinjerna, varför vi förordar
            att detta mål ska avskaffas.
          </p>
          <p xml:id="i-HcaJYbTS86H6fyxjfFrVYH">
            Dagens svenska filmpolitik förespråkar bland annat via filmpropositionen
            från 2016 att SFI ska införa stöd för textning av svenska filmer
            till språk som är vanliga hos nyanlända invandrare. Förslaget
            strider mot Sverigedemokraternas syn på integrations­arbete där
            fokus ligger på att man ska ta seden dit man kommer. Vi anser
            att det nämnda stödet för textning bör fokusera på insatser på
            det svenska språket eller något av de nationella minoritetsspråken,
            så att incitamenten att anpassa sig till Sverige ökar snarare
            än minskar. Textning på andra språk än svenska eller de nationella
            minoritetsspråken bör således inte prioriteras.
          </p>
        </div>
        <div xml:id="i-RhPBQzjgdGvtMoX12M2YEa" type="motSignatures">
          <list xml:id="i-BWceyWm9LfMTkGoRW5WfmM">
            <item xml:id="i-KshBVbTLuS1QcvVTyxvBN5" who="i-JP8NeL17uoQgDiTaxrGnVM">
              Jonas Andersson (SD)
            </item>
            <item xml:id="i-9MZRDjBLc9wY6kTMoxU8F3" who="i-DyRx69amzrrY88Jd1Ln7EC">
              Bo Broman (SD)
            </item>
            <item xml:id="i-ErDjBBd3jGH1Nw3mQ2GJpF" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-95NgoRbtuPug4qqZiNoqvR" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-XDnfqgXmdGUvGRRdEGBHV9" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
          </list>
        </div>
      </div>
    </body>
  </text>
</TEI>
