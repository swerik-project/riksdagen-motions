<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00238">
  <teiHeader>
    <fileDesc>
      <titleStmt>
        <title>En långsiktig biogasstrategi</title>
        <author corresp="i-V1piU7dAy9T73Gqt6tm91j">av Kew Nordqvist m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En långsiktig biogasstrategi</title>
          <idno type="rdwebb">H102N238</idno>
          <rs type="number">N238</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N238/text</ref>
          <ref type="dokument_url_html">http://data.riksdagen.se/dokument/H102N238</ref>
          <ref type="dokumentstatus_url_xml">http://data.riksdagen.se/dokumentstatus/H102N238</ref>
          <ref type="doc">http://data.riksdagen.se/fil/E3BEA0D3-E3DC-4150-BFC6-3C5EB4974361</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QoxLeKiTFnChLkx3Diopok" type="signed"/>
        <correspContext corresp="i-QoxLeKiTFnChLkx3Diopok">
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-W1UUxUrFv3bpCnwi8Lj2Ct">
          <date when="2013-10-02"/>
        </correspAction>
        <correspAction type="submission" xml:id="i-CtN7xnkR7ZpyMkVwXruzDC">
          <date when="2013-10-01"/>
        </correspAction>
        <correspAction type="transfer" xml:id="i-7w5F7CcPakxM4WDY3yznnD">
          <date when="2013-09-30"/>
        </correspAction>
        <correspAction type="assigned" xml:id="i-U92Tvwz1BnTqsBfXs3Xd5E"/>
        <correspContext corresp="i-U92Tvwz1BnTqsBfXs3Xd5E">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6ZKpnBVVzs56LKwAynsYhr">
            Förslag till riksdagsbeslut
          </head>
          <list style="ol">
            <item xml:id="i-Pf2efLMp7zvx23p63iA8Bk">
              Riksdagen tillkännager för regeringen som sin mening vad som
              anförs i motionen om behovet av en helhetsstrategi kring biogas
              inklusive mål och åtgärder.
            </item>
            <item xml:id="i-7BdNyGUfjx917BqMphK1ZA">
              Riksdagen tillkännager för regeringen som sin mening vad som
              anförs i motionen om att fastställa ett nationellt mål om årlig
              biogasproduktion år 2020.
            </item>
            <item xml:id="i-DUwHgoWZeivGGA91JLyjGS">
              Riksdagen tillkännager för regeringen som sin mening vad som
              anförs i motionen om behovet av regelverk för typgodkännande för
              biogaslastbilar, biogastraktorer och andra biogasfordon där sådana
              saknas. 1
            </item>
            <item xml:id="i-W8jQdWpeBpggmkePrVKsuy">
              Riksdagen tillkännager för regeringen som sin mening vad som
              anförs i motionen om höjd koldioxidskatt på fossila bränslen.
              2
            </item>
            <item xml:id="i-GRCiKwXxfvALseoXBnSx6j">
              Riksdagen tillkännager för regeringen som sin mening vad som
              anförs i motionen om att avfallsförbränningsskatten bör återinföras.
              2
            </item>
            <item xml:id="i-HXZwRhib5RY59fFYuuabz">
              Riksdagen tillkännager för regeringen som sin mening vad som
              anförs i motionen om att handelsgödselskatten bör återinföras.
              2
            </item>
            <item xml:id="i-K2jmZ6HRf3568qdwm7NUn4">
              Riksdagen tillkännager för regeringen som sin mening vad som
              anförs i motionen om klimatinvesteringsstöd för produktion, distribution
              och uppgradering till fordonsdrivmedel. 3
            </item>
            <item xml:id="i-Rj1vJRC4Cut3B62XJb8fbe">
              Riksdagen tillkännager för regeringen som sin mening vad som
              anförs i motionen om metanreduceringsstöd för produktion av biogas
              ur gödsel. 3
            </item>
            <item xml:id="i-5o5XyFRWvZU9Pdn3foZetC">
              Riksdagen tillkännager för regeringen som sin mening vad som
              anförs i motionen om att se över möjligheterna att, vid behov,
              ge de mest kostnadseffektiva biogasinvesteringarna statliga lånegarantier.
            </item>
            <item xml:id="i-DVSc1F39ydAQzu5TfUW4dm">
              Riksdagen tillkännager för regeringen som sin mening vad som
              anförs i motionen om stöd till konvertering av fossilbränsledrivna
              fordon till biogasdrift. 1
            </item>
            <item xml:id="i-DFS84hc7Nsx2fmzoT6aN5K">
              Riksdagen tillkännager för regeringen som sin mening vad som
              anförs i motionen om att avfallsförordningen bör kompletteras
              med krav på att kommunen ska tillhandahålla medborgarna ett insamlingssystem
              för matavfall i den utsträckning det inte kan anses orimligt utifrån
              ett samhällsekonomiskt eller insamlingstekniskt perspektiv. 3
            </item>
            <item xml:id="i-JMAfgxEd6U7TasAgy81YHG">
              Riksdagen tillkännager för regeringen som sin mening vad som
              anförs i motionen om att kommuner ska ha ansvar och rådighet över
              matavfall från hushåll, restauranger, livsmedelsindustrier och
              andra verksamheter där avfallet går att röta till biogas. 3
            </item>
            <item xml:id="i-T6npXtJjPGDt9RPEwVsuYF">
              Riksdagen tillkännager för regeringen som sin mening vad som
              anförs i motionen om att införa ett mackstöd som prioriterar större
              stråk för tunga transporter och till lokala fordonsflottor. 1
            </item>
            <item xml:id="i-5z8if6mfFQxhBvg2Cb9cXz">
              Riksdagen tillkännager för regeringen som sin mening vad som
              anförs i motionen om maximiinblandning av fossilgas i den fordonsgas
              som säljs som drivmedel. 3
            </item>
          </list>
          <p xml:id="i-2gnDwhyP1GbkAwHvZejKbf">
            1 Yrkandena 3, 10 och 13 hänvisade till TU.
          </p>
          <p xml:id="i-3amY9whqjVjeaSGBzbB7sr">
            2 Yrkandena 4–6 hänvisade till SkU.
          </p>
          <p xml:id="i-SAEqJhwN2HbopkvkmN3Rhn">
            3 Yrkandena 7, 8, 11, 12 och 14 hänvisade till MJU.
          </p>
        </div>
        <div type="motContent">
          <head type="h1" xml:id="i-WkzYnbUnQJ2XF13rMHHTe">
            Motivering
          </head>
          <p xml:id="i-NmCj5cNQGdV9wRDWabNUwf">
            Biogas förutspås bli en viktig energiform i framtiden och en
            ökning av produktionen är väsentlig för en omställning från ett
            fossilberoende samhälle. Inte minst kan biogas utgöra en viktig
            del för framtidens transporter.
          </p>
          <p xml:id="i-Y9TcES68M2feS3wAqer44D">
            Riksdagen har beslutat att fordonsflottan ska vara oberoende
            av fossila drivmedel 2030. I dag kommer över 90 procent av all
            energi som transportsystemet använder från olja. Den stora oljeanvändningen
            för transporter måste minska snabbare. Utvecklingen avgörs i stor
            utsträckning av valet av direkta och indirekta styrmedel som staten
            har till sitt förfogande. Ska transportförsörjningen långsiktigt
            vara hållbar måste det finnas alternativ till bensin och diesel.
            Det krävs en helhetsstrategi med mål och åtgärder för att de konkreta
            förändringarna ska komma till stånd. I dag saknas en sådan strategi.
            I neddragningen av landsbygdsprogrammet väljer tyvärr regeringen
            att strypa satsningar på biogas, vilket naturligtvis får negativa
            konsekvenser för biogassatsningen.
          </p>
          <head type="h2" xml:id="i-USnqtsUyNgAr7YJ6xzqNoe">
            Från ord till handling
          </head>
          <p xml:id="i-NvZjyifyp7u7PUqDCbG4ks">
            För att klimatanpassa vägtransporterna krävs i första hand en
            energieffektivisering: större kollektivtrafik- och cykelandel
            av personresorna, större spår- och sjöfartsandel av godstransporterna,
            videokonferenser som ersätter fysiska möten och så vidare.
          </p>
          <p xml:id="i-CRf298iWBHmCxAyWmhx1yi">
            Men allt kan inte sparas bort, en del av de fossila drivmedlen
            måste ersättas av förnybara drivmedel. Detta kommer inte att hända
            av sig självt – det krävs ett uttalat politiskt mål, och en strategi
            för produktion, distribution och försäljning via mackar ska fungera.
            Sådana mål finns för fossiloberoende fordon, ekologisk odling,
            vindkraft etc. och borde givetvis även finnas för biogas.
          </p>
          <head type="h2" xml:id="i-RC9gYquo2YNVUYtohR8hMa">
            Biogas det bästa alternativet idag
          </head>
          <p xml:id="i-JrhNhfPJ9zLoih9GxsyRQ7">
            Åtskilliga forskarrapporter, intresseorganisationen Gröna bilister
            samt andra seriösa aktörer har kommit fram till att biogas är
            det bästa bränslet jämfört med dagens alternativ. Klimateffekten
            av att byta bensin och diesel mot biogas är överlägsen. Om gödsel,
            avloppsvatten och andra organiska substanser som annars läcker
            växthusgaser till atmosfären används vid framställningen av biogas
            blir klimatnyttan dubbelt positiv. Dessutom kan biogastekniken
            underlätta för att skapa ett ekologiskt hållbart kretslopp av
            växtnäring. Även om klimathotet är den stora ödesfrågan är det
            inte acceptabelt att ersättningen av fossila drivmedel ökar hälsoriskerna,
            bidrar till vattenbrist och tränger undan matproduktion eller
            biotoper som behövs för att upprätthålla biologisk mångfald och
            väl fungerande ekosystem.
          </p>
          <p xml:id="i-Wsa7eWcSXeHCGuTo2hAfoE">
            Råvaror för biogasutvinning finns spridda över hela jordklotet.
            En övergång till biogas kan därmed minska den sårbarhet som beroende
            av de få länder som har oljefyndigheter, litium till elbilsbatterier
            eller andra råvaror transportsystemen förutsätter innebär. Utifrån
            statsfinansiell synvinkel vore det en välgärning om dyr oljeimport
            kunde ersättas med inhemsk produktion av bränsle.
          </p>
          <head type="h2" xml:id="i-PJBXBYcMhYwertM7fxZbQE">
            Biogaspotentialen utnyttjas inte
          </head>
          <p xml:id="i-6xq9mdoMPcnMyNGK3rZkqu">
            Metangas är en stark växthusgas, och därför är det ytterst angeläget
            att tillvarata och nyttiggöra energiinnehållet i stallgödsel och
            annat som avger metangas. Hur stor potentialen är för biogas begränsas
            av den mängd biomassa som finns att tillgå. Det råder dock inget
            tvivel om att biogasen har en växande roll att spela i energiomställningen.
          </p>
          <p xml:id="i-YPhERCVHEHdDtruoS1Ziiy">
            Hälften av den producerade biogasen uppgraderas numera och används
            som fordonsgas där den gör störst klimatnytta, men olyckligtvis
            facklas fortfarande biogas till ingen nytta. En stor del biogas
            används också till uppvärmning med mindre klimatnytta än som fordonsgas.
          </p>
          <p xml:id="i-EXfii6CThdq1u8T9GgwZME">
            För att ta tillvara de möjligheter biogasen erbjuder så krävs
            det att hela kedjan fungerar. Der faktum att allt fler kollektivtrafikhuvudmän
            kräver biogas i sina upphandlingar riskerar att leda till en stor
            frustration när det saknas biogas att fylla tankarna med. Redan
            idag är det ett stort glapp mellan den ökande efterfrågan på biogas
            och den sviktande tillgången. Särskilt i Stockholm finns det en
            stigande irritation exempelvis bland de taxichaufförer som får
            använda en ökande del av sin arbetstid till att tanka fordon.
            År 2012 ökade produktionen av biogas med knappt 8 procent. Biogasaktörerna
            förklarar att den låga ökningen beror på avsaknad av politiska
            signaler och långsiktiga beslut. Regeringen har nu tillsatt en
            utredning för att belysa möjligheterna till en fossiloberoende
            fordonsflotta. Ett slutbetänkande ska lämnas denna höst. Det är
            viktigt att denna utredning fastslår biogasens potential och vägarna
            dit.
          </p>
          <head type="h2" xml:id="i-GBk4J2G8ZVEtozhDGd2QCr">
            Mål och reformer
          </head>
          <p xml:id="i-RZWzgzj5jTqHKhHzAhz1Ke">
            Ett ambitiöst biogasmål är ett sätt för politiska beslutsfattare
            att markera sin tilltro till biogasens nytta för såväl klimat
            som transporter. All erfarenhet talar också för att det behövs
            en statlig myndighet med ett utpekat ansvar för att den strategi
            regering och riksdag beslutar om ska fullföljas. Det bör alltså
            inrättas ett nationellt mål för biogas för att klara klimatomställningen
            av transporterna. Energimyndigheten bör få i uppdrag att i samarbete
            med Trafikverket, Jordbruksverket och Naturvårdsverket se till
            att hela kedjan för biogas fungerar på ett sådant sätt att målet
            nås. För att samarbetet mellan näringslivet och tekniska högskolor
            samt andra lärosäten ska fungera optimalt behövs samfinansierade
            demoprojekt.
          </p>
          <p xml:id="i-94x1wEyj6sLj2Lswpfi6KA">
            Ett problem vid utvecklingen av biogaslastbilar, biogastraktorer
            och andra fordon är att det idag inte finns något regelverk för
            dessa fordon att typgodkännas enligt. Det finns idag endast för
            biogasbussar och biogasbilar. Transportstyrelsen bör få i uppdrag
            att utforma sådana regler.
          </p>
          <head type="h2" xml:id="i-Uygq32DqT9F5GwhWtMf8sQ">
            Skatteförändringar
          </head>
          <p xml:id="i-KyTmQ4JeEqobUkMUC6meJD">
            Ovissheten när det gäller prisrelationen mellan biogas och fossila
            drivmedel är sannolikt den viktigaste anledningen till att investeringar
            i biogasinfrastruktur uteblir. Den som investerar bör ha en hygglig
            prognos för avkastning på insatt kapital. Långsiktiga villkor
            är A och O för investeringar, särskilt om bankerna tvingas skärpa
            sina lånevillkor. En höjning av koldioxidskatten på fossila bränslen
            är en bra början som behöver följas av långsiktiga spelregler
            som garanterar att det klimatsmarta är billigare för konsumenten
            än det klimatdåliga.
          </p>
          <p xml:id="i-B7mjMouqYr4XD4j56D4s6s">
            Alliansregeringens borttagande av avfallsförbränningsskatten
            har försämrat kalkylerna för alla investeringar i separering,
            insamling och rötning av den organiska delen i hushållsavfallet.
            Skatt på sopförbränning är motiverad av många olika skäl, och
            rätt utformad är den strategisk för att soporna ska utnyttjas
            på ett optimalt sätt utifrån en samlad bedömning av miljökonsekvenserna.
            Ett alternativ för att styra bort biologiskt avfall från förbränning
            kan vara att sätta upp ett stoppår för tillåtligheten att förbränna
            bioavfall. Eftersom det redan är förbjudet att deponera styrs
            då hanteringen mot förädling av resurserna på olika sätt, och
            det skulle vara en stark grund för biogasproduktion.
          </p>
          <p xml:id="i-7WYcNJpfe7ZzDqjuaAHGgF">
            En handelsgödselskatt behövs för att minska övergödningen, men
            är också viktig för att med kretsloppsanpassade metoder återföra
            näringsämnen till åkermarken. Regeringens borttagande av handelsgödselskatten
            är helt fel metod att gynna livsmedelsproduktion. Ökad biogasproduktion
            skulle ge mer biogödsel, vilket skulle stärka kretsloppen av näringsämnen.
          </p>
          <head type="h2" xml:id="i-CMxRpe1dypjvWq5gv5K5qz">
            Investeringar
          </head>
          <p xml:id="i-TTk9z27Ym4NUPEfdp5NnFk">
            Vi föreslår ett nytt klimatinvesteringsprogram för kommunerna
            – Klokt – inspirerat av ett liknande system i Norge. Staten ska
            understödja kommunernas arbete för att minska sin klimatpåverkan
            genom medfinansiering och är öppet för investeringar i biogasprojekt.
            Det finns ett väldigt starkt tryck i många kommuner för att biogas
            ska finnas tillgänglig för det ökande antalet biogasfordon.
          </p>
          <p xml:id="i-JdKGrLibpZgPXFvKWaz2BC">
            I Energimyndighetens förslag till biogasstrategi finns ett förslag
            på stöd för att tillvarata gödsel som annars bidrar till växthuseffekten,
            ett så kallat metanreducerings­stöd. Miljöpartiet anser att ett
            sådant stöd för mindre gårdar som producerar bioenergi av gödsel
            bör införas omgående och uppgå till 20 öre per kilowattimme producerad
            gas som produceras från gödsel.
          </p>
          <p xml:id="i-MvJQGV87MvXwMHtbnmQYM1">
            Mycket talar för att det kommer att bli svårare att få banklån
            för investeringar. Redan nu är detta en stor flaskhals för dem
            som vill investera i olika biogasanläggningar. Därför vill vi
            se över möjligheterna att inrätta en statlig lånegaranti under
            en övergångstid för att komma över den tröskel som finns i dag.
            En statlig lånegaranti är ett medel för att ge politiska visioner
            om en fossiloberoende fordonsflotta den trovärdighet som saknas
            idag.
          </p>
          <p xml:id="i-B9H7YkR5V5JWcTN6Kn5GgS">
            Många av dem som vill minska sitt oljeberoende har inte råd att
            köpa en ny bil. Därför är det angeläget med ett konverteringsstöd
            för att byta fossilbränsledrift till biogasdrift.
          </p>
          <p xml:id="i-CLVue39uYac8DAtk4PJi9A">
            Pumplagen som var tänkt att vara teknikneutral har lett till
            att det i stor utsträckning har investerats i E85-pumpar, medan
            få investeringar har gjorts i biogaspumpar. Vi föreslår ett mackstöd
            för biogaspumpar så att fler ska kunna tanka miljövänligt. Mackstödet
            bör prioritera större stråk för tunga transporter och till lokala
            fordonsflottor såsom kollektivtrafik, servicefordon och taxi.
          </p>
          <head type="h2" xml:id="i-MghgBKgnY56USeMtRHZLP9">
            Lagändringar
          </head>
          <p xml:id="i-ToMu8fZpUcbCpQxM4Ws2eg">
            Mycket av fokus landar på matavfallet och också på bristen på
            biogas – två frågor som hänger ihop. Våra matrester kan omvandlas
            till biogas och biogödsel. Det matavfall som återvinns i Sverige
            och blir till fordonsbränsle skulle kunna ersätta drygt 18 miljoner
            liter bensin. Om 70 procent av allt matavfall i Sverige samlades
            in och rötades, skulle det kunna ersätta nästan 67 miljoner liter
            bensin – årsförbrukningen för drygt 56 000 bilar – och skulle
            kunna minska utsläppen av koldioxid med 327 000 ton.
          </p>
          <p xml:id="i-2wA6k4CkFv56KxdCJfYRTc">
            Avfallsutredningen som presenterades i augusti 2012 är ett välkommet
            steg med tydligare krav på mer och bättre system för matavfallsinsamling.
            Kommunerna har en nyckelroll i utvecklingen av slutna kretslopp.
            De bör därför få ansvar och rådighet över matavfall från hushåll,
            restauranger, livsmedelsindustrier och andra verksamheter där
            avfallet går att röta till biogas.
          </p>
          <p xml:id="i-TMx6B4ratwKPKQozFYmznP">
            Det finns en rädsla för att investeringar i fordonsgasteknik
            ska leda till en inlåsning i fossilgas. I likhet med kravet på
            låginblandning av etanol i bensin bör därför införas ett krav
            på maximiinblandning av fossilgas i den fordonsgas som säljs.
            Kravet på vilken andel fossilgas som tillåts kan sänkas i takt
            med att tillgången på biogas ökar i det relevanta området. Kunderna
            vid gasmackar bör alltid få information om hur stor andelen biogas
            är av gasen i pumpen för att möjliggöra för enskilda att beräkna
            sin klimatpåverkan.
          </p>
        </div>
        <div type="motSignatures">
          <list>
            <item xml:id="i-NvtsP3u5X6Cqss25oks8Be">
              Kew Nordqvist (MP)
            </item>
            <item xml:id="i-EWsvDJx5GSUt9CYrW6nUYj">
              Lise Nordin (MP)
            </item>
            <item xml:id="i-2DaWjGEHizEj14zwURx5fT">
              Stina Bergström (MP)
            </item>
            <item xml:id="i-FW4LU4w3up86BT3pbredbb">
              Jonas Eriksson (MP)
            </item>
            <item xml:id="i-UnBGRd6dRotSvoxxnaMA79">
              Tina Ehn (MP)
            </item>
            <item xml:id="i-6DLhDryZi2eR7MC1FAGUW2">
              Mats Pertoft (MP)
            </item>
            <item xml:id="i-LkxGHYT5WmHcepYRTQEhBn">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
