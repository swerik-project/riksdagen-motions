<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__210/mot_1949__fk__210-001.pdf"/>
      <fw xml:id="i-GRB6n9zs75UWWUD9jPm4wE">
        Motioner i Första kammaren, nr 210. 15
      </fw>
      <div type="motHeader" xml:id="i-NXrdRYy5PDiuhgzSnLYgdD">
        <div type="motTitle" xml:id="i-NuqNPKatWfZXsQdEKWzCev"/>
        <div type="motSubmissionInfo" xml:id="i-WgPtHRY9sU7EC7pRAvnm34"/>
      </div>
      <div type="motBody" xml:id="i-8LdNQJtTWQzCrU8RSyLiGd">
        <div xml:id="i-TLA9JWdecA39FKJFV34hmv">
          <p xml:id="i-Jmsk3tjbshW37k265VuMMm">
            Nr 210.
          </p>
          <p xml:id="i-MkEguyuRaFFZwMFXWQHCPv">
            Av herr Hage m. fl., om ökat anslag till understöd åt skattetyngda
            kommuner.
          </p>
          <p xml:id="i-7PPKYu78EbHYpTJocE9jf2">
            Skatteproblemet, huru en någorlunda rimlig skatteutjämning skall
            kunna ske mellan de svenska kommunerna — och särskilt mellan landskommunerna
            — har sedan flera år tillbaka varit föremål för överväganden i
            den svenska riksdagen. Frågan har ej ännu vunnit sin lösning annat
            än till någon mindre del, exempelvis därigenom att staten tagit
            på sig någon del av kommunernas skattebördor, vilket dock i en
            mångfald av fall icke inneburit, att avståndet i skattebördans
            storlek mellan respektive kommuner avsevärt minskats. Och så länge
            detta faktum kvarstår, kan man icke tala om en skatteutjämning,
            även om en viss minskning i kommunernas skattebördor i en del
            fall åstad- kommits i samband med vissa åtgärder, som vidtagits
            inom detta område. Som ett bevis för att en sådan verklig skatteutjämning
            alltjämt lyser med sin frånvaro, då det gäller ett flertal kommuner,
            kan exempelvis hänvisas till att statens officiella statistik
            klargör, att ett mycket betydande avstånd i skattebelastningen
            alltjämt existerar mellan densamma i vissa »skattelätta» och i
            de »skattetyngda kommunerna». Här bör då betonas, att detta förhål-
            lande existerar, även sedan vissa skatteutjämningsbidrag erhållits
            till en del kommuner. Det är beklagligt, att ett sådant missförhållande
            alltjämt existerar, trots att denna fråga varit föremål för övervägande
            och utredning sedan så många år tillbaka. Inom de kommuner, där
            man mer eller mindre kännbart erfar obehaget av detsamma, kan
            man icke underlåta att alltjämt upptaga denna fråga till övervägande,
            d. v. s. hur man skall kunna — på ett eller annat sätt, eventuellt
            genom ett provisorium under avvaktan på en definitw reform — göra
            någonting för att bringa en rättelse till stånd. Det är från denna
            ut- gångspunkt som denna motion nu framföres. Försåvitt man nu
            kan finna, förefaller det som om den i utsikt ställda skatte-
            utjämningen för de hårdast skattetyngda kommunerna knappast kan
            vara att förvänta förrän ännu ett antal år framåt. Med framförandet
            av sådana synpunkter som de här anförda ha — som här förut nämnts
            — vid flera tillfällen sedan en del år tillbaka framförts motioner
            med yrkande om provisoriska skatteutjämningsåtgärder till fördel
            för de hårdast pressade skattetyngda kommunerna. Vid riksdagen
            1947 fattade riksdagen på grundvalen av en sådan framställning
            ett beslut, som innebar, att riksdagen för här nämnda ändamål
            anvisade 11 850 000 kronor i stället för i propositionen föreslaget
            belopp av 10 miljoner kronor. Detta innebar
          </p>
          <pb facs="riksdagen-motions-pdf/data/1949/mot_1949__fk__210/mot_1949__fk__210-002.pdf"/>
          <fw xml:id="i-G5FRRWE2ofHMoZfctvND7w">
            16 Motioner i Första kammaren, nr 210.
          </fw>
          <p xml:id="i-XsLCqc7VuBfjc3riryefGM">
            att riksdagen — samtidigt som den deklarerade att det är angeläget,
            att för- slag om en skatteutjämning utan onödigt uppskov framlägges
            — förklarade, att högre skatteutjämningsbidrag till nämnda kommuner
            borde lämnas. Detta uttrycktes i detta fall så, att det högsta
            beräknade skattetrycket nedbringas från 15 kronor (regeringens
            förslag) till 14 kronor per skattekrona. Det har under den tid,
            som förflutit, icke kunnat anföras några skäl mot ett sådant principbeslut
            som detta, vars innebörd var att riksdagen ansåg, att ett tillgodoseende
            av de skattetyngda kommunernas intressen skulle kunna ske genom
            att det beräknade skattetrycket per skattekrona nedbringades till
            ett lägre belopp. Då det nu kan konstateras, att även efter nedsättningen
            till 14 kronors skattetryck det alltjämt finnes kommuner, som
            skulle vara i ytterligare trängande behov av skatteutjämning,
            inställer sig frågan, huruvida icke ett fortsatt framåtskridande
            på den här en gång inslagna vägen kunde ske ned till t. ex. 13
            kronor eller 12 kronor. Motionärerna våga ha den uppfattningen,
            att ett övervägande härav må kunna ske vid behandlandet av frågan
            om ytter- ligare anslag till de skattetyngda kommunerna. Här skulle
            då på detta sätt kunna ske ett tillgodoseende även av kommuner,
            vilka ej tillhöra de »allra hårdast skattetyngda», men vilka likväl
            kunna betraktas som verkligt skatte- tyngda sådana. Om det förslag
            som här framförts torde man nog kunna säga detsamma som anfördes
            av de segrande utskottsreservanterna år 1947, att det »kan med
            hänsyn till utgiftsändamålet ej anses innebära någon mera väsentlig
            belast- ning för statsverket». Med andra ord sagt: Behovet att
            hjälpa de skatte- tyngda kommunerna är så stort, att det väl motiverar
            ett bifall till motio- närernas framställning om ett högre anslag.
            Givetvis kan ett avvägande i detta sammanhang ske, om man skall
            våga sig på att gå ned till 13 eller 12 kronor per skattekrona,
            sedan en detaljerad utredning skett, vad en sådan reform skulle
            draga i ökade utgifter. Under hänvisning till vad här ovan anförts
            hemställes,
          </p>
          <p xml:id="i-ProMJMckiZG9r7Zbqgei5h">
            att riksdagen måtte för budgetåret 1949/50 anslå ett så högt
            belopp till understöd åt skattetyngda kommuner, att deras be-
            hov av hjälp måtte kunna bli bättre tillgodosett än genom Kungl.
            Maj:ts förslag, eller, om detta icke nu kan ske, att riksdagen
            måtte överlämna till Kungl. Maj:t att överväga, huruvida icke
            efter de riktlinjer, som här angivits, ett sådant tillgodoseende
            skall kunna ske under kommande budgetår.
          </p>
          <p xml:id="i-UNmQuRsGvCLsf59sCQTUH5" type="date">
            Stockholm den 22 januari 1949. Ernst Hage. Lars E. Andersson.
            J.E. Grym.
          </p>
          <p xml:id="i-RWunkTwdR1U9KJq8pdpkey">
            RAA
          </p>
          <p xml:id="i-N5yiVwmi3pRdRCKBCKQRR2">
            Stockholm 1949. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
