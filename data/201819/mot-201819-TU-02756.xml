<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-02756">
  <teiHeader>
    <fileDesc>
      <titleStmt>
        <title>Regelförändringar för ökat cyklande</title>
        <author corresp="i-2D6mwMLvYjVnxu8WpPCAeL">av Lorentz Tovatt m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2756 av Lorentz Tovatt m.fl. (MP)</title>
          <idno type="rdwebb">H6022756</idno>
          <rs type="number">2756</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6022756/text</ref>
          <ref type="dokument_url_html">http://data.riksdagen.se/dokument/H6022756</ref>
          <ref type="dokumentstatus_url_xml">http://data.riksdagen.se/dokumentstatus/H6022756</ref>
          <ref type="docx">http://data.riksdagen.se/fil/A48A7CA2-28AF-430B-AB73-0B9D23195C26</ref>
          <ref type="pdf">http://data.riksdagen.se/fil/8C5A9036-0588-430C-A57E-76961646B57B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MJFKxwLweHPUnbRuS2XA5V" type="signed"/>
        <correspContext corresp="i-MJFKxwLweHPUnbRuS2XA5V">
          <note type="signatory" corresp="i-2D6mwMLvYjVnxu8WpPCAeL"/>
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-DeptGBZtEQx7vKbsL6e4hX"/>
        </correspContext>
        <correspAction xml:id="i-DrgtdYGZ2gV1ccWqQPwMCj" type="submitted">
          <date when="2018-11-30"/>
          <time when="13:51:24"/>
        </correspAction>
        <correspAction xml:id="i-GPSrb3fAmnhbgFRxgtxz6a" type="reviewed">
          <date when="2018-11-30"/>
          <time when="14:47:58"/>
        </correspAction>
        <correspAction xml:id="i-9Jz5PE7iH8S6TNeqCgYwSb" type="referred">
          <date when="2018-12-05"/>
        </correspAction>
        <correspAction xml:id="i-AwuKrKwsFezL7htToHCMVq" type="assigned">
          <date when="2019-06-24"/>
          <time when="09:00:49"/>
        </correspAction>
        <correspContext corresp="i-AwuKrKwsFezL7htToHCMVq">
          <ref type="assignedTo">Trafikutskottet</ref>
        </correspContext>
        <correspAction xml:id="i-4Cfuv5W2bMYMoKwrop1gUc" type="behandlas_i"/>
        <correspContext corresp="i-4Cfuv5W2bMYMoKwrop1gUc">
          <ref type="uppgift">2018/19:TU6</ref>
          <ref type="ref_dok_id">H601TU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU6</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2756 av Lorentz Tovatt m.fl. (MP)
          Regelförändringar för ökat cyklande
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-31d7GesKPEpXrjAUckRwAb">
            Förslag till riksdagsbeslut
          </head>
          <list style="ol">
            <item xml:id="i-P39d1DwysH9dN2pwZsK5ox">
              Riksdagen ställer sig bakom det som anförs i motionen om att
              omställningen från cykelpassager till cykelöverfarter behöver
              öka samt att regeringen bör underlätta för kommunernas arbete
              med att införa cykelöverfarter, och detta tillkännager riksdagen
              för regeringen.
            </item>
            <item xml:id="i-NdRrBPTocVgVPbGqZtU3Fc">
              Riksdagen ställer sig bakom det som anförs i motionen om att
              ett nytt vägmärke för cykelöverfart riktat mot cyklister på cykelbana
              ska tas fram och tillkännager detta för regeringen.
            </item>
            <item xml:id="i-QmT4FJvQu26JEGn1UnoEmH">
              Riksdagen ställer sig bakom det som anförs i motionen om att
              regeringen ska utreda och återkomma med förslag om att tillåta
              högersväng och undanta cyklister från regler om stopplikt, och
              detta tillkännager riksdagen för regeringen.
            </item>
            <item xml:id="i-FVsuE8RziJv1SihAfZSU2R">
              Riksdagen ställer sig bakom det som anförs i motionen om att
              regeringen ska utreda och återkomma med förslag om att tillåta
              s.k. allgrönt för cyklister, och detta tillkännager riksdagen
              för regeringen.
            </item>
            <item xml:id="i-SLVeNjnsnvnPFTV6NjVHNM">
              Riksdagen ställer sig bakom det som anförs i motionen om att
              regeringen ska utreda och återkomma med förslag om att underlätta
              för cykling mot enkelriktat i större utsträckning, och detta tillkännager
              riksdagen för regeringen.
            </item>
            <item xml:id="i-3bFFf1FFDr3ovr4o5g8B5M">
              Riksdagen ställer sig bakom det som anförs i motionen om att
              minska antalet GC-vägar samt öka separeringen mellan gång och
              cykel och tillkännager detta för regeringen.
            </item>
            <item xml:id="i-LzUu7gRcFpmGfSADtWbNAY">
              Riksdagen ställer sig bakom det som anförs i motionen om att
              regeringen ska återkomma med förslag på hur kommuner kan stödjas
              för att successivt avveckla GC-vägar till förmån för renodlade
              eller tydligt separerade gång- och cykelvägar, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-KfoDDRZ85i7yeJSbi3C7tk" type="h1">
            Motivering
          </head>
          <p xml:id="i-Ux36K8RW4DitkdiqUJwaJU">
            Samhällsvinsterna med en ökad cykling är odiskutabla. Lägre utsläpp,
            bättre luft­kvalitet, mindre trängsel, bättre hälsa och god ekonomi
            kommer som en följd av att fler väljer att cykla istället för
            att exempelvis ta bilen. Människor som cykelpendlar presterar
            bättre på jobbet, lever längre och blir allmänt gladare.
          </p>
          <p xml:id="i-7gz6HiB3sTeefMS5znho1s">
            Glädjande nog kan vi se att cyklandet ökar i svenska städer och
            att cykelsporten ökar. Både vardagscykling och motionscykling
            ökar fysisk och psykisk hälsa. Mer oroväckande är att det i glesare
            delar av Sverige minskar samt att barn och ungas cykling minskar.
          </p>
          <p xml:id="i-AT1aX289msPALUnqNfRqaT">
            För att fler ska börja cykla krävs det att cykling ses som ett
            attraktivt alternativ till framförallt bilen. Idag är dock många
            av de trafikregler som gäller formade för ett samhälle där bilen
            sågs som den självklara normen. Många av de lagar som idag reglerar
            trafiken skrevs till och med för att öka bilkörandet och detta
            har lett till att cykling trängts undan som ett självklart trafikslag.
            Lagar och regler är helt enkelt utformade på ett godtyckligt och
            onödigt krångligt sätt från en cyklists perspektiv. En rad regelförändringar
            skulle inte bara innebära förenklingar för cyklister, utan även
            öka säkerheten. Därför föreslår vi en rad regelförändringar här:
          </p>
          <p xml:id="i-4qhWFo1kMdtcSybTZNdrk8">
            1. En vanligt förekommande förvirring är vad som gäller vid det
            som kallas för cykelpassage respektive det som kallas för cykelöverfart.
            Vid cykelpassage är det cyklisten som ska väja och vid cykelöverfart
            är det bilföraren. Otydligheten leder till förvirring och fler
            olyckor. Istället för ett oöverskådligt lapptäcke av regler behövs
            en tydlig nationell enhetlighet, och den bör vara att det ska
            vara norm att bilföraren ska väja. Därför bör antalet cykelöverfarter
            öka. De nya cykelöverfarterna infördes 2014 och har sedan dess
            börjat införas i flera kommuner, men hastigheten i omställningar
            av cykelpassager till cykelöverfarter behöver öka. Detta bör regeringen
            underlätta.
          </p>
          <p xml:id="i-L2TF2ez4WMWBjzfLE1JDvV">
            De nya cykelöverfarterna skyltas med skylt för cykelöverfart,
            väjningslinje och vägmarkering. Det är dock svårt att som cyklist
            veta om du närmar dig en cykelöverfart eller cykelpassage. Därför
            borde utformningen kompletteras med ett vägmärke riktat mot cyklisterna
            på cykelbanan som förbereder dem på vilken typ av överfart eller
            passage de är på väg emot.
          </p>
          <p xml:id="i-J8oHrGSVrqKzv4TgsLVn9o">
            2. Förenkla sådana regler som främst är relevanta för bilister,
            men som inte har bäring för cyklisters säkerhet. Idag finns en
            rad regelverk som främst finns till för bilisters säkerhet men
            som samtidigt gör cykeln mindre attraktiv. Regeringen bör utreda
            och återkomma med fler förslag för att göra cykeln mer attraktiv
            genom regelförenk­lingar.
          </p>
          <p xml:id="i-P4hGW4ECN13qRozPHSjpvU">
            För det första, att tillåta cyklister att genom tilläggstavla
            betrakta trafiksignal som stopplikt. Dagens regler kring vad som
            gäller vid rödljus och stopplikt är tydligt utformade med bilen
            som norm. Det är helt korrekt att en bil ska stanna vid rödljus,
            men det är inte alltid logiskt att en cykel bör göra det. I de
            fall då en högersväng mot rött eller cykling rakt fram mot rött
            inte går ut över trafiksäkerhet eller gångtrafikanter gynnar det
            alla trafikanter. Bilförare, men framförallt de som kör den tunga
            trafiken, slipper oroa sig för döda vinkeln. Cyklister får en
            bättre framkomlighet och säkerheten kan ökas. Många länder har
            infört dessa undantag för cyklister eftersom de ser det som en
            logisk följd av ambitionen att öka cyklingen och göra den säkrare.
            Nederländerna, Frankrike, Storbritannien och Tyskland är några
            exempel. Frågan har utvärderats positivt i Danmark av deras trafikverk.
            Där satte man upp specifika kriterier för var det fungerar. Det
            borde vara Sveriges väg också.
          </p>
          <p xml:id="i-JKu1kPG7hyiURkhsjuuQf7">
            För det andra, att införa så kallad allgrönt för cyklister. I
            korsningar med cykelbanor i tillfarterna bör möjlighet för kommunerna
            ges att införa så kallat allgrönt för cyklister. Det innebär att
            samtliga anslutande cykelbanor får grönt samtidigt vilket innebär
            att cyklister kan cykla tvärs över korsningen istället för att
            i omgångar cykla runt korsningen, innan motorfordonstrafik släpps
            fram. Denna lösning finns i de flesta nederländska städer och
            har visat sig öka både framkomlighet och säkerhet för cyklister.
          </p>
          <p xml:id="i-5eRvEak1CZQXESNqWuqPmv">
            För det tredje, att låta cyklister i större utsträckning cykla
            mot enkelriktat. Att cyklister inte ska kunna cykla mot enkelriktat
            är också en gammal regel från tiden då reglerna sattes med bilkörande
            som norm. Sedan tidigare finns möjligheten att ordna så att cyklande
            kan färdas i båda riktningar på en gata som enkelriktats för fordonstrafik.
            Ansvaret att välja utformning och reglering ligger på kommunen.
            Få kommuner utnyttjar dock detta, varför det finns skäl att från
            nationellt håll underlätta för att cyklister ska kunna cykla mot
            enkelriktat där detta är rimligt. Det skulle underlätta framkomligheten
            för cyklister och göra cykling mer attraktivt.
          </p>
          <p xml:id="i-DTghNAygNCYkj8GxCnRs45">
            3. För att gång och cykel ska vara attraktiva alternativ krävs
            det att de behandlas som separata transportmedel. Det innebär
            att de ska ges rikligt med plats i våra städer samt att de ska
            separeras från biltrafiken. Men eftersom cyklister och gångtrafikanter
            i grunden är väldigt olika typer av trafikantgrupper bör de även
            separeras från varandra i större utsträckning.
          </p>
          <p xml:id="i-BoBPjQi8a9jA7gyZteq9RK">
            Idag kan vi se att i de tätorter där cyklandet ökar så har kollisioner
            mellan gående och cyklister också ökat. Det beror på olikheten,
            de rör sig helt enkelt i helt olika hastigheter, gående i 4–5
            km/tim, cyklister ofta i 15–30 km/tim med maxhastigheter på uppåt
            50–60 km/tim när det går utför. Det handlar alltså om hastighetsskillnader
            på 3–6 gånger, vilket är mycket i trafiksammanhang. På våra bilvägar,
            även motorvägarna, rullar trafiken på i ett jämförelsevis jämnt
            tempo där de allra flesta håller ungefär samma hastighet.
          </p>
          <p xml:id="i-EwcUzKnqg1TCbvmMT4sATx">
            De olika förutsättningarna har gjort att vi förbjudit cyklister
            att cykla på renodlade gångbanor och trottoarer. Denna separation
            har dock inte fått fullt genomslag. Fort­farande finns de så kallade
            GC-vägarna som skyltas med GC-skylten (påbudsmärket D6) där cyklister
            och gångtrafikanter klumpas ihop i samma bana. Även om gångtrafikanter
            sedan hösten 2018 hänvisas till att gå på vänstersida, menar vi
            att det är dags att i större utsträckning separera gång- och cykeltrafiken
            och att GC-vägarna successivt bör avvecklas. De kan då antingen
            göras om till renodlade cykelbanor (D4) eller delade gång- och
            cykelbanor (D7). Regeringen behöver återkomma med förslag på hur
            kommuner kan stödjas för att successivt avveckla GC-vägar till
            förmån för renodlade eller tydligt separerade gång- och cykelvägar.
          </p>
        </div>
        <div type="motSignatures">
          <list>
            <item xml:id="i-R7WiLq6c5MgEdH7pjGnVWF" who="i-2D6mwMLvYjVnxu8WpPCAeL">
              Lorentz Tovatt (MP)
            </item>
            <item xml:id="i-X6DKSXe5sb4kHEAVdBEbV5" who="i-KTmTMYsoqjqixxDSAwcrPb">
              Emma Berginger (MP)
            </item>
            <item xml:id="i-4LkBbBi4c8VnkcqhnpywE9" who="i-X9jqcGenibr5tWEbnZgddm">
              Annika Hirvonen Falk (MP)
            </item>
            <item xml:id="i-VpFT4HqCFpnYARJgdavzP2" who="i-DeptGBZtEQx7vKbsL6e4hX">
              Emma Hult (MP)
            </item>
          </list>
        </div>
      </div>
    </body>
  </text>
</TEI>
