<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00447">
  <teiHeader>
    <fileDesc>
      <titleStmt>
        <title>Avtrappningsstöd</title>
        <author corresp="i-DSgCixAdAvhSA1u2TeDZQH">av Jan Emanuel Johansson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avtrappningsstöd</title>
          <idno type="rdwebb">GX02A447</idno>
          <rs type="number">A447</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A447/text</ref>
          <ref type="dokument_url_html">http://data.riksdagen.se/dokument/GX02A447</ref>
          <ref type="dokumentstatus_url_xml">http://data.riksdagen.se/dokumentstatus/GX02A447</ref>
          <ref type="doc">http://data.riksdagen.se/fil/CBFA7803-556C-4641-9FDE-B0EB7989297A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MUUrLnKcJUtrFMY68ccoFn" type="signed"/>
        <correspContext corresp="i-MUUrLnKcJUtrFMY68ccoFn">
          <note type="signatory" corresp="i-DSgCixAdAvhSA1u2TeDZQH"/>
        </correspContext>
        <correspAction xml:id="i-XSxdVWaRTWm2xpWawbK2K" type="numbering">
          <date when="2009-10-12"/>
        </correspAction>
        <correspAction xml:id="i-EBg9ak5Tm9gzc2Z9fEiVz2" type="transfer">
          <date when="2009-10-09"/>
        </correspAction>
        <correspAction xml:id="i-RQp9s26zoBwWEj9QjTLUy4" type="submission">
          <date when="2009-10-06"/>
        </correspAction>
        <correspAction xml:id="i-FouNWoJ7KVkNWGUtCbsW9P" type="assigned"/>
        <correspContext corresp="i-FouNWoJ7KVkNWGUtCbsW9P">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Bz6xtopphKQGuaukR15T1" type="motBody">
        <div xml:id="i-EZvR7ybQQrzEPUJQSyd82c" type="motProposal" subtype="förslag">
          <head xml:id="i-Uu2ULMusqw1cegZhw7ZiLA">
            Förslag till riksdagsbeslut
          </head>
          <p xml:id="i-PeVZe3nSjWHsmgt3pakUp6">
            Riksdagen tillkännager för regeringen som sin mening vad som
            anförs i motionen om att se över hur ett avtrappningsstöd kan
            utformas.
          </p>
        </div>
        <div xml:id="i-7t6s3aBBzhs4KjZJ1f3Rsk" type="motContent">
          <head xml:id="i-VATzxxD1wJKYLqkRzJLtWc" type="h1">
            Motivering
          </head>
          <p xml:id="i-FpkpRQzNv5jqgQ8UqamA2q">
            Arbete åt alla är den viktigaste frågan för oss socialdemokrater.
            Ett samhälle som av egen kraft kan upprätthålla full sysselsättning
            står starkt och har lätta re att gå före och våga satsa på seriöst
            långsiktiga miljömål i svensk samhällsutveckling.
          </p>
          <p xml:id="i-KM64ZHszJyvXg1bjU7L6Mt">
            Avtrappningsstöd är ett unikt förslag till arbetsmarknadsåtgärd.
            Avtrappningsstöd är snarare en uppfinning än en politisk programförklaring.
            Förslaget innebär ett tekniskt helhetsgrepp för att snabbt och
            effektivt integrera alla som vill ha ett jobb på arbetsmarknaden.
            Det är framtaget med miljömässigt hållbar utveckling som långsiktigt
            mål.
          </p>
          <p xml:id="i-KnD7qisbPbnycMSoSw1NdF">
            Avtrappningsstöd är konstruerat så, att alla arbetssökande redan
            inom nå got dygn ska kunna erbjudas möjlighet att få sin försörjning
            av eget arbete på hemorten.
          </p>
          <p xml:id="i-dQssk1NcyVjSRpxRXVJcr">
            Avtrappningsstöd stimulerar näringslivets produktivitetsutveckling,
            minskar arbetsresandet och skapar jobb när det behövs och nära
            människorna.
          </p>
          <p xml:id="i-BmKkZKB4t1HBzGmcZvA128">
            Avtrappningsstöd motverkar diskriminering genom anonym matchning
            av utbud och efterfrågan.
          </p>
          <p xml:id="i-N9TAUfXYAErCpTnWhGGfSb">
            Avtrappningsstöd optimerar resursallokeringen genom att ha fullt
            fria konkurrensförhållanden på efterfrågesidan.
          </p>
          <p xml:id="i-3z5qFWXBbZx5d8LLoWDcRo">
            Avtrappningsstöd maximerar insatsens kostnadseffektivitet, genom
            att samhällets stöd automatiskt minimeras och anpassas till behoven
            på varje lokal arbetsmarknad, och genom att varje enskild insats
            från första dagen automatiskt trappas ner och fasas ut på individnivå.
          </p>
          <p xml:id="i-K7Fcpuhok5MrhFwJdfNE5b">
            Genom avtrappningen slussas arbetssökande snabbt bort från lågproduktiva
            arbetsuppgifter och in på mer effektiva arbetsplatser och till
            fasta jobb.
          </p>
          <p xml:id="i-WP8QuoTTRoURqj8uPEDot9">
            Konstruktionen bygger på förutsättningen att det föreligger tillräckligt
            priselastisk efterfrågan på alla kategorier arbetskraft och att
            samhället vid behov är berett att kortvarigt betala för att skapa
            efterfrågan i enskilda fall.
          </p>
          <p xml:id="i-86AuBxFUyjxAZnz3uoP46C">
            Avtrappningsstöd är en idé om hur samhället genom arbetsmarknadsstöd
            skulle kunna upprätthålla full sysselsättning och optimal resursallokering,
            utan den risk för inflationsdrivande överhettning som full sysselsättning
            annars brukar ge, och utan de inlåsnings- eller undanträngningseffekter
            som arbetsmarknadsstöd tenderar att orsaka.
          </p>
          <head xml:id="i-BXS1nguczQB6z6jhSUEJNk" type="h2">
            Arbetsmarknadspolitik är det omöjligas konst!
          </head>
          <p xml:id="i-QT4xb5x22FaNN7f719REwJ">
            Arbetsmarknadspolitikens omöjliga mål är att skapa full och effektiv
            sysselsättning i hela landet, i synnerhet på platser med svagt
            näringsliv och hög arbetslöshet.
          </p>
          <p xml:id="i-6ZAh8d7j81axMUarWKgZ91">
            Följande förslag till arbetsmarknadsåtgärd är en idé om hur vi
            ska kunna göra det omöjliga möjligt. Vi kallar förslaget avtrappningsstöd
            eftersom insatsen i varje enskilt fall, stegvis, relativt snabbt
            och med inbyggd automatik, fasar ut sig själv.
          </p>
          <p xml:id="i-Pv4AaCSurVyNBuZejroevZ">
            Avtrappningsstöd är konstruerat för att samhället ska kunna hjälpa
            alla att hitta ett fast jobb på hemorten. Ett delmål är alltså
            att minska tvånget att flytta från sina rötter och anhöriga för
            att få arbete. Avtrappningsstöd innebär också att vi skulle kunna
            minska förekomsten av långa tröttande arbetsresor. Genom åtgärden
            skulle samhället kunna erbjuda alla människor garanterad rätt
            till åtminstone nödtorftig försörjning av eget arbete på hemorten,
            under den tid det tar för åtgärden att slussa in den arbetssökande
            till ett fast jobb med avtalsenlig lön. Bra för människorna och
            bra för miljön!
          </p>
          <head xml:id="i-9WfbrjBG4pcUMTpNB4eAo" type="h2">
            Inkomst av arbete, en rättighet för alla
          </head>
          <p xml:id="i-6fUq31Rb5A4gtk9d95Edw7">
            Alla borde kunna erbjudas försörjning genom eget arbete som en
            rättighet! Avtrappningsstöd erbjuder en tydlig och konkret metod
            att skapa jobb för alla och samtidigt motverka diskriminering
            inte minst för invandrare, ungdomar och långtidssjukskrivna.
          </p>
          <p xml:id="i-Qj6KQXbJRfCKgzkm1ydhTw">
            Avtrappningsstöd bygger först och främst på att alla möjliga
            arbetsgivare, inom åtgärdens ram, fritt får konkurrera om arbetssökandes
            arbetskraft, via en anonym matchningsdatabas.
          </p>
          <p xml:id="i-RrTixa3pDkd7uQM6ReVswJ">
            I den anonyma databasen kan arbetsgivare ange önskemål via ett
            sökformulär som matchas mot de arbetssökande.
          </p>
          <p xml:id="i-94drGnVoB9WgMDG9bdfLmD">
            Sökformuläret ska vara så utformat att matchningen får relativt
            låg precision och inte påverkas av etnisk tillhörighet, kön, ålder
            eller medicinska faktorer.
          </p>
          <p xml:id="i-A7uehfwLrcrYe5bVtu4tQa">
            Avsikten är att skapa en relativt hög frekvens av oväntade möten
            mellan arbetstagare och arbetsgivare, med tydliga ekonomiska incitament
            för båda parter att utveckla ett gott samarbete i konkreta produktionssituationer.
          </p>
          <p xml:id="i-EmRP2jPTdAWgFXXXtQaA3G">
            Inom åtgärdens ram betalar arbetsgivare avgift till samhället
            för de arbetssökandes arbete, och samhället betalar lönen till
            de arbetssökande.
          </p>
          <p xml:id="i-9uUSGkSkiHY4XKJs3egFCF">
            Avgiftsnivån bestäms på individnivå, löpande och automatiskt,
            i matchningsdatabasen, utifrån tillgång och efterfrågan på arbetskraft
            med olika kompetenser. Avgiftsnivån första dagen kan i princip
            bli hur låg som helst. Negativa avgifter kan krävas i vissa fall,
            och under särskilt svåra konjunkturlägen, för att alla arbetssökande
            ska komma i arbete varje dag.
          </p>
          <p xml:id="i-EKzycRj3tXm4rTW9X6aa3B">
            Samhället betalar fast lön till de arbetssökande för varje dag
            som arbetsgivaren rapporterar närvaro på arbetsplatsen. Lönenivån
            påverkas inte av hur hög avgift arbetsgivaren betalar till samhället
            för arbetskraften.
          </p>
          <p xml:id="i-XQH6u1fCbAPPXWdyWdcZaq">
            Arbetsgivaren betalar avgiften dygnsvis i förskott och erlagd
            avgift återbetalas inte. Negativa avgifter regleras i efterskott.
            Kravet på förskottsbetald avgift innebär att arbetsgivare tvingas
            att medvetet chansa på att betala en dags avgift för att prova
            nya medarbetare med ganska oklar kompetensprofil utan att i förväg
            veta vare sig ålder, kön eller etnisk tillhörighet på den sökande.
            Avgiften för första arbetsdagen kan bli uppseendeväckande låg.
            De uppseendeväckande låga ingångsavgifterna kommer förhoppningsvis
            att bidra till att väcka uppmärksamhet, nyfikenhet och intresse
            för stödformen.
          </p>
          <p xml:id="i-EE8VA6bwVz5PTUtCgCuKCy">
            Efter första dagen kan arbetsgivare välja att fortsätta anlita
            samma person, genom att fortsätta förskottsbetala avgift till
            samhället. Arbetsgivarens avgift höjs då med i storleksordningen
            tio kronor för varje ytterligare dag i följd, som arbetsgivaren
            vill fortsätta att anlita samma person. Ingen lön utgår om den
            arbetssökande avbryter en arbetsdag i förtid eller inte kommer
            till en anvisad arbetsplats. Första dagen fastställs alltså avgiften
            i matchningsdatabasen och om parterna väljer att fortsätta samarbetet
            flera dagar i följd, så stiger arbetsgivarens avgift automatiskt
            för varje dag.
          </p>
          <p xml:id="i-4p6snvnEKJ9MG3B7XG5vYT">
            Den automatiska dygnsvisa avgiftshöjningen innebär att samhällets
            kostnad för stödet automatiskt trappas ner. Ju fler dagar i följd
            en arbetssökande arbetat åt samma arbetsgivare, desto högre blir
            arbetsgivarens avgift för nästföljande dag. Höjningen ska vara
            så snabb att avgiften redan efter några månader blir högre än
            lönekostnaden för avtalsenlig lön. Härigenom motverkas effektivt
            undanträngnings- och inlåsningseffekter. När arbetsgivarens avgift
            börjat överstiga normal lönekostnad, så ökar snabbt incitamentet
            för arbetsgivare att erbjuda den arbetssökande en normal avtalsenlig
            anställning.
          </p>
          <p xml:id="i-Fy67GPa3EN7yfbrBZx7Q6T">
            En överslagsberäkning visar att, om avgiften antas vara noll
            första dagen och ökar med tio kronor per arbetsdag, så kommer
            avgiften att vara högre än lönekostnaden för avtalsenlig lön efter
            ungefär fyra till sju månader, om lönekostnaden för avtalsenlig
            lön ligger mellan 150 och 250 kronor per timme.
          </p>
          <head xml:id="i-Ls7ga6aHVyXvSFyyEYi3dz" type="h2">
            Lättrörlig arbetskraft stärker lokala nätverk!
          </head>
          <p xml:id="i-LZQoTaqgusoC7RmTM9jaTj">
            Avtrappningsstöd uppmuntrar arbetsplatser att inom åtgärdens
            ram, anlita arbetssökande för att tillgodose lågprioriterade eller
            kortvariga behov. Det ska inom åtgärdens ram vara friktionsfritt
            och enkelt att anlita arbetssökande en dag eller två till alla
            möjliga olika uppgifter.
          </p>
          <p xml:id="i-7s9CQNPVbD4C7wxELX7tCA">
            Genom avtrappningsstödet får arbetssökande tillfälle att prova
            att jobba med olika uppgifter hos olika arbetsgivare, och arbetsplatserna
            får ökad kontakt med ortens olika talanger och kan stimuleras
            av nya idéer och arbetssätt.
          </p>
          <p xml:id="i-H1VvK6YeT4vi7ryniAK4k1">
            Anonymiteten i matchningsprocessen motverkar diskriminering och
            ökar kreativiteten på företagen, genom att skapa många, oväntade
            och förhoppningsvis innovativa, möten.
          </p>
          <p xml:id="i-3rN49Cok8GXm1UGVoNWoW9">
            Avtrappningsstöd erbjuder marknaden arbetskraft sex timmar per
            dag under vardagar. Övrig tid hänvisas arbetsgivare till den vanliga
            arbetsmarknaden.
          </p>
          <p xml:id="i-2knGSVheWcv3adHLyGVpET">
            Inom avtrappningsstödets ram räknas arbetstiden inklusive restiden
            mellan arbetsplats och bostad. Arbetsplatser på arbetskraftens
            hemort får alltså mer produktiv arbetstid för avgiften än arbetsplatser
            med längre resväg.
          </p>
          <p xml:id="i-SyRcjQQwY11drGTK2Pjc5P">
            Avtrappningsstödet ska garantera alla rätt till arbete med en
            lön som det nödtorftigt går att leva på. Lönen förutsätts ligga
            ungefär på a-kassenivå eller runt 100 kronor per timme vid sex
            timmars arbetsdag.
          </p>
          <p xml:id="i-4qSVMYgJeHAkL7e1HYbYaT">
            Det finns flera skäl till att jag väljer att inom åtgärdens ram
            föreslå sex timmars arbetsdagar. (Alltså 30 timmars arbetsvecka
            inom åtgärdens ram.)
          </p>
          <p xml:id="i-SPa2EBS5jAVA42UchZKk8L">
            För det första är tanken att den som vill arbeta mer än sex timmar
            per dag, ska vara fri att ta extrajobb utan att det påverkar möjligheten
            att delta i åtgärden.
          </p>
          <p xml:id="i-TiJ9AnPevHeJsPkdjDGKwT">
            Det viktigaste skälet till att välja att ha sex timmars arbetsdagar
            inom åtgärdens ram, är att locka så många som möjligt av dem som
            står utanför arbetsmarknaden att söka sig in på arbetsmarknaden
            via avtrappningsstödet.
          </p>
          <p xml:id="i-945PYaYhY66kE3upHPurNK">
            Med så pass förmånliga villkor som sex timmars arbetsdag, timlön
            runt 100 kronor och lön under resan till och från jobbet, skulle
            antagligen många personer med begränsad arbetsvana eller arbetshinder
            lockas att anta åtgärdens erbjudanden och därmed komma igång och
            arbeta.
          </p>
          <p xml:id="i-WPXNRFey8deBiHXD1Mvo6z">
            Ett annat skäl till att välja sex timmars arbetsdag inom åtgärden
            är att det sannolikt skulle locka åtskilliga företag att tidigt
            i processen kompletteringsanställa till avtalsenlig lön ett par
            timmar för att fylla på upp till normal åttatimmarsdag, och om
            personen redan finns på företagets lönelista som timanställd när
            avgiften inom åtgärden blivit högre än lönekostnaden för avtalsenlig
            lön, så blir steget till vanlig anställning lättare att ta för
            arbetsgivaren.
          </p>
          <head xml:id="i-Cp6F4GRrZ71ZpH5WUTUZe7" type="h2">
            Arbete åt alla som vill jobba
          </head>
          <p xml:id="i-HcTs2PLQwVHZLYpPvcgf9e">
            Avtrappningsstöd är tänkt att vara frivilligt och tillgängligt
            för alla som vill delta. En arbetssökande ska bara behöva kryssa
            i ett formulär på matchningsdatabasen för att inom något dygn
            bli anvisad en arbetsplats nära hemorten.
          </p>
          <p xml:id="i-FzVqn2PGRfhoidZiEAQTSY">
            Avtrappningsstöd är framför allt konstruerat för att vara en
            konkurrensneutral arbetsmarknadsåtgärd som optimerar resursallokeringen.
          </p>
          <p xml:id="i-XfduUpGsvL9hf3k3RTReXR">
            Avtrappningsstöd syftar till att arbetssökande ska bli bekanta
            med hemortens mest produktiva företag och få prova på att jobba
            med varierande uppgifter. Meningen är att man som arbetssökande
            efter en tids kortare uppdrag av varierande slag ska hitta en
            arbetsplats där ens förmågor kommer till sin rätt, en arbetsplats
            där man trivs och får en varaktig anställning.
          </p>
          <p xml:id="i-EegtRtEMdtSACe6SH4jZs">
            Avtrappningsstöd borde kunna bli en jämförelsevis kostnadseffektiv
            stödform, eftersom samhället får in konkurrensmaximerade avgifter
            för arbetssökande som jobbar medan de söker fast anställning.
            Samhället och dess medborgare bör också få vinster i form av ökad
            arbetsförmåga, ökad realproduktion, förbättrad konkurrenskraft
            och förbättrad självkänsla och livskvalitet.
          </p>
          <p xml:id="i-S2FGgjL2CGdfVAWjoHp5AS">
            Jag vill understryka att avtrappningsstöd är en teoretisk konstruktion
            snarare än ett uttryck för partipolitik. De mål som avtrappningsstödet
            är konstruerat för att uppnå, är sådant som de flesta, som arbetar
            med demokratisk marknadsekonomisk välfärdspolitik, eftersträvar:
            full sysselsättning och optimal resursallokering inom ramen för
            allmänt spridd välfärd och hållbar utveckling. Syftet med konstruktionen
            är att bidra till en trevligare värld snarare än att argumentera
            för vänster eller höger. Ideologiskt står förslaget inte i konflikt
            med andra än de mest extrema höger- och vänsterkrafterna. Det
            är min förhoppning att förslaget ska finna stöd över partigränserna.
          </p>
          <p xml:id="i-TeqHRGLxDVWpaQbqbCtqbe">
            Förslagsvis borde avtrappningsstöd testas på några enstaka orter
            under något år, i både glesbygd och i någon mer genomsnittlig
            ort samt i invandrartät förortsmiljö.
          </p>
          <p xml:id="i-AwmP282ZkJs3LgKtQYoTNC">
            Kostnaden för utbildning, information och marknadsföring, liksom
            behovet av personell övervakning av systemet och behovet av negativa
            avgifter, kommer sannolikt att vara stort i början, men bör sjunka
            betydligt efter något år när avtrappningsstöd fått tid att etableras
            och komma in i folks medvetande.
          </p>
          <p xml:id="i-QGQcUV2nirsZoMQNYsifUX">
            Förhoppningsvis kommer kostnaderna för åtgärden att bli lägre
            efter hand som man upptäcker och kommer tillrätta med problem
            och barnsjukdomar i konstruktionen.
          </p>
        </div>
        <div xml:id="i-JpdPPxh8KEh8nnTq2pNzrK" type="signatureBlock">
          <list xml:id="i-ETgUUdLMUaaoFUiF3FQ3D9">
            <item xml:id="i-H91ti7fAQxmTgnnxX4uQKz" who="i-DSgCixAdAvhSA1u2TeDZQH" type="signature">
              Jan Emanuel Johansson (s)
            </item>
          </list>
        </div>
      </div>
    </body>
  </text>
</TEI>
