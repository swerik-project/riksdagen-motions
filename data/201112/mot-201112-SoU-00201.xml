<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00201">
  <teiHeader>
    <fileDesc>
      <titleStmt>
        <title>Lag om assistanshundar</title>
        <author corresp="i-GLB7Cj6SNDZcpFKqsN1zRL">av Anders Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lag om assistanshundar</title>
          <idno type="rdwebb">GZ02So201</idno>
          <rs type="number">So201</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So201/text</ref>
          <ref type="dokument_url_html">http://data.riksdagen.se/dokument/GZ02So201</ref>
          <ref type="dokumentstatus_url_xml">http://data.riksdagen.se/dokumentstatus/GZ02So201</ref>
          <ref type="doc">http://data.riksdagen.se/fil/BF0A11B4-9EA9-43CF-99C8-3179EAD10297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GLB7Cj6SNDZcpFKqsN1zRL</idno>
            <name>Anders Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AMbbK6QcHY7BkbB7DbwNME" type="signed"/>
        <correspContext corresp="i-AMbbK6QcHY7BkbB7DbwNME">
          <note type="signatory" corresp="i-GLB7Cj6SNDZcpFKqsN1zRL"/>
        </correspContext>
        <correspAction xml:id="i-7DgetjWxY17d3vbA1bFtNg" type="transfer">
          <date when="2011-09-22"/>
        </correspAction>
        <correspAction xml:id="i-VzyYfsZns3tuZYMoY9fTZx" type="submission">
          <date when="2011-09-22"/>
        </correspAction>
        <correspAction xml:id="i-R4gK8zcK4ru1eKGfoorrmp" type="numbering">
          <date when="2011-09-27"/>
        </correspAction>
        <correspAction xml:id="i-VZBnTkmX9n3bWLWxjJ8F1z" type="assigned"/>
        <correspContext corresp="i-VZBnTkmX9n3bWLWxjJ8F1z">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-vtbcBVXwebHKfqMj4HtjB" type="motBody">
        <div xml:id="i-6SHFK9AafwGcEmsHGGvLNP" type="motProposal" subtype="förslag">
          <head xml:id="i-GQPRzxtbzExozZdvLLbczP">
            Förslag till riksdagsbeslut
          </head>
          <p xml:id="i-JUbWo5rWoN6K27YUtvgQw1">
            Riksdagen tillkännager för regeringen som sin mening vad som
            anförs i motionen om behovet av en lag om assistanshundar.
          </p>
        </div>
        <div xml:id="i-Cx498A3DzenVnpqUwp7CJm" type="motContent">
          <head xml:id="i-G7N9KjLLzihCZ4hwSKvomp" type="h1">
            Motivering
          </head>
          <p xml:id="i-WG2y9RXaSpvEymYvJBrU3X">
            Sedan många år är ledarhunden väl etablerad i samhället, men
            det är många som inte känner till att hundar med stor framgång
            kan nyttjas i människans tjänst för att ge stöd även vid andra
            funktionsnedsättningar. Många gånger innebär en hund skillnaden
            mellan hjälpberoende och självständighet. Diabeteshundar fungerar
            som levande och högst tillförlitliga varnare för högt/lågt blodsocker
            och besparar sina förare (och samhället) åtskilliga ambulansutryckningar.
            Hundar kan också tränas att varna föraren för annalkande epilepsianfall.
            Servicehunden är den rörelsehindrades förlängda arm och klarar
            olika specialmoment som den enskilde föraren behöver hjälp med,
            till exempel att plocka upp saker, öppna dörrar, hämta hjälp eller
            fungera som bud. Signalhunden samarbetar med en hörselskadad hundförare
            och markerar ljud, bland mycket annat sms, anrop eller plötsligt
            uppdykande faror.
          </p>
          <p xml:id="i-SNYzh9Be43ZRyFoQLLwUNF">
            För att hunden ska kunna arbeta och föraren kunna leva ett liv
            som alla andra måste hunden ges tillträde till livsmedelsbutiker
            och andra butiker och butikskedjor, restauranger, biografer, kommunala
            badplatser och alla andra offentliga lokaler. Enligt Livsmedelsverket
            har service- och signalhundar i tjänst, liksom ledarhundar för
            synskadade, tillträde till platser som normalt inte är tillåtna
            för hundar att vistas på, t.ex. serveringslokaler.
          </p>
          <p xml:id="i-CcAJx1XFnXQgPftvXA2dRx">
            Tillträde för hundar i offentliga miljöer regleras i kommunernas
            allmänna lokala ordningsstadgar. Sedan lång tid tillbaka är ledarhundar
            undantagna från dessa stadgar och har i princip fritt tillträde
            till alla offentliga miljöer. Övriga assistanshundar likställdes
            i augusti 2011 med ledarhundar i den lokala ordningsstadgan i
            många kommuner, dock inte i 77 av landets kommuner.
          </p>
          <p xml:id="i-Cx5EAGhSFraHXysU9QGhmg">
            Genom att jämställa assistanshundar med ledarhundar kan man i
            hög grad underlätta vardagen för personer med funktionsnedsättning
            och göra det lättare för dem att ta aktiv del av samhällslivet.
            En resa över kommungränsen innebär en osäkerhet om vilka regler
            som gäller. Även om det finns i ordningsstadgan känner inte all
            butiks- och restaurangpersonal till det. Föraren tvingas därför
            ofta ta det säkra före det osäkra och ringa till de butiker eller
            restauranger man planerar att besöka för att efterhöra om man
            får komma in i butiken eller restaurangen eller ej.
          </p>
          <p xml:id="i-NNRsTtj1QQcmRhqLn82iRp">
            Också när det gäller tillgänglighet till allmänna kommunikationer,
            flyg, färdtjänst och taxi är bilden komplex. Flera flygbolag har
            likställt service- och signalhundar med ledarhundar, andra inte.
            Det gäller även färdtjänsten där det är beroende av vilka krav
            som respektive kommun ställt i samband med upphandlingen. Även
            enskilda taxiförare kan vara tveksamma. De som har en service-
            eller signalhund känner sig ofta diskriminerade och ifrågasatta
            trots att hunden har ett täcke med texten Servicehund eller Signalhund.
          </p>
          <p xml:id="i-W9b2C2sJhQNnhNwUb7yCKf">
            Regelverket omfattar certifierade hundar iförda tjänstetecken
            eller hundar under utbildning, även dessa iförda tjänstetecken.
            På förfrågan ska föraren kunna legitimera sig och sin hund genom
            att visa upp en godkänd tjänstelegitimation något som man tilldelats
            efter avslutad utbildning och genomgången examination.
          </p>
          <p xml:id="i-CvKA7WwhKa7x3MChWgt273">
            En lag som reglerar var och hur assistanshundar får tillträde
            skapar tydlighet och enhetlighet över hela landet till skillnad
            från dagens system med lokala ordningsstadgar. Detta bör ges regeringen
            till känna.
          </p>
        </div>
        <div xml:id="i-V7U5Wpjm39hBdy4SeZAgRi" type="signatureBlock">
          <list xml:id="i-CEmZ65Sp6UDxnsfs1UrZCd">
            <item xml:id="i-SediKhob1uv9SbA2QURoMa" who="i-GLB7Cj6SNDZcpFKqsN1zRL" type="signature">
              Anders Andersson (KD)
            </item>
          </list>
        </div>
      </div>
    </body>
  </text>
</TEI>
