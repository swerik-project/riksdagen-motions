<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00406">
  <teiHeader>
    <fileDesc>
      <titleStmt>
        <title>Fast telefoni en säkerhetsfråga</title>
        <author corresp="i-VRHymVx7EsX48sg7b5qmpS">av Jan Lindholm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fast telefoni en säkerhetsfråga</title>
          <idno type="rdwebb">H002T406</idno>
          <rs type="number">T406</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T406/text</ref>
          <ref type="dokument_url_html">http://data.riksdagen.se/dokument/H002T406</ref>
          <ref type="dokumentstatus_url_xml">http://data.riksdagen.se/dokumentstatus/H002T406</ref>
          <ref type="doc">http://data.riksdagen.se/fil/8CB75244-5E10-497D-A9A4-B3D71AB66DCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YJnccSNxt6h7xzBrEHHftF" type="signed"/>
        <correspContext corresp="i-YJnccSNxt6h7xzBrEHHftF">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-ViHkBeVNT8ogdGtKx6YYTc" type="numbering">
          <date when="2012-10-05"/>
        </correspAction>
        <correspAction xml:id="i-okjKqRKGtofhC7aTvaiYh" type="submission">
          <date when="2012-10-04"/>
        </correspAction>
        <correspAction xml:id="i-Bs7sKT1fQsDD66LVySWNeC" type="transfer">
          <date when="2012-10-04"/>
        </correspAction>
        <correspAction xml:id="i-C7jQKDJ77pBt51RgGumg3X" type="assigned"/>
        <correspContext corresp="i-C7jQKDJ77pBt51RgGumg3X">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X6bCbgtP4zGrBTMsZXPecr" type="motHeader"/>
      <div xml:id="i-THtjn7UVUK7anQoLRNNsN7" type="motBody">
        <div xml:id="i-3wGfdyMsDadfiH1H2p71xy" type="motProposal" subtype="förslag">
          <head xml:id="i-8JaQLAopE53f5mxqm6XgKv">
            Förslag till riksdagsbeslut
          </head>
          <list xml:id="i-PfaVoqLjxe2CmimuhheHBp" style="ol">
            <item xml:id="i-AYqPmbXbj8EdEV7SoJXoQf">
              Riksdagen tillkännager för regeringen som sin mening vad som
              anförs i motionen om att säkerställa alla människors rätt till
              fast telefoni i Sverige.
            </item>
            <item xml:id="i-Jk2af7kwX5QTbaDZWjpYQM">
              Riksdagen tillkännager för regeringen som sin mening vad som
              anförs i motionen om att nedmonteringen av det fasta nätet snarast
              måste stoppas.
            </item>
            <item xml:id="i-PxsWqjBBTub2SQLsyks7RG">
              Riksdagen tillkännager för regeringen som sin mening vad som
              anförs i motionen om betydelsen av att bevara och utveckla det
              fasta telefonnätet.
            </item>
          </list>
        </div>
        <div xml:id="i-JaVGUw4yiiaLHoQN1dR4kt" type="motContent">
          <head xml:id="i-JmrBaJzvnDzdNxQiZy9yKu" type="h1">
            Tidigare behandling
          </head>
          <p xml:id="i-6VMG9gY225gTJhWrzd8Hwy">
            Frågan om det fasta telefonnätet har tagits upp i totalt sexton
            olika motioner av ledamöter från nästan samtliga partier sedan
            år 2000. Frågan var redan på 1900-talets slut en fråga som engagerade.
            Två av de totalt tjugo motioner som man hittar på riksdagens hemsida
            i detta ämne är skrivna av miljöpartister. Den senaste motionen
            från miljöpartister är från 2010 och avslogs genom förenklad behandling,
            vilket i praktiken betyder att man inte ger någon synlig motivering
            till avslaget av ett enskilt yrkande.
          </p>
          <head xml:id="i-KkXCxgkvUSmsypEdKY4KK3" type="h1">
            Bakgrund
          </head>
          <p xml:id="i-Pq8xFWUgDkLQL3t6h6hyXm">
            Många människor runt om i Sverige är i dag oroliga för att förlora
            sin kontakt med omvärlden via den fasta telefonin. Det rör sig
            om cirka 70 000 abonnenter vars fasta telefoni kommer att avvecklas.
            Cirka tusen telestationer ska läggas ned. En miljon telefonstolpar
            ska bort. Och det här vill Telia genomföra under, som det uppges,
            cirka åtta år.
          </p>
          <p xml:id="i-M91wmg8xBDmHj7B54i1T89">
            Enligt lagen om elektronisk kommunikation ska hushåll i Sverige
            ha rätt till tillgång till telefoni till överkomliga priser. Post-
            och telestyrelsen för enligt uppgift en ständig dialog och gör
            uppföljningar för att det ska finnas ersättningar med telefoni
            som fungerar, även om det inte blir fråga om den traditionella
            utan om en mobil lösning. Där så inte sker ska det göras en upphandling
            och från Post- och telestyrelsens sida skötas på ett sådant sätt
            att de boende, om de så önskar, erhåller den telefoni de har rätt
            till.
          </p>
          <p xml:id="i-JidAnRGkBRPtq9RKLovf2U">
            Trots att detta låter betryggande är teorin och verkligheten
            två olika saker i dagens Sverige. Lagen säger att man har rätt
            till telefoni oavsett var man bor, men verkligheten visar sig
            alltför ofta vara en annan. Människor ramlar mycket tydligt mellan
            stolarna. I Norrbotten, Västerbotten och olika delar av Sverige
            kommer nu rapporter om problem när det fasta telefonnätet avvecklas
            utan att fungerande alternativ erbjuds. Det som nu sker i spåren
            av Telias avveckling av det fasta telefonnätet ger en allvarlig
            varningssignal. Principen om rätt till telefoni i hela landet
            är på väg att sättas ur spel.
          </p>
          <p xml:id="i-4cCs8LeZPsDV2Z1xjUQtmb">
            Som ett bevis på hur många som oroar sig för avvecklingen av
            det fasta telefonnätet så mottog regeringen under 2011 en namninsamling
            med fjortontusen namnunderskrifter från personer som protesterade
            mot nedmonteringen.
          </p>
          <head xml:id="i-RtDcNk13CNHbBMFV28FKfE" type="h1">
            Sårbarhet
          </head>
          <p xml:id="i-JisTY3dxZcBtrQgrqvZ5Sp">
            Den mobila kommunikationsteknikens svagheter visade sig tydligt
            när stormen Gudrun drog fram. När det fasta nätet revs ned av
            fallande träd fanns bara trådlöst att tillgå. Tyvärr revs även
            elförsörjningen till många basstationer ned och de reserver som
            fanns klarade inte av situationen. Efter bara några timmar var
            de flesta stationer utslagna.
          </p>
          <p xml:id="i-JLENY6bk59Nj7w1VP6coZm">
            Den fasta telefonin får sin elförsörjning via kommunikationstrådarna,
            vilket i praktiken innebär att det trådlösa och det fasta representerar
            två olika elförsörjningssystem som vid katastroflägen visar sig
            vara mycket viktigt. På många ställen där elen slås ut vid katastrofer
            står det fasta nätet kvar eller tvärt om. Dubbla system för el
            innebär mindre sårbarhet än ett system.
          </p>
          <p xml:id="i-JWoFeo1gS9ADBtzYKu7Kve">
            Den fasta telefonin är uppbyggd på koppartråd. Med åren försvagas
            kopparen i tråden och vid service kan den lätt gå sönder. Koppartråden
            kan då i många fall ersättas med optisk fiber trots att sårbarheten
            då blir något sämre.
          </p>
          <p xml:id="i-W8Efr1aeGepPHbe6t9Z1R9">
            Den strategiska aspekten att ett fast telefonnät innebär en ökad
            säkerhet för vårt telekommunikationsnät glöms ofta bort i debatten.
            Med avregleringar följer med nödvändighet att konkurrensutsatta
            aktörer väljer bort kommersiellt olönsamma delar av tekniken.
            Därför måste samhället överväga om merkostnaden för säkerhet skall
            tas via skattemedel eller om den kostnaden via lag ska åläggas
            operatörerna att dela på.
          </p>
          <p xml:id="i-4jq1eCTCb33h91WnRjZNp4">
            Att inte ta ansvar för sårbarhetsaspekter är politisk dumhet
            och självklart en ansvarslöshet som inte bör förekomma i ett modernt
            samhälle och en väl fungerande demokrati. När det fasta telenätet
            nu av kommersiella motiv monteras ned i stora delar av landet
            så måste därför politiken ta ansvar för konsekvenserna.
          </p>
          <p xml:id="i-TmDf52qCFWLjKZFBwDUjUh">
            Att påstå att samhället tar ansvar för de så kallade USO-tjänsterna
            (de samhällsomfattande tjänsterna), som enligt lag bland annat
            skall ge alla svenska medborgare en rimlig tillgänglighet, blir
            inte trovärdigt om man inte hanterar frågan. Regeringen erkänner
            att man har ett ansvar men gör inget åt saken.
          </p>
          <head xml:id="i-CnigcVM46WFDCkr6iZjyQ6" type="h2">
            Rättigheten till telefoni
          </head>
          <p xml:id="i-QbfeyjEoShCWQLL4bAKFFV">
            Regeringen är ytterst ansvarig för principen om allas rätt till
            telefon, oavsett bostadsort. Delstatliga Telia, som i dag har
            ansvaret för gamla Televerkets telenät, måste alltid visa en uppriktig
            vilja att lösa de problem som uppstår när telestationer läggs
            ned. PTS måste som ansvarig statlig myndighet arbeta mycket aktivt
            för att inte någon skall lämnas i sticket.
          </p>
          <p xml:id="i-RTNAD7GmyQm42rdK1bW6WF">
            Om man drar in en tjänst är det enda rimliga att man samtidigt
            presenterar en lösning för de berörda människorna. Men så sker
            inte i dag. Man meddelar bara att man drar in den fasta telefonin
            och lämnar efter sig ett stort tomrum.
          </p>
          <p xml:id="i-KcmVyPi6wj5PtfzB1iReST">
            Kopparnätet täcker hela Sverige. Mobilnätet är däremot inte uppbyggt
            på det sättet. Brister finns i framför allt skogslänen från Värmland
            upp till Norrbotten. Kopparnätet har även en annan fördel för
            den ökande andelen människor i vårt land som drabbas av funktionshindret
            elöverkänslighet. Många av dessa har på grund av sitt funktionshinder
            tvingats att flytta från tätbebyggt område till glesbygd för att
            lindra sina sjukdomssymptom. För dessa människor fungerar varken
            Telias eller PTS mobila lösningar utan man förlorar all möjlighet
            till telekommunikation när Telia lägger ned kopparnätet. Många
            av dessa drabbade har svårt att vistas i närheten av elnätet men
            klarar någorlunda av kortare tider i närheten av fast telefoni.
          </p>
          <p xml:id="i-MPX1tCYyMa5tryypN3Nz6Z">
            För att lagen om rätt till telefoni även skall kunna gälla för
            dessa människor måste det fasta kopparnätet bevaras. Tas det bort,
            framförallt i glesbyggd, försvinner både kommunikationen med omvärlden
            och ofta även möjligheterna till arbete och sysselsättning och
            personen ifråga döms till passivitet och bidragsberoende.
          </p>
          <p xml:id="i-bA6cimN6ZQWPJ3686CQ6z">
            För de patienter som i sin diagnos även har elöverkänslighet
            som del av sina problem är det ett nästan oöverstigligt hinder
            att exempelvis få tag på sina mediciner utan tillgång till fast
            telefoni. Den kroniskt sjuke måste inte bara ha möjlighet till
            telefonkontakt med sin läkare utan även med sitt apotek.
          </p>
          <p xml:id="i-C3vvvCz9zFEqWAPyd7NNjd">
            Sedan apoteken privatiserades har det behovet ökat för dem som
            inte kan tillbringa så lång tid i den elsmogg som ett apotek utgör.
            Sådana patienter måste ringa sitt apotek i förväg och försäkra
            sig om att den aktuella medicinen finns inne eftersom man i många
            fall inte kan göra om besöket på några dagar. För sådana patienter
            kan alternativet att besöka flera apotek vara uteslutet. Att bli
            berövad den fasta telefonin innebär i praktiken att man blir berövad
            möjligheten att sköta sin hälsa.
          </p>
          <head xml:id="i-XvTNWGYKoygtNRQXNSXo97" type="h2">
            Framtiden
          </head>
          <p xml:id="i-6mVP671KGwkBC5mLW55RAL">
            Man skall heller inte underskatta kopparnätets framtida betydelse.
            Den senaste utvecklingen av ADSL-tekniken pekar på mycket intressanta
            utvecklingsmöjligeter av kopparnätet. Inom kort kan det mycket
            väl visa sig vara ett väldigt dåligt beslut att montera ned stora
            delar av kopparledningarna.
          </p>
          <head xml:id="i-BfeoxKRcYK3atGdr3q4KeB" type="h1">
            Förslag till åtgärd
          </head>
          <p xml:id="i-6DPXN7NjsrYztiap9XJojr">
            Mot bakgrund av det ovan anförda är det rimligt att regeringen
            tar ansvar för att säkerställa alla medborgares rätt till fast
            telefoni i Sverige. Det finns inget undantag i den rätten som
            säger att den som är elöverkänslig inte skulle ha samma rätt som
            andra. Det är regeringen och inte Telia som har ansvaret att säkerställa
            denna rättighet för alla, vilket riksdagen bör ge regeringen till
            känna.
          </p>
          <p xml:id="i-Mt3D684nwDy8GdB5A2FNvZ">
            Det fasta telenätet är en del av den rättighet medborgarna har
            och inte en kommersiell tillgång hos Telia, vars framtid kan avgöras
            av kortsiktiga och affärsmässiga överväganden. Riksdagen bör ge
            regeringen till känna som sin mening att nedmonteringen av det
            fasta telefonnätet snarast måste stoppas.
          </p>
          <p xml:id="i-HwKBnWdyp2QgC6TSjSGTmH">
            Av såväl strategiska som hälsomässiga anledningar finns det starka
            motiv att bevara ett heltäckande nationellt kopparnät för telekommunikation.
            Att avreglering leder till att kortsiktiga ekonomiska intressen
            styr utvecklingen är knappast en överraskning utan egentligen
            en av de effekter som eftersträvas. Därför är det rimligt att
            samhället ser över hur de samhälleliga intressen som inte ryms
            inom ett kommersiellt intresse skall hanteras. För att säkerställa
            ett robust samhälle med låg sårbarhet samt för att kunna erbjuda
            den växande gruppen elöverkänsliga möjlighet till fortsatt delaktighet
            i samhället är det av stor betydelse att bevara och utveckla det
            fasta telefonnätet. Detta bör riksdagen ge regeringen till känna
            som sin uppfattning.
          </p>
        </div>
        <div xml:id="i-SEgYexAT6Y7KAoxvHkDWWR" type="signatureBlock">
          <list xml:id="i-UJmAJvNwE2xgvVf2vPCijL">
            <item xml:id="i-Gwp3pYafaxdtUKpDD6wehe" type="signature">
              Jan Lindholm (MP)
            </item>
            <item xml:id="i-5FA4RvhhAxvtEkHyuLvUWX" type="signature">
              Peter Eriksson (MP)
            </item>
            <item xml:id="i-MEn1aD8XYbedbKw7UfiiKS" type="signature">
              Mats Pertoft (MP)
            </item>
            <item xml:id="i-GGk2VsFKi59pjHqr4Py3y5" type="signature">
              Bodil Ceballos (MP)
            </item>
            <item xml:id="i-SHhHkLdroJoi7FYbtQLarC" type="signature">
              Lotta Hedström (MP)
            </item>
            <item xml:id="i-6nq9t4Vmij9SzjLsDKDGCQ" type="signature">
              Jabar Amin (MP)
            </item>
            <item xml:id="i-233NuGU77ZLDk939eqcvYA" type="signature">
              Tina Ehn (MP)
            </item>
            <item xml:id="i-NQDboacv96ahbwGCxRLDMu" type="signature">
              Peter Rådberg (MP)
            </item>
            <item xml:id="i-Cqwzac6gxeXFv2wjSkdnya" type="signature">
              Agneta Luttropp (MP)
            </item>
          </list>
        </div>
      </div>
    </body>
  </text>
</TEI>
