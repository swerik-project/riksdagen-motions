<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00772">
  <teiHeader>
    <fileDesc>
      <titleStmt>
        <title>om rätten till arbete</title>
        <author>av Rolf Hagel och Alf Lövenborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rätten till arbete</title>
          <idno type="rdwebb">G202772</idno>
          <rs type="number">772</rs>
          <ref type="dokument_url_text">http://data.riksdagen.se/dokument/G202772/text</ref>
          <ref type="dokument_url_html">http://data.riksdagen.se/dokument/G202772</ref>
          <ref type="dokumentstatus_url_xml">http://data.riksdagen.se/dokumentstatus/G202772</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UvJ7yQHMEAKwU2R6EXUB8P" type="signed"/>
        <correspContext corresp="i-UvJ7yQHMEAKwU2R6EXUB8P">
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__772/mot_197879__772-001.pdf"/>
      <fw xml:id="i-B3viCVfZ71GCyXohcKhZtE">
        Motion 1978/79:772
      </fw>
      <div xml:id="i-8nLoaewu1D7wdYo7EDXWg4" type="motHeader">
        <div xml:id="i-KxM3t5bT8XyYJBNVNsMivK" type="motTitle"/>
        <div xml:id="i-96if9LL9kSxEAaQjN4VbxX" type="motSubmissionInfo"/>
      </div>
      <div xml:id="i-XmP1yhYTeYWHCBPTDJu1V" type="motBody">
        <div xml:id="i-95AHr85xa9fZXiZ1cgiKAW">
          <p xml:id="i-SNuPKfYyMqWGBJQNXfTbBs">
            14
          </p>
          <p xml:id="i-4kd824sFzPk3kqw1fhfEJe">
            av Rolf Hagel och Alf Lövenborg om rätten till arbete
          </p>
          <p xml:id="i-VeYEdpewG5xx9q6Jhz5H1U">
            Den registrerade arbetslösheten i vårt land ligger på omkring
            100 000 människor, men alla vet att det i verkligheten saknas
            arbete för långt över en halv miljon. Arbetarpartiet kommunisternas
            krav är att rätt till arbete skall garanteras alla människor.
            Så är det inte nu. Arbetslösheten är en plåga för ett växande
            antal. Faran för arbetslöshet hänger som ett gissel för ytterligare
            många tusen arbetare och tjänstemän. Samtidigt med detta fortsätter
            den ruinerande kapitalexporten. Företag efter företag får miljonbelopp
            av skattepengar genom att hota med nedläggningar. Utpressningen
            har satts i system. Det blir allt svårare att dölja den brutala
            kapitalismen bakom ”marknadsekonomins” skynke. Volvo- affären
            — detta spel med tusentals svenska industriarbetsplatser — är
            ett av bevisen härpå. Företag efter företag läggs ner. Hela branscher
            sätts på sparlåga. Den borgerliga regeringen ökar kapitaltillskottet
            till industrin utan att människors rätt till arbete därmed kan
            garanteras. Tvärtom. Den ”röda tråden” i regeringens arbetsmarknadspolitik
            är s. k. rörlighet, flyttning, kortsiktiga arbetsmarknadspolitiska
            insatser, men inga åtgärder för att på sikt klara sysselsättningen
            och Sveriges framtida roll som industrination.
          </p>
          <p xml:id="i-LMuRHEGLrYHyRh7ySdr6i6">
            Förödande
          </p>
          <p xml:id="i-8F2zpwFWKb2JtdhF6AP4qL">
            Arbetslösheten beror på kapitalismen, men krisen och arbetslösheten
            har förvärrats genom de borgerliga regringarnas politik. Den s.k.
            strukturom- vandlingen bedrivs i enlighet med kapitalets önskemål
            och behov för tillfället. Det är den politiken som nu får sådana
            förödande konsekvenser för svensk arbetarklass. I en rapport från
            industriverket som utkom i december 1977 fastslogs att fram till
            1982 så kommer var tionde arbetsplats inom industrin att försvinna.
            Den utveckling som har skett sedan dess utgör en bekräftelse därpå.
            Men regeringen låtsas som ingenting. I arbetsmarkandsverkets bilaga
            15 till budgetpropositionen heter det exempelvis: ”Arbetsmarknadshuvudtiteln
            präglas av en strävan att skapa arbete åt alla. Regeringen ser
            det som en huvuduppgift att bekämpa arbetslöshet. Samtidigt skall
            förnyelsen av arbetslivet drivas vidare och omsättas i praktisk
            verklighet. Var och en skall efter sin förmåga kunna delta i arbetslivet.
            Kvinnor och män skall ha lika möjligheter och samma ansvar.”
          </p>
          <pb facs="riksdagen-motions-pdf/data/197879/mot_197879__772/mot_197879__772-002.pdf"/>
          <fw xml:id="i-Be5t9z9jdb7qFiKjrmU2HU">
            Mot. 1978/79:772 15
          </fw>
          <p xml:id="i-BW276ardi8914hdEA1E7Zj">
            Det är ord som verkar som blodigt hån mot den växande armén av
            arbetslösa kvinnor och män. ”Var och en skall efter förmåga kunna
            delta i arbetslivet.” De vackra orden äger ingen täckning i verkligheten.
            Arbetslösheten drabbar hela arbetarklassen i olika former, både
            dem som ännu har arbete såväl som de arbetslösa. Arbetslösheten
            befrämjar ökad utslagning av äldre och handikappade. Den försvårar
            kvinnornas ekon- omiska frigörelse. I arbetslöshetens spår växer
            ungdomsproblemen, sprit- och drogmissbruk och olika former av
            asocialitet. Motsättningar skapas mellan svenska och utländska
            arbetare. Arbetslösheten används som instrument för att slå tillbaks
            arbetarklassens berättigade krav, för att dämpa lönekampen. Med
            den borgerliga propaganda som människor dagligen utsätts för är
            det inte underligt om det i en situation av hög arbetslöshet sprider
            sig undergångsstämningar och sökande efter lösningar som är ett
            hot mot de arbetandes långsiktiga intressen. Från Svenska arbetsgivareföreningens
            och de borgerliga partiernas sida försöker man inbilla de arbetande
            att det finns större chanser att undvika nedläggningar och arbetslöshet
            om man inte ställer några krav — vare sig på löner eller andra
            förbättringar som förorsakar arbetsköparna utgifter. Kampen mot
            arbetslösheten är därför en avgörande fråga för arbetarklas- sen.
            Helt kan arbetslösheten avskaffas först genom planhushållning
            och socialism, men redan i dag måste bestämda åtgärder vidtas
            för att skapa sysselsättning och rädda Sverige som industrination.
          </p>
          <p xml:id="i-XbBVGcntB7Yg1SAh5u62jU">
            Brott mot mänskliga rättigheter
          </p>
          <p xml:id="i-WZ8EUCrsp66uCR2kq6MkCj">
            I dagens läge talas det mycket om mänskliga rättigheter. Arbetarpartiet
            kommunisterna anklagar den svenska regeringen för att den varje
            dag och i massomfattning bryter mot de mänskliga rättigheterna
            genom att folket icke garanteras den elementära mänskliga rättigheten
            — rätten till arbete. I Förenta nationernas allmänna förklaring
            om de mänskliga rättigheterna, antagen den 10 december 1948, artikel
            23, heter det bl. a.: ”Envar har rätt till arbete, till fritt
            val av sysselsättning, till rättvisa och tillfredsställande arbetsförhållanden
            och till skydd mot arbetslöshet.” Ingen kan påstå att detta krav
            uppfylls i vårt land där många tusen förflyttas mot sin vilja,
            där många tusen saknar arbete. Var finns det fria valet av sysselsättning?
            Ien proposition från regeringen, avlämnad den 16 september 1971
            föreslogs den svenska riksdagen godkännande av FN-förklaringen
            om de mänskliga rättigheterna. Regeringens förslag antogs. I propositionen
            heter det bl. a.: ”Enligt art. 2, mom. 1 förpliktigar sig varje
            konventionsstat att genom såväl egna åtgärder som internationellt
            bistånd och samarbete, framför allt på de ekonomiska och tekniska
            områdena, till fullo utnyttja sina tillgängliga resurser för att
            säkerställa, att de i konventionen inskrivna
          </p>
          <pb facs="riksdagen-motions-pdf/data/197879/mot_197879__772/mot_197879__772-003.pdf"/>
          <fw xml:id="i-DLPGiAHMa1Y1dddBCctHY9">
            Mot. 1978/79:772 16
          </fw>
          <p xml:id="i-CYDExAb7btoLz6EH7GnRgU">
            rättigheterna gradvis förverkligas i sin helhet genom alla därtill
            ägnade medel. Detta skall i första hand ske genom åtgärder på
            lagstiftningens område”. Arbetarpartiet kommunisterna kan icke
            finna att Sverige har uppfyllt de förpliktelser man åtagit sig
            i och med riksdagens godkännande av FN-konventionen. Bl. a. är
            den mänskliga rättigheten till arbete icke garanterad. Den har
            heller icke i lag fastställts. Vi kräver att rätten till arbete
            i lag garanteras som en medborgerlig rättighet och föreslår åtgärder
            i enlighet därmed. Rätten till arbete måste garanteras genom en
            planmässig och djärv expansion på näringslivets område. Vi föreslår
            därför att det snabbt utarbetats ett brett statligt industrialiserings-
            och utvecklingsprogram vars enda tolerabla målsättning är att
            allas rätt till arbete skall garanteras i enlighet med FN:s förklaring
            om de mänskliga rättigheterna. Inom ramen för denna plan måste
            nya statliga basindustrier upprättas i olika delar av Sverige.
            Den industriella målsättningen bör i hög grad präglas av inriktningen
            på en långtgående förädling av landets egna naturtillgångar. Landets
            expertis på skilda områden måste sättas in för att utveckla en
            ny teknologi, nya konstruktioner och anläggningar som byggs upp
            för att bevara och utveckla Sverige som industrination. Det handlar
            om att utveckla en stor svensk elektronisk industri, nya och förbättrade
            transportmedel för en växande kollektivtrafik. Det handlar också
            om åtgärder för att på en rad områden förvandla outvecklade basindustrier
            som redan finns till producenter av högförädlade produkter för
            inhemsk konsumtion och export. Man kan exempelvis peka på järnhanteringen
            och skogsindustrin som viktiga basindustrier som snabbt måste
            genomgå en strukturell förändring. Det gäller att satsa på att
            förbättra den kollektiva servicen på en rad områden. Utbyggnad
            av den kollektiva transportsektorn, vårdområdet, barntillsynen
            osv. kan inrymmas i en framtidsbetonad utvecklingsplan som bör
            påbörjas nu. Det kostar pengar, ja, det är sant, men det finns
            inget större slöseri än att låta hundratusentals människor gå
            arbetslösa och att, som nu sker, utarma hela landsändar. Mot bakgrund
            av vad som här anförts föreslås 1. att riksdagen i enlighet med
            FN:s deklaration om de mänskliga rättigheterna och tidigare riksdagsbeslut
            som sin mening ger regeringen till känna att envars rätt till
            arbete skall i lag inskrivas och att erforderlig lagtext därom
            må utformas, 2. att riksdagen av regeringen begär utarbetandet
            av en landsom- fattande sysselsättningsplan i enlighet med vad
            som anförts i motionen och att dess syfte skall vara full sysselsättning,
            varvid utvecklandet av nya statliga basindustrier skall ingå som
            ett viktigt led i denna plan.
          </p>
          <p xml:id="i-TmV85mKp3Q9EUtQ5QTGab6" type="date">
            Stockholm den 23 januari 1979
          </p>
          <div xml:id="i-W2r2NtqFuZJ3hCm52q8Kjp" type="signatureBlock">
            <p xml:id="i-3AZ2btchcxztESeED1jGpX" who="i-6HVmZpF6CAUVuorYgJb32Y" type="signature">
              ROLF HAGEL (apk)
            </p>
            <p xml:id="i-TQbwBoRzjmuTFTjebSSeW5" who="i-W9KJtV2o1wQ4MwHUQGNFdx" type="signature">
              ALF LÖVENBORG (apk)
            </p>
          </div>
        </div>
      </div>
    </body>
  </text>
</TEI>
