<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00202">
  <teiHeader>
    <fileDesc>
      <titleStmt>
        <title>Minskat övertidsuttag och enklare regler</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskat övertidsuttag och enklare regler</title>
          <idno type="rdwebb">GZ02A202</idno>
          <rs type="number">A202</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A202/text</ref>
          <ref type="dokument_url_html">http://data.riksdagen.se/dokument/GZ02A202</ref>
          <ref type="dokumentstatus_url_xml">http://data.riksdagen.se/dokumentstatus/GZ02A202</ref>
          <ref type="doc">http://data.riksdagen.se/fil/A5490E11-183D-443A-B069-D1F57370E6A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GirYaxrXvVM3WbfUpNyyBp" type="signed"/>
        <correspContext corresp="i-GirYaxrXvVM3WbfUpNyyBp">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-6dhJUNVfSVXLHC6vDACzVC" type="numbering">
          <date when="2011-09-27"/>
        </correspAction>
        <correspAction xml:id="i-UB39VpwGXWK5uWya5n78w" type="submission">
          <date when="2011-09-20"/>
        </correspAction>
        <correspAction xml:id="i-Y3Pi7kvRcRCb7WV2oGQofP" type="transfer">
          <date when="2011-09-20"/>
        </correspAction>
        <correspAction xml:id="i-HrYoe8jA91LX8jASACppaZ" type="assigned"/>
        <correspContext corresp="i-HrYoe8jA91LX8jASACppaZ">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5xDZsaPuMS6vifr56aQP8z" type="motBody">
        <div xml:id="i-QYwVdB8KJgsarntsNngcgV" type="motProposal" subtype="förslag">
          <head xml:id="i-5kLPM9UpnDhApdpNQnBF9f">
            Förslag till riksdagsbeslut
          </head>
          <list xml:id="i-9Pv6tGnjnjwSDa2QXCrcFZ" style="ol">
            <item xml:id="i-Mf2WVZw99L7GxVueeU3tA4">
              Riksdagen tillkännager för regeringen som sin mening vad som
              anförs i motionen om att taket för den allmänna övertiden bör
              sänkas till 150 timmar per arbetstagare och år.
            </item>
            <item xml:id="i-PtWCM1CNvnemjesVudtbzw">
              Riksdagen tillkännager för regeringen som sin mening vad som
              anförs i motionen om att det bör införas krav på dispens från
              Arbetsmiljöverket för uttag av extra övertid, inklusive extra
              mertid, och krav på tillstånd för nödfallsövertid under längre
              tid än två dygn.
            </item>
            <item xml:id="i-nihdWGbpxXLBBxYdXvzV7">
              Riksdagen tillkännager för regeringen som sin mening vad som
              anförs i motionen om att mertidsbegreppet bör tas bort ur arbetstidslagen.
            </item>
            <item xml:id="i-6bBUecJtFpTbtVamm6BMdf">
              Riksdagen tillkännager för regeringen som sin mening vad som
              anförs i motionen om att arbetstidslagen bör ändras så att perioden
              som ska ingå i dygnsvilan blir densamma som i definitionen av
              natt, dvs. perioden mellan kl. 22 och kl. 6.
            </item>
          </list>
        </div>
        <div xml:id="i-UtT1CTbUv6SVsMTNX23hZS" type="motContent">
          <head xml:id="i-C3TUSGu29JmPw87jEcaQXu" type="h1">
            Minska övertidsarbetet
          </head>
          <p xml:id="i-AXR47fXTRASECBzUFKeC7r">
            Somliga, mest kvinnor, hankar sig fram på deltid och tillfälliga
            jobb. Andra, mest män, arbetar mer än de vill och vad som är långsiktigt
            hållbart. Även om skillnaderna har minskat under senare år så
            är lönearbetet fortfarande ojämnt fördelat mellan könen. Den genomsnittligt
            överenskomna arbetstiden för män är mer än 4 timmar längre per
            vecka än för kvinnor. Den faktiska arbetstiden skiljer sig åt
            ännu mer. Män lönearbetar nästan 6 timmar mer per vecka än kvinnor.
            Enligt SCB:s arbetskraftsundersökning arbetade 727 000 personer
            tillsammans mer än 4,6 miljoner övertidstimmar under mätveckan
            andra kvartalet 2011. Män stod för 63 procent av dessa övertidstimmar.
          </p>
          <p xml:id="i-YH16oWQ6f1qM6VMje9niMk">
            Fördelningen av det obetalda hemarbetet står i omvänd proportion
            till fördelningen av det betalda arbetet. Den skeva arbetsdelningen
            mellan könen måste brytas om vi ska uppnå verklig jämställdhet
            i såväl arbetslivet som privatlivet. Medan en stärkt rätt till
            heltid framför allt skulle bidra till ökad andel betalt arbete
            för kvinnor så skulle en begränsning av övertidsuttaget bl.a.
            bidra till ökade möjligheter för män att ta större ansvar för
            det obetalda hemarbetet.
          </p>
          <p xml:id="i-KA6nG7RbGgiqWcLZ6VkXG4">
            Det stora övertidsuttaget, främst bland män, är inte bara ett
            problem ur jämställdhetssynpunkt. Där ett mer eller mindre permanent
            utnyttjande av övertid sker bör en del av övertidsarbetet kunna
            omvandlas till nya anställningar. Även ur arbetsmiljösynpunkt
            finns det goda skäl för att hålla nere antalet övertidstimmar.
            Det är väl känt att stor arbetsbelastning under alltför många
            arbetstimmar sliter ut arbetstagare. Det är inte acceptabelt att
            arbetstagare sliter ut sig i förtid. Det är en mycket viktig anledning
            till att försöka minska övertidsuttaget i arbetslivet.
          </p>
          <p xml:id="i-8VTVtzPhNCPfT5AjPDpPH9">
            Deltidsbegränsningen i arbetslöshetsförsäkringen kan också ha
            bidragit till det höga övertidsuttaget eftersom regelverket försvårar
            för arbetsgivare att få tag på personer som är beredda att ta
            kortvariga tillfälliga anställningar.
          </p>
          <p xml:id="i-7tpPM9RYtutdJbrvRPiL3s">
            Arbetstidslagen (1982:673) reglerar arbetstiden. Hela lagen eller
            delar av lagen får avtalas bort genom kollektivavtal, som dock
            inte får medföra att mindre förmånliga villkor tillämpas än vad
            som följer av EU:s arbetstidsdirektiv (2003/88/EG). Så har också
            skett för större delen av arbetsmarknaden.
          </p>
          <p xml:id="i-X3Z6gz2DWErz1i51vdMkEd">
            Taket för allmän övertid ligger på maximalt 200 timmar per kalenderår.
            Utöver den allmänna övertiden har Arbetsmiljöverket, om kollektivavtal
            inte kunnat träffas, haft möjlighet att medge dispens för ytterligare
            övertid med högst 150 timmar per arbetstagare och kalenderår,
            eller ytterligare mertid med samma begränsning. Arbetsmiljöverket
            har också, om det funnits särskilda skäl, kunnat ge dispens från
            bl.a. vissa bestämmelser om nödfallsövertid och begränsningen
            av övertidsuttag under en fyraveckorsperiod eller en kalendermånad.
            Nu har riksdagen på regeringens initiativ slopat kravet på dispens
            från Arbetsmiljöverket för uttag av extra övertid och extra mertid.
            I stället är det tillåtet för arbetsgivare att ta ut extra övertid
            och extra mertid med högst 150 timmar per arbetstagare och kalenderår
            om det finns särskilda skäl för det och situationen inte har varit
            möjlig att lösa på annat rimligt sätt.
          </p>
          <p xml:id="i-R16HWPyfQPBR4cNqUZe15a">
            Det är väl känt att övertidsarbete medför hälsorisker. Med de
            nyligen beslutade reglerna kan det befaras att allmän övertid
            och extra övertid blandas samman och att det totala övertidsuttaget
            ökar. I praktiken riskerar vi att det blir ett allmänt tak för
            övertidsuttag på 350 timmar per arbetstagare och kalenderår. Vi
            bedömer att arbetstagarnas ohälsa riskerar att öka.
          </p>
          <p xml:id="i-2T1dGuDiggomeiPa1i1qz9">
            Regeringen säger sig ofta värna den svenska kollektivavtalsmodellen.
            Vi kan inte se att de nämnda ändringarna bidrar till detta. Eftersom
            de innebär ett gynnande av arbetsgivare som väljer att inte teckna
            kollektivavtal riskerar de tvärtom att försvåra möjligheterna
            att teckna avtal och underminera kollektivavtalsmodellen. Hittills
            har Arbetsmiljöverket i sin hantering av dispensärenden begärt
            att arbetsgivaren visat att kollektivavtal inte har kunnat träffas
            genom att förhandlingsprotokoll biläggs ansökan. Med de nya reglerna
            behöver arbetsgivare inte ens försöka att teckna kollektivavtal
            innan extra över- eller mertid får tas ut. Eftersom lagstiftning
            har normerande verkan för de kollektivavtal som träffas tar vi
            det för troligt att arbetsgivares vilja att avtala om övertidsuttag
            kommer att minska och att krav på omregleringar i befintliga kollektivavtal
            kommer att ställas.
          </p>
          <p xml:id="i-GLAXXyuVDAWCohyVz3LUMF">
            Nytt är också att arbetsgivare inte längre ska behöva söka tillstånd
            hos Arbetsmiljöverket om nödfallsövertid ska tas ut för längre
            tid än två dygn. I likhet med vad vi anfört avseende borttagandet
            av kravet på dispens för extra över- och mertid anser vi att det
            finns risk för att det totala övertidsuttaget ökar och viljan
            att teckna kollektivavtal minskar när arbetsgivarna inte behöver
            tillstånd för att ta ut nödfallsövertid under längre tid.
          </p>
          <p xml:id="i-CTvtyKudfBZti2XTgXF66x">
            Vi ser behov av att minska övertidsuttaget. Taket för den allmänna
            övertiden bör därför sänkas till 150 timmar per arbetstagare och
            år. Detta bör riksdagen som sin mening ge regeringen till känna.
          </p>
          <p xml:id="i-Vm6C3yCJdodTE8JL524sW9">
            Arbetsmiljöverkets tillsyn behöver också skärpas och hälsoaspekterna
            ska alltid beaktas när en arbetsgivare vill ta ut övertid utöver
            den allmänna. Det bör därför åter införas krav på dispens från
            Arbetsmiljöverket för uttag av extra övertid inklusive mertid
            och krav på tillstånd för nödfallsövertid under längre tid än
            två dygn. Detta bör riksdagen som sin mening ge regeringen till
            känna.
          </p>
          <head xml:id="i-73axLxLVyexru77yK6sGT6" type="h1">
            Enklare övertidsregler
          </head>
          <p xml:id="i-9VW3qSoKJdMNV5D9nuHY9n">
            Vänsterpartiet vill också förenkla övertidsreglerna i arbetstidslagen.
            Med mertid förstås sådan arbetstid som vid deltidsanställning
            överstiger arbetstagarens ordinarie arbetstid och jourtid enligt
            anställningsavtalet. Allmän mertid får liksom allmän övertid tas
            ut med högst 200 timmar under ett kalenderår. Det finns inget
            behov av att i lagen använda skilda begrepp för övertidsarbete
            vid heltids- respektive deltidsanställning. Mertidsbegreppet skapar
            endast förvirring och bör därför tas bort. Allt arbete utöver
            det överenskomna är övertidsarbete. Rätten till ersättning för
            övertids- och mertidsarbete regleras genom kollektivavtal och
            påverkas inte av den föreslagna regelförenklingen.
          </p>
          <p xml:id="i-6NRGVzkP7xeFLG9qXNuxox">
            Mertidsbegreppet bör tas bort ur arbetstidslagen. Detta bör riksdagen
            som sin mening ge regeringen till känna.
          </p>
          <head xml:id="i-BYAhERBMPheH9XJAJDRu98" type="h1">
            Bättre och enklare regler om dygnsvila
          </head>
          <p xml:id="i-6wxmxFRNLNg6sstTAfNGVp">
            Arbetstidslagen innehåller ett förbud mot nattarbete. Om de avtalsslutande
            parterna inte kommer överens om en annan förläggning av arbetstiderna
            är det lagen som gäller. Det ger arbetstagarna ett visst inflytande
            över arbetstidens förläggning. Vill arbetsgivaren förlägga arbetstiden
            på natten eller variera veckoarbetstiden måste denne förhandla
            och träffa överenskommelse om detta med den fackliga organisationen.
            Så sker också i stor utsträckning. Arbetsgivarna köper ökad flexibilitet
            och bättre avkastning på sina investeringar genom att erbjuda
            kortare arbetstid och/eller ekonomisk ersättning. Arbetstagarna
            garanteras ett visst inflytande över arbetstidens förläggning
            via avtal och får viss kompensation i tid och/eller pengar för
            obekväma arbetstider och oregelbundet arbete. Natt- och skiftarbete
            sliter dock hårt på människor. Det är därför viktigt med en tydlig
            skyddslagstiftning för personer som arbetar på obekväma och oregelbundna
            arbetstider.
          </p>
          <p xml:id="i-RhGprmvedKHFKV1S76MHhW">
            Enligt arbetstidslagen, 13 §, ska alla arbetstagare ha minst
            11 timmars sammanhängande ledighet under varje period om 24 timmar
            (dygnsvila). I den dygnsvila som alla arbetstagare har rätt till
            ska tiden mellan midnatt och kl. 5 ingå. I 13 a § samma lag anges
            att med natt avses perioden mellan kl. 22 och kl. 6. Forskningen
            har visat att människokroppen på nätter är känsligare för störningar
            och även för vissa betungande former av arbetsorganisation och
            att långa perioder av nattarbete kan vara hälsovådligt för arbetstagare
            och äventyra säkerheten på arbetsplatsen.
          </p>
          <p xml:id="i-MUPrdX1xzrTgsP5C7KSdnY">
            Mot bakgrund av det slitage på människor som det innebär att
            arbeta natt och att det är ologiskt och onödigt med två olika
            definitioner på natt i samma lag anser vi att lagen bör förbättras
            och förenklas. Arbetstidslagens 13 § bör därför ändras så att
            perioden som ska ingå i dygnsvilan blir densamma som i definitionen
            av natt i 13 a §, det vill säga perioden mellan kl. 22 och kl.
            6. Detta bör riksdagen som sin mening ge regeringen till känna.
          </p>
        </div>
        <div xml:id="i-LT5ZLkybUfecHTkP1sB2xA" type="signatureBlock">
          <list xml:id="i-SmU6JfNZrAkiFwD188z37S">
            <item xml:id="i-H7VM2N8CRtwyDNunM8tHi2" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-8WgMARmrVHGWcdq9w4Exhe" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-JZdLp8xx6yj5W43SqigrRQ" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-RHLssuJDXogGT3H8So8jVU" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-BG4b9wu5cTSBzKWVEa5CeV" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-6gd6NpPLuvGJFJWtEm6n24" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
