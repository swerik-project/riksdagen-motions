<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950_höst_ak__626/mot_1950_höst_ak__626-001.pdf"/>
      <fw xml:id="i-CMtoion7Cxiw5G1oQSigv7">
        10 Motioner i Andra kammaren, nr 626.
      </fw>
      <div type="motHeader" xml:id="i-89yhmX2ue3R7LoQnRtPYqp">
        <div type="motTitle" xml:id="i-Mjgb8kxzPC3qZR5Z69czdi"/>
        <div type="motSubmissionInfo" xml:id="i-22a8BoVvfRDMif59oWG4f8"/>
      </div>
      <div type="motBody" xml:id="i-NtUKHKv6HnYnJNpNCefaK5">
        <div xml:id="i-7Z6hTV4FjRUx4b4uztvjJw">
          <p xml:id="i-MF1MN5kK5jyq9wiT7tca2c">
            Nr 626.
          </p>
          <p xml:id="i-YH886nAxAE8PNt9TWPTrD5">
            Av fru Sandström m. fl., i anledning av Kungl. Maj:ts proposition,
            nr 133, angående vissa riktlinjer för enhetsskolans led- ning
            och lokala organisation.
          </p>
          <p xml:id="i-RGigYAUtYTx1fcL7K6iX4o">
            I Kungl. Maj:ts proposition nr 133 behandlas bl. a. frågan om
            huruvida skolväsendet i och med den nya enhetsskolan skall helt
            kommunaliseras. Vad en kommunalisering av skolväsendet skulle
            komma att innebära, kan inte klargöras med ledning av vare sig
            den framlagda propositionen eller den skolkommissionens utredning,
            som propositionen är baserad på. Ett flertal med kommunaliseringen
            sammanhängande spörsmål anses böra bli föremål för ytterligare
            utredningar. Hur dessa frågor i framtiden komma att avgöras, kan
            man sålunda inte veta något om i dag. Departementschefen inskränker
            sig i sin hemställan till att begära, att riksdagen måtte besluta,
            att enhetsskolan skall vara en »statsunderstödd kommunal skola».
            Ett sådant principbeslut kan måhända anses vara en självklar åtgärd
            med hänsyn till det tidigare av riksdagen fattade beslutet om
            en nioårig skola. Om man vill införliva realskolan med den obligatoriska
            folkskolan, är det mycket som talar för att hela denna enhetliga
            skola står i kommu- nal ledning. Men ett beslut i enlighet med
            den föreliggande propositionen innebär inte, att den kommunala
            skolledningens befogenheter och räck- vidden för dess verksamhet
            angivits. Det bör därför enligt vår mening klart sägas ut, att
            principbeslutet om den framtida skolan i kommunal ledning endast
            är ett beslut om den ram skolans ledning skall innefattas i. Vad
            som en gång skall rymmas inom denna ram är helt beroende på vad
            kom- mande utredningar och beslut kunna leda till. Med ett klart
            uttalande av detta böra kommande utredningar ha lättare att åstadkomma
            en »tolk- ning» av principbeslutets innebörd. I propositionen
            har departementschefen uttalat, att även om några slut- ligt utformade
            förslag inte nu kunna framläggas för riksdagen, så har han dock
            ansett sig böra framföra »vissa synpunkter till ledning vid det
            fort- satta utredningsarbetet». Det finns såväl i propositionen
            som i skolkommis- sionens betänkande åtskilligt, som kommer att
            vara vägledande för de kommande utredningarna. Med anledning härav
            vilja vi närmare beröra några frågor i detta sammanhang. I fråga
            om statsbidragsnormerna framhåller statsrådet önskvärdheten av
            att »statsbidragssystemet erhåller en så enkel och lättillämpad
            form som
          </p>
          <pb facs="riksdagen-motions-pdf/data/1950/mot_1950_höst_ak__626/mot_1950_höst_ak__626-002.pdf"/>
          <fw xml:id="i-UGFGouTTCqyqhLDunV2K9k">
            Motioner i Andra kammaren, nr 626. 11
          </fw>
          <p xml:id="i-WagHsutrSMqYbTpP3CzqCf">
            möjligt». Vi vilja för vår del härtill framhålla, att det är
            nödvändigt att de kommunala utgifterna för skolväsendet bli så
            rättvist avvägda som möjligt. Landsbygden och speciellt de glest
            befolkade områdena av vårt land få icke belastas hårdare än tätorterna.
            En annan och enligt vår mening mycket betydelsefull fråga är utforman-
            det av de normer efter vilka lärartillsättningen skall ske i den
            framtida skolan. Det har uttalats, att det skulle finnas en möjlighet
            till enhetlig lös- ning på denna punkt om lärartillsättningen
            i framtiden erhölle den utform- ning, som nu gäller för tillsättning
            av lärare i folkskolan. Folkskolestyrel- sen eller den instans,
            som i den framtida skolan tillsätter lärare, skulle då kunna välja
            mellan tre på förslag uppsatta, varvid valet sedan inte kunde
            överklagas annat än av formella skäl. Denna gamla, historiskt
            betingade form för lärartillsättning gav tidigare skolstyrelserna
            mycket fria händer, och anmärkningar kunde då också med skäl göras
            emot detta system. Allt- eftersom har emellertid systemet utvecklats
            därhän, att det blivit allt mindre rum för de lokala myndigheternas
            godtycke. Vid tillsättningen av ordinarie folkskollärartjänst
            gäller nu att de tre på förslag uppsatta skola vara de tre mest
            meriterade. Granskning av förslaget sker hos folkskole- inspektören,
            och på det stadiet har medsökande lärare rätt att klaga om det
            finns fog för att förslagen inte tagit hänsyn till meritvärderingen
            efter de fastställda grunderna. När förslagen återkomma till skolstyrelsen,
            är denna oförhindrad att välja vilken av de tre, styrelsen önskar.
            Härvid finns inte besvärsrätt på andra grunder än formella. Vid
            tillsättande av extra ordi- narie lärare skall den mest meriterade
            väljas. Tendensen inom detta område har alltså gått fram emot
            den mest-meri- terade-princip, som återfinnes inom andra närliggande
            områden. Hur till- sättningsförfarandet kommer att ske i framtiden
            kan man emellertid inte veta något om i dag. Departementschefen
            anger att tillsättningsförfarandet i enhetsskolan kan komma att
            ske antingen på det sätt som nu tillämpas vid de högre kommunala
            skolorna, d. v. s. att den mest meriterade utses, eller efter
            de linjer, förfarandet fått inom folkskolan. I detta sammanhang
            pekas på skolkommissionens inställning, varur man kan utläsa en
            stark sympati för att folkskolans nuvarande tillsättningsförfarande
            skall tilläm- pas i hela enhetsskolan. Hela detta frågekomplex
            synes oss i hög grad höra samman med frågan om mellaninstansernas
            ställning. Innan dessa in- stanser fått slutgiltig utformning
            och deras befogenheter blivit fastställda, torde frågan om lärartillsättningen
            inte kunna avgöras. Om de uttalanden i dessa frågor, som gjorts
            av skolkommissionen och av departementschefen i propositionen,
            skola vara riktpunkter för kommande utredningar, finna vi det
            här angeläget att framhålla, att hur lärartillsätt- ningen än
            kommer att ske, bör den principen tillämpas, att mest meriterad
            sökande också kan ha utsikt att bli vald. Det behöver inte utesluta
            att lokal myndighet kan ha möjlighet att avge förord om mellaninstans
            eller annan
          </p>
          <pb facs="riksdagen-motions-pdf/data/1950/mot_1950_höst_ak__626/mot_1950_höst_ak__626-003.pdf"/>
          <fw xml:id="i-W5GWTwMG83J9RBct46pNry">
            12 Motioner i Andra kammaren, nr 626.
          </fw>
          <p xml:id="i-FUUmz4dYSNVccWS6ijLSyn">
            myndighet handhar utnämningen. Vad som enligt vår mening är av
            stor vikt, är emellertid att skolkommissionens uppfattning om
            lärartillsättning och de lokala myndigheternas handläggning av
            sådana ärenden inte måtte bli de riktpunkter, efter vilka framtida
            utredningars direktiv bli utformade. Skolkommissionen har uttalat,
            att kommun bör ges möjlighet att »försäkra sig om just de lärare,
            som kunna anses vara mest lämpade för vederbörande skola». För
            att nå ett sådant mål anser kommissionen vidare att »de meri-
            ter, som kunna utläsas av vederbörande ansökningshandlingar skulle
            inte ensamma behöva vara avgörande». För att få den ur egen synpunkt
            »bästa lärarkraften&gt; skall skolstyrelsen — enligt kommissionen
            — kunna välja »den som enligt skolstyrelsens personkännedom bäst
            skulle passa just den ifrågavarande skolans behov&gt;. Ett knäsättande
            av sådana principer skulle vara tillbakagång till äldre tiders
            godtycke och ett klart avsteg från de principer som steg för steg
            utkristalliserats inom folkskoleväsendet och som allmänt anses
            vara goda framsteg. Departementschefen framhåller i föreliggande
            proposition att folkskoleinspektörernas granskning av ansökningshandlingar
            och det nya meritvärderingssystemet åstadkommit »avsevärd stadga
            och ett stort mått av rättvisa». Frånvaron av besvärsrätt är en
            svaghet, medger departements- chefen vidare. Men varken meritvärdering
            eller besvärsrätt torde ha större betydelse, om vad som kan utläsas
            ur ansökningshandlingarna inte behöver vara avgörande, utan vad
            som desslikes skall vara avgörande också blir de lokala skolmyndigheternas
            rent subjektiva uppfattning om den tjänste- sökande lärarens person
            och privata förhållanden. Att ge rum för sådant godtycke förefaller
            desto mer avskräckande som skolstyrelserna enligt kom- missionens
            uppfattning i framtiden böra vara sammansatta efter politiska
            grunder i högre grad än som nu är fallet. Vi kunna inte underlåta
            att här ge uttryck åt vår förhoppning, att hur frågan om lärartillsättningen
            i framtidens skola än må utformas, så må avkall inte göras på
            principen om mest meriterade sökandes företräde. Be- svärsrättens
            utsträckande till alla enhetsskolans lärare skulle bli en natur-
            lig följd härav. Vi hemställa därför, att här anförda synpunkter
            måtte beaktas vid behand- lingen av proposition nr 133.
          </p>
          <p xml:id="i-9iuCeLUeeLcuLfbCwMdJjx" type="date">
            Stockholm den 17 oktober 1930.
          </p>
          <p xml:id="i-QonDdjPn65q5ASALu2RHJc">
            Ragnhild Sandström. A. Widén. Folke Nihlfors.
          </p>
        </div>
      </div>
    </body>
  </text>
</TEI>
