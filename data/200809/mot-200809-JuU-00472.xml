<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00472">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 4 Rättsväsendet</title>
          <idno type="rdwebb">GW02Ju472</idno>
          <rs type="number">Ju472</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju472/text</ref>
          <ref type="dokument_url_html">http://data.riksdagen.se/dokument/GW02Ju472</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju472</ref>
          <ref type="doc">http://data.riksdagen.se/fil/BC33E43D-C224-40E9-8B05-4971BD0081ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q2CJ38XmDZxWpnVawWRZPK" type="signed"/>
        <correspContext corresp="i-Q2CJ38XmDZxWpnVawWRZPK">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="numbering" xml:id="i-BF3VDDnPsXxwd7pkNNhEQQ">
          <date when="2008-10-09"/>
        </correspAction>
        <correspAction type="submission" xml:id="i-16bDex87i4vbT5QyT4RqHh">
          <date when="2008-10-07"/>
        </correspAction>
        <correspAction type="transfer" xml:id="i-DR7uE5gsXHkmLv3MDguDnq">
          <date when="2008-10-07"/>
        </correspAction>
        <correspAction type="assigned" xml:id="i-9NLiNttt6HTUmq8pA9zZtS"/>
        <correspContext corresp="i-9NLiNttt6HTUmq8pA9zZtS">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-HLuaGAB5yFcW9K47dmAWoq">
          <head xml:id="i-UFac1472sJbQcox3HvCe4V">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Säkerhetspolisen 3
            </item>
            <item>
              Åklagarmyndigheten 3
            </item>
            <item>
              Sveriges Domstolar 5
            </item>
            <item>
              Kriminalvården 5
            </item>
            <item>
              Behandlingsprogram för män som begått vålds- och sexualbrott
              mot kvinnor 5
            </item>
            <item>
              Insatser för kvinnor inom kriminalvården 6
            </item>
            <item>
              Fångombudsman 6
            </item>
            <item>
              Brottsförebyggande rådet (Brå) 7
            </item>
          </list>
        </div>
        <div type="motProposal" subtype="förslag">
          <head xml:id="i-VZ9e1wnAvkX7SbnKJeLiMt">
            Förslag till riksdagsbeslut
          </head>
          <list style="ol">
            <item xml:id="i-AcZNpq8rmvQMmGG8v7yd2F">
              Riksdagen anvisar med följande ändringar i förhållande till regeringens
              förslag anslagen under utgiftsområde 4 Rättsväsendet enligt uppställning:
            </item>
          </list>
          <table>
            <row xml:id="i-NRaAPk9ofE1RXrNTv43BjW">
              <cell>
                Anslagsförändring miljoner kronor
              </cell>
            </row>
            <row xml:id="i-JrWQKMepTJivV2vcKzYmSq">
              <cell>
                2009
              </cell>
              <cell>
                2010
              </cell>
              <cell>
                2011
              </cell>
            </row>
            <row xml:id="i-M3uT8FmAkP3Ef1QNpyGmRe">
              <cell>
                Anslag
              </cell>
            </row>
            <row xml:id="i-DtRMz1Vm3LTjVX9djGg7pd">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-9DTTDaQC1FgBL2GGydu4pq">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-3UBhy2w5Xq9FN57KxXG3XT">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-QpauxyG4yDR24QLBxiZZEj">
              <cell>
                1:6
              </cell>
              <cell>
                Kriminalvården
              </cell>
              <cell>
                25
              </cell>
              <cell>
                25
              </cell>
              <cell>
                25
              </cell>
            </row>
            <row xml:id="i-8tjbi68yx3zJJpaYrAG3m3">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                5,5
              </cell>
              <cell>
                5,5
              </cell>
              <cell>
                5,5
              </cell>
            </row>
            <row xml:id="i-QNn4zirexNW8afUznpTPgD">
              <cell>
                Summa utgiftsområdet
              </cell>
              <cell>
                49,9
              </cell>
              <cell>
                49,5
              </cell>
              <cell>
                49,5
              </cell>
            </row>
          </table>
          <list style="ol">
            <item xml:id="i-YPTCQxZ3ijHnrDuCXR1pAA">
              Riksdagen tillkännager för regeringen som sin mening vad som
              anförs i motionen om att Åklagarmyndigheten i sitt arbete måste
              prioritera arbetet med att bekämpa mäns våld mot kvinnor, sexualbrott,
              hatbrott och miljöbrott.
            </item>
            <item xml:id="i-CFVCtH6S6Tisq7FoeSPs6T">
              Riksdagen tillkännager för regeringen som sin mening vad som
              anförs i motionen om att satsningar på utbildningar för åklagare
              om mäns våld mot kvinnor behöver ökas och genomföras med kontinuitet.
            </item>
            <item xml:id="i-SAVbuphSQv1Ma4BUWmDrGG">
              Riksdagen tillkännager för regeringen som sin mening vad som
              anförs i motionen om obligatorisk utbildning av domare och nämndemän
              i frågor om mäns våld mot kvinnor, sexualbrott, hatbrott samt
              ett förbättrat jämställdhetsarbete i Sveriges Domstolar.
            </item>
            <item xml:id="i-B3RZyaqxuGh6M4BXa8TWvX">
              Riksdagen tillkännager för regeringen som sin mening vad som
              anförs i motionen om att män som dömts för vålds- eller sexualbrott
              mot kvinnor och barn bör genomgå ett obligatoriskt behandlingsprogram
              inom ramen för Kriminalvårdens verksamhet.
            </item>
            <item xml:id="i-GXW8Gsh52rhgFywK2WPqhC">
              Riksdagen tillkännager för regeringen som sin mening vad som
              anförs i motionen om att införskaffa ytterligare kunskap om kvinnor
              på landets anstalter, där specifikt frågan om tidigare utsatthet
              för sexuella övergrepp och våld fokuseras.
            </item>
            <item xml:id="i-44nT6Lermpif6zmbHhJ9nR">
              Riksdagen tillkännager för regeringen som sin mening vad som
              anförs i motionen om att låta kvinnor på anstalter få tillgång
              till stödsamtal med frivilliga och anställda på kvinnojourer.
            </item>
            <item xml:id="i-HqfZYj6pGqZhMZwx1RvC22">
              Riksdagen tillkännager för regeringen som sin mening vad som
              anförs i motionen om vikten av att införa en fångombudsman som
              tillvaratar interners medborgerliga fri- och rättigheter.
            </item>
            <item xml:id="i-HrP7fsiWxo7ZpYhxiA1MEQ">
              Riksdagen tillkännager för regeringen som sin mening vad som
              anförs i motionen om behovet av att säkra tillgången till bra
              kriminalstatistik hos Brottsförebyggande rådet.
            </item>
          </list>
        </div>
        <div type="motContent">
          <head type="h1" xml:id="i-HGwAGHEwuDgwg1i2g3BysZ">
            Säkerhetspolisen
          </head>
          <p xml:id="i-9v19RvFDVfFkfpnpN17sGz">
            Regeringen tillför Säkerhetspolisen 100 miljoner kronor för att
            förebygga terrorism som riktas mot Sverige. Miljöpartiet delar
            regeringens synpunkt att Sveriges säkerhet är en prioriterad fråga
            för demokratin och att vi bör besitta en stark analysförmåga vad
            gäller omvärldsbevakningen. Men vi ställer oss frågande inför
            denna summa som tilldelas Säkerhetspolisen. Sveriges riksdag och
            folkvalda har idag bristande insyn i Säkerhetspolisens arbete,
            och några detaljerade specifikationer i vad denna nu närmare miljard
            stora budget används till finns inte att tillgå.
          </p>
          <p xml:id="i-LiHDnxYbkTWpkAZYKgAdJb">
            Utöver detta behöver en översyn genomföras av Säkerhetspolisens
            personskydd. Frågan är nämligen om det krävs säkerhetspoliser
            för det fysiska personskyddet. Miljöpartiet anser att personskyddet
            skulle kunna skötas av den öppna polisen. Självklart ska de som
            har denna viktiga samhällsfunktion vara kompetenta i sin yrkesroll,
            besitta hög integritet och i övrigt kunnigt sköta sitt yrke, men
            att analysera omvärldsfrågor finns det inget praktiskt behov av
            för livvakter. Miljöpartiet avser därför inte att tillskjuta de
            100 miljoner kronorna till Säkerhetspolisen såsom regeringen föreslår.
          </p>
          <head type="h1" xml:id="i-VNi6J6kACrzKXDoNfMwPBy">
            Åklagarmyndigheten
          </head>
          <p xml:id="i-F7Brb9KySgAPt32xMYtpW2">
            Åklagarmyndigheten bedriver ett resurseffektivt arbete med att
            utreda brott och företräda det allmänna i domstol. Storleken på
            myndighetens arbete är till stora delar avhängigt av hur arbetet
            går för polis och kriminalvård. Ökade resurser för polisen leder
            till ökad mängd ärenden hos Åklagarmyndigheten. Miljöpartiet har
            tillsammans med Socialdemokraterna och Vänsterpartiet under förra
            mandatperioden tillfört myndigheten ytterligare medel för att
            tillgodose detta. Regeringen anvisar 80 miljoner kronor för att
            tillgodose den ökade ärendetillströmningen. Miljöpartiet välkomnar
            dessa medel för att avhjälpa den höga arbetsbelastningen på Åklagarmyndigheten.
            Vi gör dock bedömningen att ytterligare 10 miljoner kronor bör
            tillföras för att klara av vissa prioriterade områden.
          </p>
          <p xml:id="i-Tz5y9WTiBwWpFRFGbMUeUP">
            Arbetet för att utreda miljöbrott måste förbättras. Genom Åklagarmyndighetens
            regleringsbrev för 2006 specialdestinerades 5 miljoner kronor
            för att öka kompetensen att utreda miljöbrott. Detta viktiga arbete
            är dock fortfarande i sin linda och behöver ytterligare medel
            för att påskynda utvecklingsarbetet vad gäller miljöbrott. Det
            finns uppgifter om att miljöåklagarnas arbetssituation försvårats
            och att andelen icke avklarade miljöbrott hos myndigheten, samt
            andelen preskriberade brott, är fortsatt hög. Ett stort antal
            anmälda misstänka brott skrivs dessutom av redan hos polisen (jfr
            Är vi bra på miljöbrott? En snabbanalys, Brå 2006). Ett fortsatt
            arbete krävs därför för att utveckla Åklagarmyndighetens arbete
            med att utreda miljöbrott och för att få miljöbrottslingarna dömda.
          </p>
          <p xml:id="i-8oDS2dhpQZpPEo7fRaKTQH">
            Åklagarmyndigheten konstaterar i sin årsredovisning för 2007
            att antalet anmälningar om mäns våld mot kvinnor ökar. Enligt
            myndighetens statistik minskar samtidigt antalet avslutade brottsmisstankar
            som lett till lagföring från 34 procent till 32 procent. Samtidigt
            konstateras att variationerna i lagföringsgraden mellan olika
            kammare är hög. Genomsnittet är en lagföring på 32 procent, i
            Stockholm har bara en av fem åklagarkammare nått upp till genomsnittet,
            samtidigt som den lägsta lagföringen ligger på 8,9 procent för
            en kammare. Åklagarmyndigheten konstaterar att 16 av 34 allmänna
            kammare under 2007 uppnått genomsnittet, vilket är samma antal
            som 2006.
          </p>
          <p xml:id="i-LchPw7i6mARmB2bXjcLi7p">
            Alltsedan kvinnofridsuppdragen har det varit åklagarmyndigheternas
            ansvar att ta fram åtgärdsprogram och policydokument för åklagarnas
            insatser för bekämpning av mäns våld mot kvinnor. Det är uppenbart
            att det krävs ytterligare medel och satsningar hos Åklagarmyndigheten
            för att klara av det ökade ärendeflödet. Miljöpartiet avsätter
            medel för detta ändamål.
          </p>
          <p xml:id="i-3JjCySqPLuX82UKabVELeb">
            Satsningar på utbildningar för åklagare om mäns våld mot kvinnor
            behöver ökas och genomföras med kontinuitet. Frågan om mäns våld
            mot kvinnor och barn är ett samhällsproblem som våra åklagare
            kontinuerligt behöver uppdateras om.
          </p>
          <p xml:id="i-U4aC4Y1EHhcobaVzy1z7Wf">
            Med anledning av det anförda vill Miljöpartiet göra ytterligare
            satsningar på fortbildning av personal inom Åklagarmyndigheten
            i frågor om mäns våld mot kvinnor med en könsmaktsförståelse.
          </p>
          <p xml:id="i-NVVP883HNSkKxWn2h6VXae">
            Sexualbrotten måste bekämpas. Den förbättrade sexualbrottslagstiftning
            som Miljöpartiet varit med om att genomföra, måste få genomslag
            inom rättstillämpningen och få avsedd effekt. Till detta kommer
            att ett ökat fokus måste läggas på ett bekämpande av internationell
            gränsöverskridande prostitution (så kallad trafficking) och sexhandel
            via Internet. Vi vill tillföra ytterligare resurser för att Åklagarmyndigheten
            ska kunna utveckla sitt internationella arbete mot sexbrott och
            för att myndigheten ska kunna öka kunskapen om sexualbrottslagstiftningen
            och utreda fler brott. Vi utvecklar i en separat partimotion hur
            vi vill utveckla arbetet i Sverige för att bekämpa detta stora
            problem. För Åklagarmyndighetens del vill vi dock tillföra extra
            resurser för att kunna prioritera den här sortens ärenden och
            för att kunna hantera frågor om utfärdande av besöksförbud och
            överträdelser av besöksförbud på ett snabbare och effektivare
            sätt.
          </p>
          <p xml:id="i-WeeQQKFXeL4hGxCnbdJjPX">
            Åklagarnas arbete mot så kallade hatbrott måste utvecklas och
            stärkas. I rapporten En studie av homofoba hatbrott i Sverige
            (2006) visar Eva Tiby bland annat att Åklagarmyndighetens och
            domstolarnas tolkning av vad som konstituerar homofobiska hatbrott
            avviker från den definition Säkerhetspolisen haft. Tillämpningen
            av straffskärpningsregeln i 29 kap. 2 § 7 brottsbalken haltar
            också hos åklagare och domare. Mot bland annat denna bakgrund
            är det Miljöpartiets bedömning att Åklagarmyndigheten måste tillföras
            ytterligare resurser för att förbättra sitt arbete med att bekämpa
            så kallade hatbrott. Dessa brott måste av åklagaren benämnas för
            vad de är och den som begår dem måste få den straffskärpning lagstiftaren
            angett.
          </p>
          <p xml:id="i-Ls7a7pKwwiWWRRHr4vTNH4">
            Sammantaget medför detta att Miljöpartiet föreslår att 10 miljoner
            kronor anslås, utöver de av regeringen föreslagna medlen, till
            Åklagarmyndigheten.
          </p>
          <head type="h1" xml:id="i-2gYJB2L8eFUv6E4pivfWp5">
            Sveriges Domstolar
          </head>
          <p xml:id="i-5EP1AjZVrByAWabC4zWuY8">
            Domare och nämndemän tillhör en av de viktigaste parterna i den
            rättskedja som säkrar en rättssäker rättsprocess för kvinnor och
            barn utsatta för våld. Domskäl som resonerar om kvinnans promiskuösa
            leverne, klädstil, alkoholvanor osv. påtalar den fortgående trenden
            där domstolsväsendet inte tillämpar sexualbrottslagstiftning och
            kvinnofridsparagrafen utifrån lagstiftarens avsikt.
          </p>
          <p xml:id="i-3YHLGSe9dxB8kbBBdxqj1A">
            Domstolsverket har organiserat utbildningar om mäns våld mot
            kvinnor för domare och nämndemän separat med hänvisning till kravet
            på opartiskhet som ställs på domare. På de av Domstolsverket anordnade
            fortbildningsdagarna deltog 120 av 695 ordinarie domare i landet.
            I den återkommande obligatoriska utbildningen för samtliga ordinarie
            domare behandlas våld mot kvinnor under en föreläsning.
          </p>
          <p xml:id="i-6oBPmdPEY4dPUAdF6WMPHo">
            Det är oroväckande att så få domare deltagit i de arrangerade
            utbildningsdagarna. Kunskapen om situationen i samhället vad gäller
            frågor om mäns våld mot kvinnor och barn, våld i samkönade relationer
            och hedersrelaterat våld behöver spridas i hela rättsväsendet,
            särskilt bland domare och nämndemän. Fortbildningssatsningarna
            för domare och nämndemän bör bli genomgående obligatoriska för
            att nå samtliga verksamma inom domstolsväsendet. För att prioritera
            detta arbete avsätter Miljöpartiet 10 miljoner kronor i sin budget.
          </p>
          <head type="h1" xml:id="i-LdBFneV1nyqzsKo6p3qAzX">
            Kriminalvården
          </head>
          <head type="h2" xml:id="i-Df3QY2BzPWfybFfr7eow9n">
            Behandlingsprogram för män som begått vålds- och sexualbrott
            mot kvinnor
          </head>
          <p xml:id="i-8h2oQ4VMMSLmvqT88h7Gbs">
            Inom kriminalvården bedrivs idag två behandlingsprogram för män
            som har begått vålds- och sexualbrott mot kvinnor. Idap (Intergrated
            Domestic Abuse Programme) är ett behandlingsprogram för män som
            misshandlar den kvinna de lever eller har levt i en nära relation
            med, sexualbrottsprogrammet heter Relation och Samlevnad (ROS).
          </p>
          <p xml:id="i-zEePaoRBrsc4PamKMq1VY">
            Miljöpartiet ser mycket positivt på att Kriminalvården i sin
            verksamhet bedömer frågan om mäns vålds- och sexualbrott mot kvinnor
            som ett prioriterat område. Resultaten som har uppvisats gör att
            Kriminalvården nu satsar ytterligare på denna typ av behandling
            för män som dömts för vålds- eller sexualbrott mot kvinnor och
            barn.
          </p>
          <p xml:id="i-7beAUieBggcVaidW82NGZP">
            Miljöpartiet vill stödja denna verksamhet och tillföra ytterligare
            medel för att alla män ska kunna nås av dessa behandlingar. Vi
            vill även att programmen blir obligatoriska för alla män som dömts
            för vålds- eller sexualbrott. För detta ändamål avsätter Miljöpartiet
            15 miljoner kronor.
          </p>
          <head type="h2" xml:id="i-CrCfBSpscQgBvk63duhZsD">
            Insatser för kvinnor inom kriminalvården
          </head>
          <p xml:id="i-6NzweXL7nj1zqcYwAFg47P">
            Kriminalvården har sex specifika fängelser för kvinnor. Cirka
            260 kvinnor är intagna, vilket är 56 procent av det totala antalet
            fängelsedömda personer. De vanligaste brotten kvinnor begår är
            stöld och narkotikabrott. Enligt Kriminalvårdens statistik har
            cirka 70 procent av dessa kvinnor problem med narkotikamissbruk.
            Jämfört med män har kvinnor i högre grad allvarligare psykiatrisk
            problematik kopplad till sitt missbruk. Idag vet vi inte hur stor
            andel av de kvinnor som befinner sig i kriminalvård som har blivit
            utsatta för sexuella övergrepp och mäns våld.
          </p>
          <p xml:id="i-AztGqhUP9a7pLyvive3Z8b">
            Norges motsvarighet, Kriminalomsorgen, har gjort en undersökning
            om hur många kvinnor som utsatts för denna typ av övergrepp och
            våld tidigare i livet och funnit att detta gäller minst 65 procent
            av kvinnorna. Norge har därför påbörjat ett försöksprojekt med
            att låta kvinnojourer hålla stödsamtal med kvinnor på anstalter.
            De ger även intagna kvinnor alternativet att få stödsamtalen i
            kvinnojourens lokaler. Norges Krisesentersekretariat 1 har uppgett
            att försöket är mycket lyckat eftersom de når fram till kvinnor
            som upplever sig bortglömda av samhället och att framstegen i
            samtalet har gett dem en hopp inför en framtid fri från kriminalitet.
          </p>
          <p xml:id="i-Ke8YYG5nBnF5KsxQbdMZhd">
            Miljöpartiet menar att regeringen omedelbart bör tillsätta en
            utredning om kvinnor i kriminalvården för att utröna hur många
            kvinnor som kan ha utsatts för sexuella övergrepp och mäns våld.
            Med denna kunskap kan vi överblicka behovet av liknande insatser,
            som Norge genomför, på svenska anstalter. Miljöpartiet vill därefter
            att initiativ tas för att starta en försöksverksamhet i liknande
            form. Kriminalvården ska i regeringens regleringsbrev ges i uppdrag
            att samarbeta med kvinnojourer, som anmäler sitt intresse, för
            att dessa ska kan hålla stödsamtal med kvinnor på anstalter alternativt
            i kvinnojourens lokaler. Detta försök bör efter ett år utvärderas
            och därefter implementeras i Kriminalvårdens verksamhet vid lyckat
            resultat. Miljöpartiet avsätter 5 miljoner kronor för att ombesörja
            omkostnader för kvinnojourerna.
          </p>
          <head type="h2" xml:id="i-V54Vkm6bztBgNYVzpF2zer">
            Fångombudsman
          </head>
          <p xml:id="i-DBkDEfaWVyVox9kXsvEXs6">
            Idag reglerar en rad internationella konventioner förhållandena
            på fängelser och häkten samt skyddet för mänskliga rättigheter
            för interner. Vår grundlag reglerar även flera andra rättigheter
            för interner.
          </p>
          <p xml:id="i-UEUSJkGPEy9Jdps1t2uuvG">
            Under året har flera anstalter anmälts till Justitieombudsmannen,
            som är den instans som idag behandlar anmälningar mot Kriminalvården.
            Under 2008 har Justitieombudsmannen bedömt tio anmälningar mot
            anstalten Salberga från interner som berör brister i bland annat
            brevhantering, brott mot tystnadsplikten och rätten till besökare.
          </p>
          <p xml:id="i-3HmG1pMgqE7mjANVg33ssn">
            Miljöpartiet anser att även för den som är dömd för ett brott
            och avtjänar ett straff på anstalt ska de mest grundläggande mänskliga
            rättigheterna upprätthållas. Exemplet från anstalten i Salberga
            visar att det krävs en offentlig diskussion och åtgärder för att
            komma till rätta med förhållandena kring mänskliga rättigheter
            på vissa anstalter. Under de senaste två åren har även självmord
            på häkten ökat väsentligt, något som också pekar mot att det är
            hög tid att åtgärda situationen för intagna på häkten och anstalter.
          </p>
          <p xml:id="i-WEssS9GbbZ91SLv7t5pNFC">
            Den grundlagsfästa föreningsfriheten är ett annat exempel på
            att det är tveksamt om internernas grundläggande rättigheter respekteras.
            Idag begränsas möjligheten att bilda förtroenderåd till enskilda
            avdelningar istället för att göra det för hela anstalten, trots
            att det senare är en förutsättning för att kunna driva krav med
            någon som helst kraft. Detta innebär att interner ofta får söka
            sig till avdelningschefer på anstalten istället för till anstaltsledningen
            när de har synpunkter. Miljöpartiet anser att man på detta sätt
            inte upprätthåller grundlagens mening när interner de facto inte
            har möjlighet att påverka sin miljö och vardag på anstalterna.
          </p>
          <p xml:id="i-2BGyFjGRgBd3Zw1uaV2tdY">
            En fångombudsman skulle fylla det behov som finns idag för att
            stärka dialogen mellan interner och Kriminalvården. Det räcker
            alltså inte med att Justitieombudsmannen kan utöva tillsyn inom
            Kriminalvården, det behövs en instans som företräder fångars mänskliga
            rättigheter. I Storbritannien har det redan införts en fångombudsman
            med lyckat resultat. Det krävs i högre grad en dialog mellan internerna
            och anstaltsledningarna för att öka rättstryggheten för båda parterna,
            och där har fångombudsmannen visat sig kunna ge ett sådant stöd.
            Det behövs någon som aktivt kan arbeta för både interner, anstaltsledningar
            och Kriminalvården. Ytterst skulle fångombudsmannen kunna bidra
            till minskad återfallsfrekvens bland brottslingar. En fångombudsman
            bör således även införas i Sverige. Miljöpartiet avsätter fem
            miljoner kronor för att införa en fångombudsman.
          </p>
          <head type="h1" xml:id="i-WJfE87NXhK2BTMQeWdrCQd">
            Brottsförebyggande rådet (Brå)
          </head>
          <p xml:id="i-TcbubJ8Pjz2iRxBJoy2cUC">
            Brå genomför på ett förtjänstfullt sätt arbetet med kriminalstatistiken
            och genomför även andra uppgifter, såsom att utreda brottslighets
            struktur, omfattning och orsaker. Brå har därför tidigare givits
            i uppdrag att hantera den samlade statistiken för hatbrotten i
            Sverige. Ansvaret har överförts från Säkerhetspolisen. För att
            kunna anpassa och utveckla sitt statistiksystem i takt med övriga
            myndigheter inom rättsväsendet, tillfördes Brå tidigare ökade
            medel. Regeringen tillför i höstens budget Brå nästan två miljoner
            kronor för myndighetens förvaltningskostnader. Miljöpartiet anser
            att ytterligare medel bör tillskjutas för att Brå ska kunna vidareutveckla
            statistiksystemen särskilt avseende hatbrott och mäns våld mot
            kvinnor och barn. Miljöpartiet föreslår därför att 5,5 miljoner
            kronor tillförs Brå.
          </p>
        </div>
        <div type="motSignatures">
          <list>
            <item xml:id="i-C4eMinUrdsm75tSCYAyXga">
              Mehmet Kaplan (mp)
            </item>
            <item xml:id="i-2Y1GndtY4t1jmnG9nWecuu">
              Max Andersson (mp)
            </item>
            <item xml:id="i-DiBNKNSoAWv422Acem3sKG">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
