<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02900">
  <teiHeader>
    <fileDesc>
      <titleStmt>
        <title>Kurdiskt självstyre</title>
        <author corresp="i-Lw92TAaAVgG8Kdf7YxhViy i-SrBAa2d3LWrMGJXvTgBhLV">av Markus Wiechel och Jeff Ahl (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2900 av Markus Wiechel och Jeff Ahl (båda SD)</title>
          <idno type="rdwebb">H3022900</idno>
          <rs type="number">2900</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022900/text</ref>
          <ref type="dokument_url_html">http://data.riksdagen.se/dokument/H3022900</ref>
          <ref type="dokumentstatus_url_xml">http://data.riksdagen.se/dokumentstatus/H3022900</ref>
          <ref type="docx">http://data.riksdagen.se/fil/8C17C81F-E210-4011-9663-2F300F280EE6</ref>
          <ref type="pdf">http://data.riksdagen.se/fil/4DF88F61-BE98-4922-9D47-E39CC78B9706</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SJmnYJuXJLKMagzWknJpoe" type="signed"/>
        <correspContext corresp="i-SJmnYJuXJLKMagzWknJpoe">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction xml:id="i-9MNMbB2iMW71eXqY7PV2iW" type="submitted">
          <date when="2015-10-06"/>
          <time when="15:28:45"/>
        </correspAction>
        <correspAction xml:id="i-UdvorLGQKiJ3YpMiKD1Z6u" type="referred">
          <date when="2015-10-13"/>
        </correspAction>
        <correspAction xml:id="i-YTED4LnfiH87ssQjCNeGXP" type="assigned">
          <date when="2016-08-03"/>
          <time when="08:18:22"/>
        </correspAction>
        <correspContext corresp="i-YTED4LnfiH87ssQjCNeGXP">
          <ref type="assignedTo">Utrikesutskottet</ref>
        </correspContext>
        <correspAction xml:id="i-SNraSQwFLowt7hyuCJ2owc" type="behandlas_i"/>
        <correspContext corresp="i-SNraSQwFLowt7hyuCJ2owc">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2900 av Markus Wiechel och Jeff
          Ahl (båda SD) Kurdiskt självstyre
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6MRpadii6mRD46F6HsnYww">
            Förslag till riksdagsbeslut
          </head>
          <list style="ol">
            <item xml:id="i-8APunZGHMxB6bnqf3NbTG1">
              Riksdagen ställer sig bakom det som anförs i motionen om utökat
              stöd till kurddominerade områden och tillkännager detta för regeringen.
            </item>
            <item xml:id="i-HNAagwG7k3Pq9pjWJzrGWJ">
              Riksdagen ställer sig bakom det som anförs i motionen om att
              erkänna ett självständigt Kurdistan i norra Irak och tillkännager
              detta för regeringen.
            </item>
            <item xml:id="i-Mznhp1iwyfdmtqZm64rEzH">
              Riksdagen ställer sig bakom det som anförs i motionen om att
              verka för mer självstyre till kurddominerade områden i Syrien,
              Turkiet och Iran och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CDRGLaAmnK5XB7ui9CnAtk" type="h1">
            Kurddominerade områden
          </head>
          <p xml:id="i-RWYxuAWZuPm9Q1yow5ftab">
            Den samlade kurdiska befolkningen utgör sannolikt mellan 25 och
            30 miljoner människor. Detta gör dem till den största etniska
            gruppen i världen som formellt saknar ett eget land. När första
            världskriget var över lovades kurderna ett eget land av England,
            Frankrike och USA men det uteblev trots det första delningsavtalet
            (undertecknades i Sèvres, år 1920). Den största gruppen kurder
            befinner sig i nuvarande Turkiet och efter detta avtal gjorde
            ett antal turkar uppror. Resultatet blev att de tvingade fram
            ett nytt avtal där kurderna inte längre fick sitt egna land och
            samtidigt fick chansen att påbörja sin ”turkifieringspolitik”.
            Sedan dess har många kurder varit involverade i strider om självständighet
            vilket resulterat i att tusentals människor förlorat sina liv.
            Hur de kurdiska grupperna har klarat sig och utvecklats har berott
            lite på vilket land de varit bosatta i då de i många fall haft
            helt olika förutsättningar. Vad som är klart är att det kurdiska
            folket trots motsättningar har lyckats hålla ihop och dessutom
            fortsatt att utvecklas. De har dessutom i kontrast med stora delar
            av övriga Mellanöstern haft en någorlunda god relation till västvärlden
            och har på sina håll startat ett flertal fredliga politiska partier.
            Kurderna är ett starkt folk som håller ihop. Det är ett folk som
            drabbats av vad som närmast går att betrakta som imperialism från
            starkare grupperingar. Av den anledningen bör de så länge de kämpar
            för demokrati och fred få omvärldens stöd. Riksdagen bör ge regeringen
            i uppdrag att se över hur ett utvecklat stöd till kurdiska regioner
            i Mellanöstern kan ske för att på sikt utöka deras självbestämmande
            och stötta deras humanitära gärningar.
          </p>
          <head xml:id="i-V3cfrVb2Rs3QQuWhFjaYYH" type="h1">
            Irakiska Kurdistan
          </head>
          <p xml:id="i-JeYwTjAsc1icicBtKTWNeF">
            Av hänsyn till Turkiet och Iran har de irakiska kurderna inte
            talat särskilt mycket om totalt självstyre. De kurddominerade
            områdena i irakiska Kurdistan har dock i mångt och mycket sedan
            1992 haft ett eget parlament med flera fria val. De irakiska kurderna
            skiljer ut sig från kurder i andra länder då de har haft kurdiskspråkiga
            skolor, egna militära styrkor och andra nationella rättigheter
            som kurder i grannländerna saknat. Sedan Saddam Husseins fall
            har irakiska Kurdistan fått ännu mer självständighet och har av
            många klassats som Iraks lugna del med en god ekonomisk utveckling
            och förhållandevis mycket fred. Den kurdiska regionalregeringen
            har utrikespolitiskt sätt hållit en hög profil och den kurdiska
            presidenten Massoud Barzani har mottagits som statschef i Washington.
            Grannlandet Turkiet har lyckats odla goda kontakter med den regionala
            regeringen, vilket i sig har hjälpt till i den ekonomiska utvecklingen
            och trots allt kunnat skapa hopp om en fredlig lösning i konflikten
            mellan upproriska kurder i Turkiet och den turkiska staten.
          </p>
          <p xml:id="i-RZ2KBTtZwk7yWAGPXTVqcZ">
            Ingen har kunnat undgå de fruktansvärda händelserna i Irak och
            Syrien. Daesh (IS) har spridit skräck i hela världen och i Irak
            har irakiska armén i många fall övergett sina posteringar i de
            norra delarna av landet. Hela paragraf 140-området som den kurdiska
            regionala regeringen gör anspråk på har i stor utsträckning tagits
            över av dess säkerhetsstyrkor Peshmerga. Detta visar tydligt den
            regionala regeringens förmåga till självstyre i sin region och
            vikten av det kurdiska självstyret i just denna region.
          </p>
          <p xml:id="i-LXBdQBYGtMErdGZGttX6hi">
            Redan då Irak som nation skapades på 1920-talet var landet splittrat
            och kurderna önskade självständighet. Idag är inte steget till
            självständighet för regionen särskilt stort. Utöver kontroll över
            säkerheten i området eller faktumet att de har ett väluppbyggt
            parlament med flertalet olika politiska partier, finns även en
            stor potential med framtida exportmöjligheter. Utrikes- och säkerhetspolitiken
            är förhållandevis västorienterad och pragmatisk. Idag har Sverige
            goda diplomatiska förbindelser med den regionala regeringen, och
            den skulle kunna fungera som ett föredöme genom sin acceptans
            för minoriteter samt demokratiska och pragmatiska synsätt. Om
            Kurdistanregionen väljer att utropa självständighet efter en folkomröstning
            bör Sverige erkänna beslutet under förutsättning att den står
            upp för en autonom region med visst självbestämmande för kristna
            i Irak samt verkar för att säkerställa andra minoriteters säkerhet
            och rättigheter.
          </p>
          <p xml:id="i-JLt9vnuJNf8bFiH6NxUPZs">
            Turkiska, syriska och iranska Kurdistan
          </p>
          <p xml:id="i-HZ7UAyA2bnDW9kPLzwTcJS">
            Situationen för kurder är som tidigare nämnt olika beroende på
            var de bor. Den största gruppen kurder bor i Turkiet, där de också
            haft det svårt efter många års intensiv turkifieringspolitik med
            tvångsförflyttning, mord och trakasserier som följd. Efter två
            års vapenvila har Turkiet dessutom valt att angripa kurdiska mål
            runt om i Mellanöstern samtidigt som Daesh attackerat dem i både
            Syrien och Irak. Nya fredliga kurdiska partier har under flera
            års tid etablerats i Turkiet. Det kurdiska freds- och demokratipartiet
            BDP har vunnit flertalet val i vissa turkiska regioner men många
            partimedlemmar har fängslats och på annat sätt hindrats från att
            vara politiskt aktiva. Det kurdiska partiet DTP stämplades också
            som olagligt och stängdes ned av turkiska myndigheter år 2009
            efter anklagelser om kontakter med PKK. 2015 nådde det vänsterradikala
            partiet HDP med över 13 % av väljarna stora framgångar i Turkiet
            och nådde ända vägen in i det nationella parlamentet. Detta gjorde
            att president Erdogan och styrande partiet AKP tappade majoriteten.
            Sedan dess har partilokaler tillhörande HDP satts i brand, politiker
            har fängslats och nyval utlysts.
          </p>
          <p xml:id="i-Tf89k36P7KRvNbSAfpcRvb">
            I Syrien och Iran finns likaså en stor minoritet kurder som förtrycks,
            även om de i många fall inte drabbats av samma begränsningar som
            i Turkiet, där språket och andra kurdiska kännetecken har förbjudits.
            Kurderna utgör den största minoriteten i Syrien och har tidigare
            varit en aktiv deltagare i revolutionen mot president Bashar al-Assad.
            Idag utgör de en av de främsta och mest framgångsrika motståndarna
            till Daesh genom den militära gruppen YPG (med tillhörande kvinnomilis
            i YPJ). I Iran lever en mycket stor del av kurderna i gränsområdet
            mot Irak och Turkiet. De har under de senaste åren blivit kraftigt
            nedtryckta av regimen vilket kanske främst visat sig genom mord
            och fängslanden av politiskt aktiva kurder. Sverige bör stå upp
            för varje folks rätt till ett eget land. Riksdagen bör uppmana
            regeringen att verka för åtgärder som syftar till mer självstyre
            åt kurder i kurddominerade områden i Turkiet, Syrien och Iran.
          </p>
        </div>
        <div type="motSignatures">
          <list>
            <item xml:id="i-WYH2GzbFjrWwEXTBWE5uQS" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-8chPhcMJr9NwSVbBw5h9SV" who="i-SrBAa2d3LWrMGJXvTgBhLV">
              Jeff Ahl (SD)
            </item>
          </list>
        </div>
      </div>
    </body>
  </text>
</TEI>
