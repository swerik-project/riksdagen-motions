<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__418/mot_1964__ak__418-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 418 år 1964 11
          </p>
          <p>
            Nr 418
          </p>
          <p>
            Av herr Rask och fru Ekroth, angående språkstudier i samband
            med arbete utomlands.
          </p>
          <p>
            Under senare år har allt fler svenska flickor tagit hushållsarbete
            i Eng- land för att genom vistelsen där studera engelska språket.
            Det har beräk- nats att ungefär 1000 flickor varje år på detta
            sätt finansierar vistelsen ge- nom anställning »au pair» eller
            genom vanlig hembiträdesanställning. Au pair-anställningen innebär
            att den anställde erhåller kost och logi samt en mindre summa
            fickpengar. För detta slag av anställning fordras ej arbets- tillstånd,
            vilket erfordras för vanlig hembiträdesanställning. När det gäller
            au pair-anställningen skall den anställde hjälpa till med hushållsarbete,
            passning av barn m. m. Men meningen är den, att den anställde
            skall be- redas möjligheter att bevista språklektioner och föreläsningar
            vissa dagar eller kvällar i veckan. Dessa ungdomar, som önskar
            studera språket i England och genom ar- betsanställningar finansierar
            vistelsen, torde till ungefär hälften ordna det- ta genom egna
            kontakter. Englands offentliga arbetsförmedlingar förmed- lar
            nämligen icke hushållsanställningar till utländska medborgare.
            Däremot finnes privata platsförmedlingsfirmor, vilka drivs helt
            affärmässigt, som står till tjänst mot en ersättning av 3—5 pund
            per förmedlad plats. Det svenska KFUK-hemmet i London förmedlar
            i begränsad omfattning denna hushållshjälp av svenska ungdomar.
            Det torde vara känt, bl. a. genom tidningspressen, att de anställningar
            som ordnats genom de privata engelska förmedlingsbyråerna eller
            genom annonser i många fall slagit mindre väl ut beroende till
            stor del på att den som förmedlat anställningen inte undersökt
            den anställdes kunskaper eller den engelska familjens lämplighet
            att taga emot utländsk hemhjälp. Vad som ovan sagts om England
            och studier av engelska språket kan sä- kert åtminstone delvis
            överföras även när det gäller Tyskland och tyska språket, Frankrike
            och franska språket etc. Man torde även kunna antaga att våra
            nordiska grannländer har samma frågor aktuella att på ett betryg-
            gande sätt ge ungdomarna möjligheter att studera språket i främmande
            land. En prövning av dessa frågor synes därför vara angelägen,
            och med stöd av det ovan anförda får vi hemställa, att riksdagen
            i skrivelse till Kungl. Maj:t måtte anhålla om utredning beträffande
            åtgärder — eventuellt i samråd
          </p>
          <pb facs="riksdagen-motions-pdf/data/1964/mot_1964__ak__418/mot_1964__ak__418-002.pdf"/>
          <p>
            12 Motioner i Andra kammaren, nr 418 år 1964
          </p>
          <p>
            med övriga länder — för att i ökad utsträckning bistå svens-
            kar som söker arbete i utlandet för att studera språket.
          </p>
          <p>
            Stockholm den 23 januari 1964
          </p>
          <p>
            Karl Rask Iris Ekroth
          </p>
        </div>
      </div>
    </body>
  </text>
</TEI>
