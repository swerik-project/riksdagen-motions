<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-01898">
  <teiHeader>
    <fileDesc>
      <titleStmt>
        <title>Kompetensförsörjning av lärare</title>
        <author corresp="i-NDXytJ2sEVrtLhDNxEoc8A">av Ida Drougge (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1898 av Ida Drougge (M)</title>
          <idno type="rdwebb">H7021898</idno>
          <rs type="number">1898</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7021898/text</ref>
          <ref type="dokument_url_html">http://data.riksdagen.se/dokument/H7021898</ref>
          <ref type="dokumentstatus_url_xml">http://data.riksdagen.se/dokumentstatus/H7021898</ref>
          <ref type="docx">http://data.riksdagen.se/fil/6D335FDB-58A7-47CB-A484-DF42492CB2C7</ref>
          <ref type="pdf">http://data.riksdagen.se/fil/33D08829-8770-4302-9969-04110BD49A96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JrCmMpjKqy7bpxRMKCsNio" type="signed"/>
        <correspContext corresp="i-JrCmMpjKqy7bpxRMKCsNio">
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-Frwko7YWSdvET8TrJF8av2" type="submitted">
          <date when="2019-10-02"/>
          <time when="16:05:32"/>
        </correspAction>
        <correspAction xml:id="i-XbEymc2XXoj4fGZgpcP7SL" type="reviewed">
          <date when="2019-10-02"/>
          <time when="16:42:21"/>
        </correspAction>
        <correspAction xml:id="i-Jw6TXp5cXnAA4fkJp1ve4T" type="referred">
          <date when="2019-10-11"/>
        </correspAction>
        <correspAction xml:id="i-WxixCezjz6udqmWneiLvNR" type="assigned">
          <date when="2020-05-07"/>
          <time when="16:32:38"/>
        </correspAction>
        <correspContext corresp="i-WxixCezjz6udqmWneiLvNR">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-DuC5mJV5QKEFEdwBuHmpeQ" type="behandlas_i"/>
        <correspContext corresp="i-DuC5mJV5QKEFEdwBuHmpeQ">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TipEXxeShSsNQaXphVtqor" type="behandlas_i"/>
        <correspContext corresp="i-TipEXxeShSsNQaXphVtqor">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PQZvmMaT7eiLVW37QriaH3" type="motHeader">
        <div xml:id="i-98i7aAr1D2hSynSEtdWQnQ" type="motTitle">
          Motion till riksdagen 2019/20:1898 av Ida Drougge (M) Kompetensförsörjning
          av lärare
        </div>
      </div>
      <div xml:id="i-Efb9qEhhz2gbrbJhdYd7do" type="motBody">
        <div xml:id="i-PMMVxpjAXpJ9YoYi4HzAYr" type="motProposal" subtype="förslag">
          <head xml:id="i-8V7zd8sxLpLpAiE3fEfNX4">
            Förslag till riksdagsbeslut
          </head>
          <list xml:id="i-Co5on4cfFX2MTkkvritHCH" style="ol">
            <item xml:id="i-8xyU1zH9p6roEjzTLZceTu">
              Riksdagen ställer sig bakom det som anförs i motionen om att
              ändra lärarutbildningen i syfte att höja dess kvalitet och tillkännager
              detta för regeringen.
            </item>
            <item xml:id="i-YBDxooA2uFdi6Td9XzvNuA">
              Riksdagen ställer sig bakom det som anförs i motionen om kompletterande
              pedagogisk utbildning och tillkännager detta för regeringen.
            </item>
            <item xml:id="i-XD6aC3BAbEYd1egJ8QDcAF">
              Riksdagen ställer sig bakom det som anförs i motionen om att
              möjliggöra för etablering av en fristående lärarutbildning och
              tillkännager detta för regeringen.
            </item>
            <item xml:id="i-7cCmxafBDuzthL1zHsFbd6">
              Riksdagen ställer sig bakom det som anförs i motionen om att
              minska lärares administrativa arbete och tillkännager detta för
              regeringen.
            </item>
            <item xml:id="i-EUT7VGXgM7i5S3agzrB6V9">
              Riksdagen ställer sig bakom det som anförs i motionen om statligt
              ansvar för kompetensutveckling för personal inom förskola, skola
              och gymnasium och vuxenutbildning och tillkännager detta för regeringen.
            </item>
            <item xml:id="i-34N6ojmsn7zkDyAcL8S25Y">
              Riksdagen ställer sig bakom det som anförs i motionen om att
              tillsätta en delegation för ordning och reda i skolan och tillkännager
              detta för regeringen.
            </item>
          </list>
        </div>
        <div xml:id="i-3CcD3M6hEKYX1Zekoqh9v7" type="motContent">
          <head xml:id="i-N1cprRnFu9S4bNVhADt7J" type="h1">
            Motivering
          </head>
          <p xml:id="i-B5E3xVkSwcR6rujmtRH1Mv">
            De kommande tio åren kommer antalet barn och elever öka med 350
            000, samtidigt som många lärare går i pension. Ökningen sker dessutom
            i alla skolformer, från förskolan till vuxenutbildningen. För
            att kunna möta behovet skulle 77 000 nya lärare behövas bara i
            för- och grundskolan de kommande fem åren.
          </p>
          <p xml:id="i-UBXWmgAngPcprUffvCpbxW">
            För att fler ska vilja utbilda sig till lärare samt stanna i
            yrket behöver mycket fortsatt bli bättre. Konkurrenskraftiga löner
            är givetvis en viktig faktor, som också fått mycket fokus de senaste
            tio åren. Lönenivåer ensamt är dock inte hela lösningen och den
            här motionen fokuserar därför på de reformer som bör komplettera
            lönediskussionen.
          </p>
          <list xml:id="i-6bA87Vrpwz72CtKgPkU6X7" style="ol">
            <item xml:id="i-C66TXEQQzqvRhHibmXvgBt">
              Kvalitén på lärarutbildningen behöver öka. Innehållet i lärarutbildningen
              behöver bli mer relevant och undervisningstiden under utbildningen
              behöver öka. Antagningskraven till landets lärarutbildningar behöver
              bli högre och en ny fristående lärarutbildning behöver få en ärlig
              chans att etablera sig i Sverige.
            </item>
            <item xml:id="i-TeeqVEAgxL5gG5k6urweoM">
              Lärares administrativa börda behöver minskas och andra tjänster
              såsom lärarassistenter behöver i större utsträckning introduceras
              i skolan.
            </item>
            <item xml:id="i-49X76DPjFhL99Ec1pL1EDi">
              Staten behöver ta ett större och mer övergripande ansvar för
              kompetensutveckling genom att gå från tillfälliga kompetensutvecklingsprogram
              till permanenta.
            </item>
            <item xml:id="i-HFVn4hEJmU5bSjv6jqMwGB">
              En delegation för ordning och reda bör tillsättas. Lärares arbetsmiljö
              behöver förbättras och vilka befogenheter lärare har behöver bli
              tydligare framförallt för lärare själva, men också för föräldrar
              och elever.
            </item>
          </list>
          <head xml:id="i-LLe4v7sM92yPW8Ge26yRQb" type="h2">
            Lärarutbildning
          </head>
          <p xml:id="i-XsV2qZVbe3AtdQ7HnVuDSe">
            Regeringen har för att möta den utbredda lärarbristen byggt ut
            lärarutbildningen. En strategi som regeringens egna utvärderingar
            visar är ohållbar och direkt kontra­produktiv. Dels är lärarutbildningen
            redan landets största yrkesutbildning och var fjärde student som
            börjar en yrkesutbildning på högskolan gör det på lärarutbildningen.
            Framförallt hoppar dock rekordmånga studenter också av lärarutbildningen.
            Faktum är att ingen utbildning på universitets- och högskolenivå
            har lika många avhopp som just lärarutbildningen. Bland ämneslärare
            var färre än hälften av alla studenter kvar på utbildningen efter
            sex terminer. Utvärderingarna och studierna av varför detta sker
            är många och pekar delvis på olika anledningar. En slutsats som
            delas av de flesta är dock att ökad antagning ger fler studenter
            med lägre meritpoäng, vilket ger större avhopp och lägre kvalitet.
            Detta leder i sin tur till ökade kostnader i programmen samt att
            genom­strömningen inte står i proportion till den ökade antagningen.
            Utbyggnaden av lärar­utbildningarna har med andra ord varit väldigt
            kostsam och sänkt kvalitén.
          </p>
          <p xml:id="i-Vvvz5ERuJUaecWMcnUqNnH">
            En studie från Göteborgs universitet visar också att alltför
            många studenter med stort behov av stöd med stor sannolikhet också
            leder till risk för viss sänkning av kravnivån. Detta skapar samtidigt
            sämre förutsättningar för de högpresterande studenter som önskar
            högre krav på utbildningen. Nära hälften av de avhoppade studenterna
            hänvisar också till utbildningsrelaterade skäl för sitt avhopp,
            samt att de inte tror sig klara av arbetet som lärare efter avslutad
            lärarutbildning.
          </p>
          <p xml:id="i-LmKEXUPqqYRvkdCvnaxtJr">
            Sammantaget blir slutsatsen att det enda hållbara sättet att
            öka antalet studenter som genomgår hela lärarutbildningen är att
            göra det genom att höja kraven på studenterna samt kvalitén på
            lärarutbildningen. Detta bör exempelvis göras med höjda antagnings­krav
            samt ökad lärarledd undervisningstid. Flertalet studier och kartläggningar
            visar också att dagens lärare saknar kunskaper på en rad områden.
            Mycket pekar framförallt på behov av ökade kunskaper om hur man
            bäst bemöter och undervisar elever med neuropsykiatriska funktionsnedsättningar
            (NPF). Exempelvis visar en kartläggning gjord på Karolinska Institutets
            Center of Neurodevelopmental Disorders att hela fyra av fem lärare
            anser att de inte fått tillräcklig kunskap med sig från lärarutbildningen
            för att kunna undervisa grundskoleelever med NPF. Svensk skola
            är en av världen mest inkluderande skolsystem, och det ställer
            särskilt höga krav på våra lärare. Att vi nyttjar lärarutbildningen
            till fullo är därför helt avgörande både för att vi ska klara
            de behov dagens skola har men också för att lärare och lärarstudenter
            ska vilja slutföra utbildningen och sedan orka och klara av arbetet
            som lärare. Utan en lärarutbildning som på ett fullgott sätt förbereder
            sina studenter för arbetet som lärare, kommer vi varken att klara
            av att kompetensförsörja skolan eller klara av att höja skolresultaten.
            Något som bekräftar lärarutbildningens brister är att mängden
            avhopp ökar just efter att dess studenter genomfört praktik.
          </p>
          <p xml:id="i-GS4esYAebM619DHEic8RGP">
            Faktumet att lärarstudenter i större utsträckning än de flesta
            andra studenter på högskolenivå arbetar samtidigt som de studerar,
            visar också att innehåll i utbildningen kan adderas utan att utbildningen
            som sådan blir längre. Utöver ökade kunskaper i specialpedagogik
            behöver metodik, didaktik och ledarskap ges större utrymme. Den
            praktik som ingår i lärarutbildningen, verksamhetsförlagd utbildning
            (VFU), behöver kopplas samman med de teoretiska delarna på utbildningen
            på ett bättre sätt än i dag, så att de nyutbildade lärarna är
            bättre förberedda och får en bättre start i yrket.
          </p>
          <p xml:id="i-GsQp6U5bojL7hTHtFUK22S">
            Universitetskanslersämbetet (UKÄ) har nyligen utvärderat de svenska
            förskollärar- och grundlärarutbildningarna. Sammanlagt har 67
            utbildningar granskats och resultatet är som befarat tyvärr nedslående.
            Bara drygt hälften av de utvärderade utbildningarna får omdömet
            ”hög kvalitet” och knappt hälften får omdömet ”ifrågasatt kvalitet”
            av UKÄ. Kvalitetsbristerna är både omfattande och varierande.
            Nu har lärosätena ett år på sig att rätta till de brister som
            UKÄ pekar på. För att driva ökad kvalité på lärarutbildningen
            och ge landets unga som drömmer om ett engagerande, utmanande
            men roligt yrkesliv i skolan en ärlig chans, behöver vi möjliggöra
            för nya fristående aktörer som vill bedriva lärarutbildning på
            andra sätt än vad som idag görs i Sverige. Flertalet renommerade
            utbildningsaktörer har visat intresse av att starta nya lärar­utbildningar
            i Sverige, bland annat i samverkan med universitet utomlands.
            Dessa stoppas idag av stelbenta och orimligt höga krav på nya
            aktörer. Något som blir näst intill komiskt när i stor sett ingenting
            kan stoppa en utbildning som väl startat. Istället för skyhöga
            trösklar för att starta utbildning, behöver vi rimligt höga krav
            för samtliga som bedriver lärarutbildning. Kvalitén på utbildningen
            behöver vara det som avgör om du har tillstånd att bedriva lärarutbildning
            eller inte, ingenting annat. Regelverket för att starta och bedriva
            lärarutbildning i Sverige behöver därför ses över och reformeras
            i enlighet med detta. Exempelvis bör det bli möjligt att bedriva
            en lärarutbildning som bygger på att studenterna redan när de
            börjar har ämneskunskaper motsvarande en kandidatutbildning. Faktum
            är att Sverige är relativt unikt med att ha ämneskurser som enbart
            är till för lärare.
          </p>
          <p xml:id="i-JGm4jiAkC9C8AczwF63LrZ">
            Mycket tyder också på att landets befintliga Kompletterande Pedagogiska
            Utbildningar (KPU) kan bli kortare och framförallt att de också
            behöver bli lättare att kombinera med arbete på skolor. Även antagningsreglerna
            behöver bli tydligare, så att de som överväger att söka har rimligt
            lätt att veta om de är behöriga eller inte.
          </p>
          <head xml:id="i-MeFGZh3ZR3ad3FXgNYeyjD" type="h2">
            Lärares administrativa arbete
          </head>
          <p xml:id="i-NaMpCQ9rKEyGCrfnQbqo9q">
            I internationella jämförelser, exempelvis Vitalis, kan man konstatera
            att svenska lärare använder i genomsnitt två timmar mindre per
            vecka till undervisning jämfört med lärare i andra länder i OECD.
            Man använder också två timmar mer än andra länder till administration.
            Att lärare får ägna mycket tid åt annat än undervisning är allvarligt
            eftersom det är väl belagt att tiden mellan elev och lärare är
            helt avgörande för att stärka elevernas kunskaper. Trots vallöften
            från båda regeringspartierna – Miljöpartiet och Socialdemokraterna
            – att minska lärarnas administration går utvecklingen åt fel håll.
            Undersökningar visar dessutom att drygt åtta av tio lärare upplever
            att mängden administrativa uppgifter som lärare behöver hantera
            har ökat de senaste åren. 59 procent upplever att de administrativa
            uppgifterna har ökat kraftigt och ytterligare 27 procent uppger
            att de har ökat något.
          </p>
          <p xml:id="i-2XH2yz5pixP3biVQ7q21Sy">
            Enligt Skolverket, som sammanställer lärarnas egna uppfattningar
            om hur de använder sin tid, går två timmar per dag för en svensk
            lärare till administrativa åtgärder och ordnings- och omsorgsåtgärder
            som inte handlar om att förmedla kunskap och inte handlar om kunskapsuppdraget.
            Det exemplifieras med iordningsställande av lokaler, behandla
            ledighetsansökningar, agera rastvakt och övervaka omklädningsrum
            två timmar per dag. Detta motsvarar mer än 20 000 heltidstjänster
            bara i den svenska grundskolan. Genom att introducera fler yrkeskategorier
            i skolan och frigöra den här tiden, skulle alltså lärarbristen
            bara i grundskolan kunna minska med ca 20 000 personer.
          </p>
          <head xml:id="i-BTYkmhkXAXrex7BbgKbgpX" type="h2">
            Kompetensutveckling
          </head>
          <p xml:id="i-ciCkvGEzWJ3e3jqxpvdHK">
            Ytterligare ett område där Sverige sticker ut är den över lång
            tid bristande möjligheten till god kompetensutveckling för landets
            lärare. Vår prioritering av att minska elev­grupperna hos relativt
            stora barn och elever har inte varit fruktsamt. Hade vi likt Polen,
            och många andra länder vars skolresultat skjutit i höjden, lagt
            våra ekonomiska resurser på kompetensutveckling av våra lärare
            hade lärares arbetssituation och våra elevers resultat troligtvis
            sett bättre ut än idag. Givet dagens stora lärarbrist kommer vi
            fram­över heller inte att ha lyxen att välja eller att göra både
            och. Kombinationen av allt fler elever och färre lärare kommer
            att kräva ökat stöd och ökad kompetensutveckling för att lärare
            och skolan ska klara av att ställa om och utveckla sig. Erfarenheter
            från fram­gångsrika kompetenslyft säger oss att varaktighet är
            av yttersta vikt. Skolor behöver tid att ställa om sin verksamhet
            och frigöra tid, så att lärare hinner genomgå utbildning samtidigt
            som de fortsätter arbeta. Staten behöver därför göra ett rejält
            lyft på området och kapa i den stora flora av spretiga statsbidrag
            för att istället erbjuda över tid stabila och rigoröst utbyggda
            kompetensutvecklande utbildningar för personal i skolan. Kompetensutveckling
            behövs som sagt för att klara lärarbristen och som bonus har det
            dessutom visat sig vara en faktor som lockar fler att stanna och
            börja arbeta i skolan. Viktigt att poängtera är att det inte enbart
            räcker med att erbjuda kurser för landets lärare, det behövs även
            för skolledare, rektorer, fritidspedagoger, barnskötare, lärar­assistenter
            och alla andra personalkategorier som arbetar i skolan.
          </p>
          <head xml:id="i-CmFG1FGbrdtzonPmmQFBby" type="h2">
            Delegation för ordning och reda i skolan
          </head>
          <head xml:id="i-N9LBQeNTgTLbg36yUrws24" type="h1">
            Siffrorna, ur en studie från Lärarförbundet 2019, talar sitt
            tydliga språk:
          </head>
          <list xml:id="i-D6PXm7W55JYH1Fw9S7aWeu" style="ul">
            <item xml:id="i-2gA1S9fjxCUWVGT6mKbjmJ">
              Drygt 1 av 4 uppger att de har funderat på att sluta arbeta som
              lärare på grund av bristande studiero på deras lektioner. Dessa
              känslor av olust är dubbelt så vanliga bland grundskollärare som
              bland gymnasielärare.
            </item>
            <item xml:id="i-FijScpB24Czb1LVgRh9GZi">
              Drygt 4 av 10 lärare svarar att de känner sig ganska eller mycket
              osäkra på hur de ska agera när en elev vägrar lämna klassrummet
              trots att de har bett eleven.
            </item>
            <item xml:id="i-Kvi6m57jx1ixNmKEddgMSJ">
              7 av 10 grundskollärare och drygt 6 av 10 gymnasielärare har
              tvekat att agera vid situationer när elever stör studieron därför
              att de är osäkra på sina befogenheter.
            </item>
            <item xml:id="i-3ZzsZuPDaEUt389eErM9er">
              Mer än hälften av alla lärare, och 6 av 10 grundskollärare, har
              tvekat att agera när elever stör studieron på grund av rädsla
              för att bli anmäld.
            </item>
            <item xml:id="i-5Rxm3GK3bWK7smAJ8aqDXP">
              Drygt 4 av 10 lärare svarar att de känner sig ganska eller mycket
              osäkra på hur de ska agera när en elev vägrar lämna klassrummet
              trots att de har bett eleven.
            </item>
            <item xml:id="i-H6CrHKLt6ZcRBigyaFvCAF">
              Omkring 1 av 3 känner sig osäkra på hur de ska agera när en elev
              vägrar lämna ifrån sig sin mobil eller andra föremål.
            </item>
            <item xml:id="i-MLZz3HE1ze8JTY1KZbh4Gf">
              Drygt 1 av 3 lärare svarar att det är en störande ljudnivå på
              ungefär hälften eller mer av deras lektioner.
            </item>
            <item xml:id="i-XbzKeMGAg11oRsMHg9e8W7">
              4 av 10 uppger att en stor del av undervisningstiden går åt att
              hålla ordning i klassrummet.
            </item>
          </list>
          <p xml:id="i-RKNFnfehee28BYVgyw2GSj">
            Dålig arbetsmiljö är den främsta orsaken till att många lärare
            lämnar eller överväger att lämna läraryrket. Bullriga ljudmiljöer,
            elever som bråkar och hotar samt föräldrar som skriker och skäller.
            Anledningarna till att lärares arbetsmiljö försämrats de senaste
            åren är många. Förskjutning av förhållningssätt i samhället där
            föräldrar i allt större ut­sträckning ställer krav på skolan istället
            för på sig själva påverkar i stor utsträckning negativt. Fler
            föräldrar borde kanske ägna mer tid åt att fråga sina barn hur
            det går i skolan, läsa läxor och engagera sig, och lite mindre
            tid åt telefonen och instagram. Kanske skulle då deras barn också
            sköta sig lite bättre. Svenska elever ligger i topp på en rankinglista
            i OECD, den över frånvaro och sen ankomst. Det säger väldigt mycket
            om också föräldrarnas syn på sitt eget ansvar över barnen och
            deras tid i skolan. Att komma åt detta med direkta politiska åtgärder
            är svårt och kanske inte heller önskvärt. Indirekt finns det dock
            mycket vi kan och behöver göra. En bra start vore att tillsätta
            en delegation för ordning och reda i skolan. Delegationen borde
            bestå av representanter från olika delar av skolvärlden; fackförbunden,
            huvudmännen och Skolverket. Till­sammans behöver man se över lärare,
            rektorer och huvudmäns befogenheter och föreslå förändringar i
            syfte att utöka och tydliggöra dessa. Man behöver även se över
            hur praktiska hinder kan minska. Vad behöver exempelvis lärare
            för stöd från ledning, för att orka agera mot elever och föräldrar,
            även när de med stor sannolikhet skulle leda till anmälning hos
            Skolinspektion med tillhörande ökad administrativ arbetsbörda
            som följd. Kan kanske tröskeln att anmäla lärare också öka utan
            att bli orimligt hög och rättsosäker? Går det att exempelvis öka
            kraven på anmälaren att inkomma med underlag som styrker anklagelsen
            innan skola och lärare behöver svara och agera?
          </p>
          <p xml:id="i-TxojkbwYQB7cutw2vQiakq">
            Det är även viktigt att delegationen baserat på evidens tar fram
            ett material med exempel på hur vi bäst kan arbeta förebyggande
            mot oordning och konflikter i skolan. Metoder som screening av
            elever för att fler ska få rätt till särskilt stöd i tid, pulshöjande
            aktivitet varje dag och mer idrott samt särskilda rastvakter eller
            lärarassistenter som har möjlighet att agera direkt när konflikter
            uppstår, skulle kunna vara några av de saker man tittar närmare
            på.
          </p>
          <p xml:id="i-PcWGMSAVjLGRaVgKJ7Ytoq">
            Att vi i Sverige idag har föräldrar som beläggs med vistelseförbud
            på sina barns skolor är en sorglig utveckling som får långtgående
            konsekvenser för alla. Att tillsätta en delegation för ordning
            och reda i skolan vore en bra början för att stoppa den ut­vecklingen
            och för att få fler lärare att orka och vilja arbeta i skolans
            värld hela yrkeslivet.
          </p>
        </div>
        <div xml:id="i-T6pxNCyfcEFMimj1yxo7Zc" type="signatureBlock">
          <list xml:id="i-Xs8ComPcFcWwUYpnLZ2A6a">
            <item xml:id="i-JoY6j2YWisycvksHdQPLRx" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
