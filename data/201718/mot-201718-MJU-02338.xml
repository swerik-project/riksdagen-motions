<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-02338">
  <teiHeader>
    <fileDesc>
      <titleStmt>
        <title>Minskad köttkonsumtion</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2338 av Jens Holm m.fl. (V)</title>
          <idno type="rdwebb">H5022338</idno>
          <rs type="number">2338</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5022338/text</ref>
          <ref type="dokument_url_html">http://data.riksdagen.se/dokument/H5022338</ref>
          <ref type="dokumentstatus_url_xml">http://data.riksdagen.se/dokumentstatus/H5022338</ref>
          <ref type="docx">http://data.riksdagen.se/fil/7DF1C75D-7AE6-445E-8996-A26BBB134C5E</ref>
          <ref type="pdf">http://data.riksdagen.se/fil/42873F7F-7179-4F24-9CD9-69FB9C87DD47</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DVmwwPC5uoRidQ7f4GZwkb" type="signed"/>
        <correspContext corresp="i-DVmwwPC5uoRidQ7f4GZwkb">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction type="submitted" xml:id="i-VS5KUuKfphX2rev4rTGDse">
          <date when="2017-10-04"/>
          <time when="11:28:51"/>
        </correspAction>
        <correspAction type="reviewed" xml:id="i-UjwXjZJg7iZfJsmJMfFQqw">
          <date when="2017-10-04"/>
          <time when="12:21:59"/>
        </correspAction>
        <correspAction type="referred" xml:id="i-BCbzukc6AqgbmCQBUnuq8g">
          <date when="2017-10-13"/>
        </correspAction>
        <correspAction type="assigned" xml:id="i-3yFXv4EkfAtydjjejuosvG">
          <date when="2018-11-05"/>
          <time when="12:34:06"/>
        </correspAction>
        <correspContext corresp="i-3yFXv4EkfAtydjjejuosvG">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-UxPSFbmWWT7wE4a4Rt12y3"/>
        <correspContext corresp="i-UxPSFbmWWT7wE4a4Rt12y3">
          <ref type="uppgift">2017/18:MJU26</ref>
          <ref type="ref_dok_id">H501MJU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU26</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5jbAtjDoDBBnWf5338SZPR"/>
        <correspContext corresp="i-5jbAtjDoDBBnWf5338SZPR">
          <ref type="uppgift">2017/18:MJU18</ref>
          <ref type="ref_dok_id">H501MJU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU18</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5XRhmQ5XCaT6h41vG8ai2H"/>
        <correspContext corresp="i-5XRhmQ5XCaT6h41vG8ai2H">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:2338 av Jens Holm m.fl. (V) Minskad köttkonsumtion</div>
      </div>
      <div type="motBody">
        <div type="motProposal" subtype="förslag">
          <head xml:id="i-GQi1QXwbSpr99SZBGAd8PN">
            Förslag till riksdagsbeslut
          </head>
          <list style="ol">
            <item xml:id="i-U6RGBXpN41irQxn3PUzH2p">
              Riksdagen ställer sig bakom det som anförs i motionen om att
              ett mål om att minska köttkonsumtionen med minst 25 procent till
              2025, jämfört med dagens nivåer, bör införas och tillkännager
              detta för regeringen.
            </item>
            <item xml:id="i-EY6FVp32DtXDpbwsPsoz8C">
              Riksdagen ställer sig bakom det som anförs i motionen om att
              en handlingsplan bör tas fram för hur klimat- och miljöpåverkan
              av livsmedelskedjan, inklusive animalieproduktionen, ska minskas
              och tillkännager detta för regeringen.
            </item>
            <item xml:id="i-AQndj3oLY44d5KE4fdaq4T">
              Riksdagen ställer sig bakom det som anförs i motionen om att
              regeringen bör verka för att kommuner ska uppmuntra till vegetarisk
              kost, exempelvis genom att införa konceptet vegonorm och/eller
              vegetariska dagar och tillkännager detta för regeringen.
            </item>
            <item xml:id="i-Uv2oeyTTYvffEQAtYRMeX1">
              Riksdagen ställer sig bakom det som anförs i motionen om att
              Sverige bör agera för ett slutdatum inom EU då miljöskadliga subventioner
              som stöder kött- och mejeriindustrin ska vara utfasade och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-F2Wtaw78TgWstVpvcV8wZb">
            Minskad köttkonsumtion för ökad hållbarhet
          </head>
          <p xml:id="i-3zn4WhwWCYutmY4vTHRnHn">
            Trots att animaliekonsumtionen har stor påverkan på klimatet,
            miljön, djur och folkhälsa är det sällan frågan debatteras politiskt
            och det finns inga politiska beslut med syfte att minska konsumtionen
            i en mer hållbar riktning.
          </p>
          <p xml:id="i-EvkotF9wCiyVzxAsfqsQz7">
            Vänsterpartiet anser att det finns stora samhällsvinster med
            att verka för en minskad köttkonsumtion men det krävs politiska
            beslut för att understödja en mer växtbaserad kost och minskad
            köttkonsumtion. Vi menar att det är viktigt att verka för en minskad
            konsumtion eftersom köttkonsumtionen i världen såväl som i Sverige
            har ökat kraftigt de senaste decennierna. Sedan 1950-talet har
            världens köttkonsumtion mer än femfaldigats. Om inget görs kommer
            världens konsumtion av kött att fördubblas till 2050 jämfört med
            1999 års nivåer. Enligt Food and Agriculture Organization of the
            United Nations (FAO) rapport Livestock’s Long Shadow står den
            globala animalie­industrin för 18 procent av världens totala utsläpp
            av växthusgaser.
          </p>
          <p xml:id="i-HgUwg1pobi3TGWqFMh8C87">
            Enligt ovan nämnd FAO-rapport kan boskapssektorn vara en av de
            största orsakerna till förlusten av biologisk mångfald då den
            nyttjar 30 procent av jordens landyta och 70 procent av all jordbruksmark
            i världen. Boskapssektorn är dessutom en av de främsta orsakerna
            till skövlingen av tropisk skog. Regnskog skövlas även för odling
            av djur­foder som sedan exporteras till exempelvis EU:s köttproduktion,
            inte minst gäller detta sojaproduktion. Köttproduktionen i världen
            konsumerar även stora mängder färskvatten. Även om det förstås
            varierar mellan köttslag krävs många gånger mer färskvatten för
            att producera ett kilo kött jämfört med vegetabilier.
          </p>
          <p xml:id="i-U6JMtEMSJM5CyhKqjX4sof">
            Opinionsmätningar pekar på ett ökat intresse hos medborgarna
            att äta växtbaserat, särskilt bland unga. Var femte kvinna i åldern
            16–20 är vegetarian eller vegan, Sifo/WWF Klimatbarometern 2017.
            Inom dagligvaruhandeln är vegetariskt den produktgrupp som växer
            snabbast, Nielsen marknadsrapport 2017. Svenska växt­baserade
            företag producerar inte bara vegetabiliska konkurrenskraftiga
            livsmedel baserade på svenskodlade grödor. Med ny teknik levererar
            de också innovativa lösningar för ett hållbart lantbruk och utveckling
            av landsbygden. Vänsterpartiet vill understödja denna trend och
            ser en stor potential i att producera mer hållbara svenska växtbaserade
            livsmedel. Trots dessa intressanta trender ökar köttkonsumtionen.
            Därför behövs politiska beslut för att ersätta en del av köttet
            med mer växtbaserade livsmedel.
          </p>
          <p xml:id="i-LgihS7MaeCZhWXugzRDhA4">
            Genom att verka för minskad köttkonsumtion i Sverige får vi möjligheter
            att se till att det kött som konsumeras kommer från djur som behandlats
            på ett mer etiskt sätt och att importerat kött ersätts av lokalproducerat
            svenskt. Vi ser här stora möjligheter för svenska producenter
            att starta en produktion som i större utsträckning är i fas med
            djurens grundläggande behov och som bidrar med värdefulla miljönyttor.
            Djur som går utomhus och betar, bökar och pickar i marken utför
            nödvändiga bidrag till den biologiska mångfalden och för ett rikt
            och öppet landskap.
          </p>
          <p xml:id="i-Nunc84j4wQxFJp3VprHnGL">
            Med internationella mått mätt är Sverige en storkonsument av
            animaliska produkter. Vår påverkan på klimatet är långt större
            än vad som är hållbart. Den svenska kött­konsumtionen har sedan
            1990 ökat med nästan 50 procent till 87,7 kg per person och år
            2016. Konsumtionsökningen består till största delen av importerat
            kött. Den ökande köttkonsumtionen har fått de svenska utsläppen
            att öka kraftigt. Enligt Trends in greenhouse gas emissions from
            consumption and production of animal food products, Cederberg,
            Hedenus, Wirsenius, Sunessson, Animal July 2012, har utsläppen
            från den svenska konsumtionen av animalier ökat till 10 miljoner
            ton koldioxidekvivalenter, vilket är nästan lika mycket som de
            samlade utsläppen från Sveriges personbilar.
          </p>
          <p xml:id="i-9fZMXKhSZSYYSqtmP6Vbps">
            En hög nivå av köttkonsumtion har också stor inverkan på folkhälsan.
            När Världs­hälsoorganisationen (WHO) för två år sedan klassade
            rött kött och charkprodukter som cancerframkallande fick det stor
            uppmärksamhet och det var första gången WHO pekade ut ett livsmedel
            som cancerframkallande. Men mängder av forskarrapporter har gång
            efter annan pekat på hälsoriskerna med för hög köttkonsumtion.
            Svenska Livsmedelsverket rekommenderar i sina nya kostråd en minskad
            konsumtion av rött kött och charkprodukter, något som annars spär
            på risken för i synnerhet tjock- och ändtarmscancer, men också
            hjärt- och kärlsjukdomar. Vid sidan av det individuella planet
            finns mycket stora folkhälso- och samhällsekonomiska vinster med
            en minskad köttkonsumtion. I det vetenskapliga magasinet PNAS
            har Oxfordforskaren Marco Springmann och hans kollegor gått igenom
            de beräknade samhällsvinsterna vid omställning till konsumtion
            av olika livsmedel. Springmann m.fl. jämför tre matscenarier av
            minskad köttkonsumtion, där man följer allmänna kostråd om minskad
            köttkonsumtion, en vegetarisk samt en vegansk kost. Slutsatsen
            är att enorma belopp skulle sparas i minskade vårdinsatser och
            kostnader för läkemedel och annan behandling genom en minskad
            köttkonsumtion (Analysis and valuation of the health and climate
            change cobenefits of dietary change, PNAS no 15, 2016).
          </p>
          <p xml:id="i-L9jDvMmepKCXZEQwKdcKMQ">
            Vänsterpartiet vill verka för beteendeförändringar för en hållbarare
            livsmedelskonsumtion, där mindre kött och mer växtbaserad kost
            är en bärande del. Med rätt metoder tror vi att det finns goda
            möjligheter att minska animalie­konsumtionen. Vi ser med intresse
            på de framgångsrika åtgärder som vidtagits för att reducera konsumtionen
            av alkohol och tobak, vilket utgör ett konkret exempel på att
            det går att förändra beteenden genom politiska beslut. Vi noterar
            också att merparten av svenska folket är berett att minska sin
            konsumtion av kött om detta leder till minskade utsläpp av växthusgaser,
            enligt Genusperspektiv på allmänhetens kunskaper och attityder
            till klimatförändringen, Naturvårdsverket, 2009.
          </p>
          <head type="h2" xml:id="i-JLmSkmUUsVwJ9gQ7hkbmGr">
            Inför nationella mål och handlingsprogram
          </head>
          <p xml:id="i-MCa2S46fsz4rJGPLogfPi4">
            Riksdagen har i och med de långsiktiga klimatmålen enats om att
            Sverige ska uppnå nettonollutsläpp till senast 2045. Alla politikområden
            måste därför ta sitt ansvar för att verka för att målet uppnås.
            Precis som Klimatberedningen (SOU 2008:24) har konstaterat saknas
            det styrmedel inom jordbrukssektorn som är direkt riktade mot
            att minska utsläppen av växthusgaser. Vidare berörde Miljömålsberedningen
            (2016) köttkonsumtionens utsläpp, men lade inte fram något konkret
            förslag om målsättning för minskad konsumtion. Beredningen konstaterade
            att det står varje regering fritt att föreslå konkreta mål för
            hur bl.a. köttkonsumtionens utsläpp ska minska. Vi anser att det
            är märkligt, inkonsekvent och ohållbart att ett område som har
            så stor klimat­påverkan som köttkonsumtionen står fritt från både
            utsläppsmål och åtgärder. Vi föreslår därför att riksdagen antar
            ett nationellt mål om en minskad köttkonsumtion. Ett mål om att
            minska köttkonsumtionen med minst 25 procent till 2025, jämfört
            med dagens nivåer, bör införas. Detta bör riksdagen ställa sig
            bakom och ge regeringen till känna.
          </p>
          <p xml:id="i-6ofiqWVz9ec5vNUSAV2jv2">
            En handlingsplan bör tas fram för hur klimat- och miljöpåverkan
            av livsmedels­kedjan, inklusive animalieproduktionen, ska minskas.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-FAQCJGZ6EwazTtzC8ams1J">
            Stimulera mer vegetariskt i offentlig regi
          </head>
          <p xml:id="i-4EF4Wxm8JAyCMmtv1a5H6q">
            Allt fler kommuner, skolor, företag, ideella organisationer och
            privatpersoner har anammat idén om vegonorm. Med konceptet vegonorm
            serveras vegetarisk mat som standard, kött blir ett tillval. Andra
            aktörer väljer vegetariska dagar som ett sätt att minska köttkonsumtionen
            och uppmärksamma fördelarna med att äta mer växtbaserat. Förutom
            att alla kan ta enskilda initiativ ser Vänsterpartiet stora fördelar
            i att lyfta den vegetariska maten i offentliga sammanhang. Genom
            gemensamt agerande kan effekten av våra handlingar bli större
            och nya hållbara normer etableras. Ibland motarbetas emellertid
            de vegetariska satsningarna av intressegrupper och konservativa
            politiker. Därför är det av stor betydelse om samhället fullt
            ut kan backa upp aktiviteterna för minskad köttkonsumtion. Vänsterpartiet
            anser att vegonorm och köttfria dagar är ett bra sätt att minska
            köttkonsumtionen och därmed ta ansvar för miljön, folkhälsan och
            djuren. Regeringen bör verka för att kommuner ska uppmuntra till
            vegetarisk kost, exempelvis genom att införa konceptet vegonorm
            och/eller vegetariska dagar. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-UTJjKkQngGWLshCSAEvtX3">
            Fasa ut EU:s köttsubventioner
          </head>
          <p xml:id="i-UEgHePZijy9jxAWtvzAHAk">
            Inom EU betalas mångmiljardbelopp ut som subventioner till animalieindustrin.
            I Vänsterpartiets rapport Djurindustrin och klimatet – EU blundar
            och förvärrar, 2007, konstaterar vi att EU understödjer kött-
            och mejeriindustrin med ungefär 30 miljarder kronor per år i form
            av s.k. interventioner och direktstöd. Dessutom ger EU hundratals
            miljoner kronor i stöd till marknadsföring av olika djurprodukter,
            så att försäljningen av dem därmed ska öka. Den totala summan
            är emellertid högre när exempelvis bidrag till foderindustrin
            inte tas upp i rapporten. Det är orimligt att så stora summor
            av våra gemensamma medel går till att subventionera en industri
            med så stor klimat- och miljöpåverkan. Sverige bör agera för ett
            slutdatum inom EU då miljöskadliga subventioner som stöder kött-
            och mejeriindustrin ska vara utfasade. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-9v3H3hSW5mtNp5U5sBj2Ea">
              Jens Holm (V)
            </item>
            <item xml:id="i-Gqm1ja36CW1B7yZFTdbTFS">
              Stig Henriksson (V)
            </item>
            <item xml:id="i-Q1LsNnxvvpgBjBEyLriD83">
              Amineh Kakabaveh (V)
            </item>
            <item xml:id="i-NHMaFaLpNi2fm2Gw67pyCr">
              Birger Lahti (V)
            </item>
            <item xml:id="i-FejpGFf2BQYAgkskREnCBL">
              Yasmine Posio Nilsson (V)
            </item>
            <item xml:id="i-EinaWwLfKZHWJERBaKdPPB">
              Håkan Svenneling (V)
            </item>
            <item xml:id="i-Mx2FH6xCgvumQMo7uvHwhx">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
