<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00321">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__321/mot_1956__ak__321-001.pdf"/>
      <fw xml:id="i-3kXdoPQrWq7dyX9itimywq">
        Molioner i Andra kammaren, nr 321 år 1956 3
      </fw>
      <div xml:id="i-9nz3sPkA4hoTbcvuAGjo2t" type="motHeader">
        <div xml:id="i-C8C7qEMPDikFcUE4xKJkwt" type="motTitle"/>
        <div xml:id="i-FwHtfYQ2Cs4tHxuv5r23HP" type="motSubmissionInfo"/>
      </div>
      <div xml:id="i-NxGVHWuhGwDZREghWqW5sJ" type="motBody">
        <div xml:id="i-8D3BEaMTcartSQXLNW9Dob">
          <p xml:id="i-C5HvZAorBqa5xMWp8Uw8MD">
            Nr 321
          </p>
          <p xml:id="i-4x7NhrVZK3cAEw9gzPQXF8">
            Av herr Staxäng, om beredande av bättre kreditmöjlig- heter för
            fiskare för anskaffning av båtar och redskap.
          </p>
          <p xml:id="i-VrtG5Zcn8T2SFmt16gtBaS">
            De oavbrutet ökade anspråken på fiskerilånefonden och den sedan
            många år ständiga medelsbristen inom fonden framtvingar en djupgående
            omprövning av formerna för och omfattningen av denna för vårt
            havs- fiske fundamentalt betydelsefulla låneverksamhet. Ju längre
            staten tövar med att på ett eller annat sätt underlätta finansiering
            av nyanskaffningar m. m. och med att väsentligt vidga ramen för
            yrkesfiskarnas möjligheter att med statens bistånd följa med i
            näringens allmänna tekniska utveck- ling och över huvud utnyttja
            sina förutsättningar, desto allvarligare måste man bedöma vårt
            havsfiskes framtid och därmed en mycket väsentlig del av exempelvis
            Göteborgs och Bohus läns möjligheter att ge kustbefolk- ningen
            en rimlig bärgning. Den benägenhet, som torde finnas att i viss
            mån förringa yrkesfiskets — och även den mindre fraktfartens —
            betydelse för Göteborgs och Bo- hus läns näringsliv i stort, bottnar
            i en farlig felsyn eftersom fisket utgör själva livsnerven i tättbefolkade
            och relativt blomstrande kustsamhällens existens. Ett stagnerande
            havsfiske riskeras om eftersläpningen i bl. a. fiskerilånefondens
            möjligheter att medverka vid fiskets tekniska rationali- sering
            får fortsätta. En sådan utveckling skulle också medföra såväl
            eko- nomiska som sociala svårigheter. Penningvärdesförsämringen,
            som i för- ening med ständigt ökade tekniska anspråk yttrar sig
            i allt högre anskaff- ningsvärden för båtar, motorer och andra
            nödvändiga redskap och för- nödenheter, ökar lånebehoven. Dessutom
            har fiskets lönsamhet på se- nare år inte lämnat rum för något
            nämnvärt enskilt sparande bland fis- karna, och de tvingas därför
            i allt större utsträckning att beträda låne- vägen för att finansiera
            ofrånkomliga investeringar, om de skall kunna tänka på att bli
            vid sitt yrke. De ökade utgifterna kan endast i ringa, om ens
            i någon grad kompenseras genom rikligare tillförsel och högre
            förstahandsvärde på fisken. Många omständigheter ute i kustsamhällena,
            där fisket betyder dagligt bröd för tiotusentals människor, tyder
            på att det kritiska skede, som nu är för handen, då fiskare, som
            normalt bör ha stora chanser att fortsätta i sitt yrke och föra
            utvecklingen vidare, frestas att ge efter för finansierings- svårigheterna
            och därför söker sig över till andra arbetsområden. Som regel
            innebär detta alt de lämnar skärgården. Det torde bli ytterligt
            svårt
          </p>
          <pb facs="riksdagen-motions-pdf/data/1956/mot_1956__ak__321/mot_1956__ak__321-002.pdf"/>
          <fw xml:id="i-JnJSxtJoBaMbsy9bLPNGZC">
            4 Motioner i Andra kammaren, nr 321 år 1956
          </fw>
          <p xml:id="i-QS2dXpfESrRtTFmqkzpy4W">
            att en gång vända folkströmmen tillbaka dit igen, när man väl
            en gång låtit det komma så långt, att särskilt den livskraftiga,
            arbetsföra fiskar- ungdomen avflyttat. Orsakerna till avflyttningen
            är i stor utsträckning att möjlighet inte funnits att i tid och
            på rimliga villkor låna upp tillräckligt kapital för köp av erforderliga
            arbetsredskap. Riksdagen har på senare år flera gånger uppmärksammat
            fiskerilåne- fondens nödläge. Senast i fjol beslöts en förstärkning
            av fonden med en miljon kr. i tilläggsanslag för budgetåret 1954/55
            och med 600 000 kr. för 1955/56. Hur välkommet detta tillskott
            än varit, räcker det dock inte till för att ens tillnärmelsevis
            tillgodose löpande och ackumulerade lånebehov. Spänningen mellan
            tillgång och efterfrågan på fiskerilånemedel fram- går av att
            fonden i sin helhet för närvarande disponerar 2,6 miljoner kr.
            att fördela. Men enbart inom Göteborgs och Bohus län föreligger
            för i år 56 ansökningar om lån på inalles 4 747 650 kr., en ökning
            sedan föregående år med inte mindre än 674 052 kr. Enligt uppgift
            har samtidigt fiskare på Gotland ansökt om lån på bortåt en miljon
            kr., och även från Blekinge och Kalmar län har låneanspråken vuxit
            högst avsevärt, vilket givetvis sammanhänger med att fisket där
            nere ändrar karaktär och blir havs- fiske, vilket kräver betydligt
            större och sjösäkrare fartyg med starkare motorer. Allt som allt
            torde följaktligen låneanspråken i samtliga rikets fiskeridistrikt
            uppgå till minst fem miljoner kr. För Bohusläns vidkom- mande
            tillstyrktes år 1955 lån till ett sammanlagt belopp av 2 455 300
            kr. Till förfogande stod emellertid endast 1283 800 kr. och på
            tilläggsstat 641 900 kr. (1925 700 kr.) eller 78,4 Z av det tillstyrkta
            beloppet. De största lånen reducerades därför till 97180 kr. i
            stället för tillstyrkta 120 000 kr. För år 1956 har tillstyrkts
            lån till ett belopp av sammanlagt 2 717 100 kr., varvid de högsta
            lånebelopp som tillstyrkts uppgår till 115 200 kr. Med samma procentuella
            fördelning mellan landstingen och hushållnings- sällskapen som
            förra året skulle endast kunna påräknas 1 669 200 kr., vilket
            skulle medföra att lånen reducerades med i genomsnitt 38,6 Z (d.
            v. s. 61,4 70 av tillstyrkt belopp), och högsta lånebeloppet skulle
            bli ca 70 700 kronor. Mot bakgrunden av att anskaffningsvärdet
            för båtar och redskap under samma tid ökat och nu för en utrustad
            fiskebåt överstiger 300 000 kr. framstår den berörda utvecklingen
            som mycket betänklig. Fiskarna tvingas härigenom att på den öppna
            kreditmarknaden ordna sitt lånebehov, vilket i nuvarande läge
            är så gott som ogörligt. Med sina nuvarande resurser kan fonden
            sålunda endast i otillräcklig grad fylla sitt angelägna syfte.
            Det är beklagligt, när staten av medels- brist nödgar fiskarna
            att eftersätta vitala investeringsbehov. Statsmak- ternas åtgärd
            på sin tid att höja fiskerilånens maximigräns från 60 000 kr.
            till det dubbla innebar ju ett klart erkännande av behovet och
            önskvärd-
          </p>
          <pb facs="riksdagen-motions-pdf/data/1956/mot_1956__ak__321/mot_1956__ak__321-003.pdf"/>
          <fw xml:id="i-Dt6e8vTB975GfMdA64H8eD">
            Motioner i Andra kammaren, nr 321 år 1956 5
          </fw>
          <p xml:id="i-JGGqhohfPB96tUz6XgZLzB">
            heten av att lämna finansieringshjälp av detta slag, men uraktlåtenheten
            att samtidigt sörja för betryggande medelstillgång resulterar
            tyvärr i att staten är ur stånd att infria sin välvilliga utfästelse.
            Inför den aktuella situationen och med tanke på de ytterligare
            ökade anspråk, som kan emotses som följd av krav på större båtar
            för bl. a. fiske på avlägsnare vatten samt på Fladenground, framstår
            det som en helt enkelt trängande nödvändighet, att staten antingen
            direkt förstärker fiskeri- lånefonden med ett mycket betydande
            belopp eller också öppnar möjlig- heter för även fiskare att mot
            statsgaranti i de vanliga kreditinstituten låna åtminstone det
            maximerade fiskerilånebeloppet. Denna form av kreditgivning mot
            statlig garanti är ju ingen nyhet. Den har tidigare prövats för
            att tillgodose andra angelägna finansieringsbehov, där den medfört
            avsevärda fördelar. Nu senast har hantverkare och små- företagare
            fått denna möjlighet att inom en investeringsram av tio miljo-
            ner kr. per år erhålla statlig kreditgaranti. Det kan enligt min
            mening ifrågasättas om inte fiskerilånefonden bör läggas om och
            ersättas med en statlig kreditgaranti. En dylik omläggning torde
            emellertid inte kunna genomföras utan att det först utredes efter
            vilka grunder kreditgaranti skall erhållas. Härvid torde två huvudlinjer
            böra undersökas. För det första att den nuvarande maximeringen
            till 120 000 kr. per låntagare bibehålles med de förmåner i form
            av lägre ränta och två års amorteringsfrihet som för närvarande
            utgår. Även om här- igenom till synes inga formella förbättringar
            åstadkommes innebär det i praktiken att maximibeloppet alltid
            kan erhållas, vilket för närvarande inte är fallet. Den andra
            linjen är att medgiva kreditgaranti upp till en viss del av båtarnas
            och fiskredskapens anskaffningsvärde, exempelvis 75 Z. Den ram
            inom vilken kreditgaranti årligen skulle kunna medgivas torde
            därvid kunna fastställas till exempelvis fem miljoner kr. Det
            är synnerligen angeläget för fiskerinäringen att kapitalanskaffningen
            underlättas. I annat fall försättes näringen i ett tvångsläge,
            som för fram- tiden kan komma att innebära mycket stora svårigheter
            inte endast för näringen som sådan utan även för hela folkhushållet.
            Med stöd av vad ovan anförts hemställes, att riksdagen måtte i
            skrivelse till Kungl. Maj:t hemställa om en skyndsam utredning
            i syfte att åstadkomma bättre kreditmöjligheter för fiskarna när
            det gäller anskaffning av båtar och redskap.
          </p>
          <p xml:id="i-329UKtrvG6zAon8kqSgVDL" type="date">
            Stockholm den 26 januari 1956
          </p>
          <div xml:id="i-RuCH2i7sie17VBqxFfYa9q" type="signatureBlock">
            <list xml:id="i-DBTMYSG89qLv47GJ5jbmk1">
              <item xml:id="i-R81DXcMqfYiiQ8dxWRJpJW" who="i-RkvKy7yomEBZCYRG5fCKH3" type="signature">
                Ernst V Staxäng
              </item>
            </list>
          </div>
        </div>
      </div>
    </body>
  </text>
</TEI>
