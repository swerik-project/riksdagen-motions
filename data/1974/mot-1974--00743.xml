<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00743">
  <teiHeader>
    <fileDesc>
      <titleStmt>
        <title>om parlamentarisk beredning av U 68.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om parlamentarisk beredning av U 68.</title>
          <idno type="rdwebb">FX02743</idno>
          <rs type="number">743</rs>
          <ref type="dokument_url_text">http://data.riksdagen.se/dokument/FX02743/text</ref>
          <ref type="dokument_url_html">http://data.riksdagen.se/dokument/FX02743</ref>
          <ref type="dokumentstatus_url_xml">http://data.riksdagen.se/dokumentstatus/FX02743</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PhdKnuzB2oxSCvUg6vC4w7" type="signed"/>
        <correspContext corresp="i-PhdKnuzB2oxSCvUg6vC4w7">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__743/mot_1974__743-001.pdf"/>
      <fw xml:id="i-Bwjj5UzARTtcQVBdAquThx">
        Mot. 1974:743 2
      </fw>
      <div xml:id="i-KBp1geb2taG4g5uMDjw7oP" type="motHeader">
        <div xml:id="i-Pts6VraAs6mrLJuQFPraSm" type="motTitle"/>
        <div xml:id="i-Y5jzYEwubtsHF4MscKjSc3" type="motSubmissionInfo"/>
      </div>
      <div xml:id="i-TFuNJdNebx6cLDHNTvr3qe" type="motBody">
        <div xml:id="i-5XcJ7k17CuJ3vAwCZGvaGa">
          <p xml:id="i-VNhGqfRgvg3ok7jBX861dd">
            Motioner nr 743—751 år 1974 Mot. 1974 743—751
          </p>
          <p xml:id="i-PoCnCrtt6YTffWHYmuTk67">
            Nr 743
          </p>
          <p xml:id="i-UsFm7WMjUmyXcyVCyxy44L">
            av herrar Helén och Fälldin om parlamentarisk beredning av U
            68.
          </p>
          <p xml:id="i-8h2wTvfCdwpzxKgbA8Z6an">
            Behovet av utbildningsreform Den högre utbildningen är i stort
            behov av reformer. Om det råder allmän enighet. Utbildningens
            innehåll och inriktning behöver förändras för att möta kraven
            från individer och samhälle. Utbildningsorganisation och undervisningsformer
            behöver anpassas till ändrade förutsättningar. Under 1950- och
            1960-talen har situationen för den högre utbild- ningen förändrats
            mycket snabbt. Nya utbildningsbehov har gjort sig gällande och
            högre utbildning har blivit tillgänglig för stora medborgar- grupper,
            inte minst tack vare de stora skolreformerna och utbyggnaden av
            det studiesociala stödet. Det återspeglas i den snabbt växande
            tillströmningen till universitet och högskolor, framför allt under
            1960-ta- let. De senaste årens nedgång ändrar inte på det förhållandet.
            Fortfarande ligger tillströmningen på en avsevärt högre nivå än
            i början av 1960-talet. En konsekvens av denna utveckling är att
            studerandekadern blivit alltmer heterogen med avseende på ålder,
            förkunskaper, studiemålsätt- ningar och sociala förhållanden.
            Inslaget av vuxenstuderande har vuxit markant. Allt fler av de
            studerande syftar inte till att avlägga en fullständig examen
            utan vill endast studera något ämne eller några kurser antingen
            som ett led i en systematisk vidareutbildning eller för att i
            största allmänhet vidga sitt kunskapsregister. Dagens universitet
            och högskolor är i realiteten delar av ett folkbild- nings- och
            yrkesutbildningssystem med uppgift att tillhandahålla högre utbildning
            för ett stort antal studerande med vitt skilda förutsättningar
            och önskemål. Utbildningsinnehåll, studieorganisation och undervisnings-
            former måste naturligtvis anpassas efter detta. Men fortfarande
            är universitetsorganisationen i många avseenden utformad utifrån
            helt andra förutsättningar, även om begynnande förändringar kunnat
            noteras de senaste åren. Det är en av orsakerna till att det fordras
            en reform som berör all högre utbildning. Om en sådan skall genomföras
            successivt eller i ett sammanhang, och hur mycket som skall ske
            genom centrala beslut eller på lokala initiativ är en senare och
            mer praktiskt betingad fråga. Ett annat skäl för en reform av
            den högre utbildningen är följderna av det helt fria tillträdet
            till vissa delar av den högre utbildningen. Det har medfört okontrollerbara
            variationer i utbildningsvolym och examination, vilket försvårar
            fördelningen av resurser mellan olika utbildningar och utbildningsbehov
            samt ett effektivt utnyttjande av dem. Det har i sin tur bl. a.
            lett till att det under vissa perioder varit svårt att försäkra
            sig om tillräckligt många kompetenta lärare och under andra att
            erbjuda dem en
          </p>
          <p xml:id="i-G96aN1oDxrpaSWTg93VzJ4">
            1 Riksdagen 1974. 3 saml. Nr 743-751
          </p>
          <pb facs="riksdagen-motions-pdf/data/1974/mot_1974__743/mot_1974__743-002.pdf"/>
          <p xml:id="i-RbGpdDmU3yYzcjVSbJKuzG">
            godtagbar anställningstrygghet. Ett tredje skäl är de arbetsmarknadsmässiga
            konsekvenserna av den snabba expansionen under 1960-talet. Den
            har medfört stora svårigheter för de studerande att få arbete
            efter avslutad utbildning — ett problem som troligen kommer att
            bestå även under de närmaste åren. Delvis är det en följd av den
            relativt allmänna och för offentlig förvaltning och läraryrket
            avpassade utbildningen vid de filosofiska fakulteterna. Men i
            hög grad sammanhänger svårigheterna också med att arbetsmarknaden
            inte tillräckligt snabbt kunnat anpassa sig till den ökade examinationen.
            Det har skapat ett allvarligt socialt problem.
          </p>
          <p xml:id="i-AkHVsehTU7unYNCtdRpfTZ">
            1968 års utbildningsutredning (U 68) U 68 tillkallades med uppdrag
            att allsidigt utreda frågan om den eftergymnasiala utbildningen.
            Direktiven angav dimensionering, struktur och organisation samt
            lokalisering som några huvudpunkter för utred- ningsarbetet. Utredningen
            fick en sammansättning som markant avvek från vad som är vanligt
            inom svenskt utredningsväsende. Som ordförande tillkallades den
            ansvarige statssekreteraren, och de tre närmaste berörda generaldirek-
            törerna utsågs till ledamöter. Till denna ämbetsmannautredning
            knöts tre referensgrupper med företrädare för de politiska partierna,
            utbildnings- väsendet respektive arbetsmarknadsorganisationerna.
            Under utrednings- arbetets gång har dessutom ett stort antal arbetsgrupper
            och experter tillsatts för att behandla olika specialfrågor. Utredningsarbetet
            har bedrivits under förhållandevis öppna former. Medlemmarna i
            referensgrupperna har haft stor frihet att diskutera promemorior
            och förslag inom den egna organisationen och på många håll har
            interna referensgrupper tillsatts. Genom bl. a. fyra debattskrifter
            har en bredare allmänhet på ett tidigt stadium givits möjlighet
            att ge synpunkter på utredningens arbete. De inkomna synpunkterna
            tycks dock inte ha haft någon större betydelse för utredningens
            förslag. Trots den yttra öppenheten har det egentliga utredningsarbetet
            helt skötts av de sakkunniga. De har svarat för uppläggningen
            av arbetet och ensamma avgjort t. ex. sammansättningen av expertgrupperna
            och urvalet av särskilda utredningsmän. Referensgruppernas uppgift
            har varit att lämna synpunkter på förslag som lagts fram av de
            sakkunniga. Det har emellertid ankommit på de senare att avgöra
            om och i vilken utsträckning de framförda synpunkterna skulle
            beaktas. Vidare har endast de sakkunniga haft den fullständiga
            överblicken över diskussionerna i referensgrupper och arbetsgrupper.
            Mot denna bakgrund har folkpartiets, centerpartiets samt moderata
            samlingspartiets representanter i den politiska referensgruppen
            i ett särskilt yttrande till U68:s huvudbetänkande understrukit
            att de sakkunniga ensamma bär ansvaret för utredningens förslag.
            I sitt yttrande hänvisar de tre representanterna också till att
            de icke-socialistiska partierna i riksdagen protesterat mot utredningens
            sammansättning och begärt att den skulle omvandlas till en parlamen-
          </p>
          <pb facs="riksdagen-motions-pdf/data/1974/mot_1974__743/mot_1974__743-003.pdf"/>
          <fw xml:id="i-YLXdSsNtsZcr27NK67cve3">
            Mot. 1974:743 3
          </fw>
          <p xml:id="i-XcPjntniQMvhYH1nKF7Hsa">
            tarisk utredning. I en motion till 1970 års riksdag (1:277, II:311)
            framhöll de tre partierna, att de fann det ”av såväl principiella
            som praktiska skäl förkastligt att i en utredning som oundvikligen
            kommer att resultera i omfattande riksdagsbeslut inte ingår representanter
            för riksdagspartierna”.
          </p>
          <p xml:id="i-UrrMULhLFbz4ytm1bMexrL">
            Den fortsatta handläggningen av utredningsförslaget I det här
            sammanhanget avser vi inte att ta upp U 68:s förslag till närmare
            granskning utan endast frågan om förslagets fortsatta handlägg-
            ning. Remissarbetet är visserligen inte helt avslutat, men av
            vad som framkommit kan man redan nu konstatera att remissopinionen
            är starkt splittrad. De remissvar, som inkommit från bl.a. universitet
            och högskolor, studerandesammanslutningar och lärarorganisationer,
            är ge- nomgående starkt kritiska till stora delar av U 68:s förslag.
            Och de ger uttryck för den tämligen enstämmiga uppfattningen att
            utredningsför- slaget inte utan betydande omarbetningar kan läggas
            till grund för en samlad reform av den högre utbildningen. I den
            fortsatta handläggningen av frågan kommer de som bär ansvaret
            för förslaget att ha ett avgörande inflytande. Bland de tyngsta
            remissin- stanserna återfinns de tre verk, vars generaldirektörer
            ingått i utred- ningen, och den slutliga sammanvägningen av utredningsförslag
            och remissopinion kommer att ske inom utbildningsdepartementet
            under ledning av den statssekreterare som också varit ordförande
            i utredningen. Detta är enligt vår mening inte en tillfredsställande
            ordning. Med hänsyn till den allvarliga kritik som framförts mot
            förslaget och med hänsyn till de ovan påtalade formerna för utredningsarbetets
            bedrivande bör en förnyad och mera oberoende prövning av förslaget
            och av remissynpunkterna komma till stånd. En parlamentarisk beredning
            med företrädare för riksdagspartierna bör därför tillsättas för
            att granska utredningsförslaget. En första uppgift för denna beredning
            bör vara att avgöra vilka delar av U 68:s förslag som kan bli
            föremål för relativt snara beslut och vad som — med hänsynstagande
            till remissinstansernas kritik — kan kräva en mera genomgripande
            omarbetning. Med hänvisning till det anförda hemställer vi att
            riksdagen hos Kungl. Maj:t begär att en parlamentarisk beredning
            med företrädare för riksdagspartierna tillsätts för att på grundval
            av inkomna synpunkter pröva U 68:s förslag.
          </p>
          <p xml:id="i-6m4aSCPGqemLzjHubcYf3e" type="date">
            Stockholm den 25 januari 1974 GUNNAR HELÉN (fp) THORBJÖRN FÄLLDIN
            (c)
          </p>
          <p xml:id="i-7NhW3pVNytzYs7UQFxUm6E">
            1" Riksdagen 1974. 3 saml. Nr 743-751
          </p>
        </div>
      </div>
    </body>
  </text>
</TEI>
