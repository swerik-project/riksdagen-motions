<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00682">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__682/mot_1967__ak__682-001.pdf"/>
      <fw xml:id="i-C2hSgtY9p11BDudpziEBZu">
        Nr 682—689 Motioner i Andra kammaren, nr 682 år 1967 1
      </fw>
      <div xml:id="i-33G7iWmLQqYoE9uzcHoyTV" type="motHeader">
        <div xml:id="i-3i313aHqVq6zk7bpNv3xgb" type="motTitle"/>
        <div xml:id="i-Sc73xwh1fCorLHLXo1dWpx" type="motSubmissionInfo"/>
      </div>
      <div xml:id="i-S2kPsY3uVNgHQjwF4QcWtM" type="motBody">
        <div xml:id="i-SiAJhPkDsgYPsHZiL2VFDn">
          <p xml:id="i-2XfCcpYqfLxEt6YdRJqtS4">
            Nr 682
          </p>
          <p xml:id="i-QP2wQzAoQLvLALnztuokap">
            Av herrar Björkman och Magnusson i Borås, om anslag för ord-
          </p>
          <p xml:id="i-BcVaBF4HipbHHHGG6Afhkh">
            nande av estniska folkhögskolekurser. (Lika lydande med motion
            nr 552 i Första kammaren)
          </p>
          <p xml:id="i-Ep7xkVfvdsi44RQaUVvgYQ">
            Sedan 1954 utgår enligt olika kungörelser statsbidrag till främjande
            av ungdomsverksamhet i skilda former. Bland dagens ungdom i Sverige
            ingår nya grupper, nämligen barnen till de flyktingar och invandrare
            som under de två årtiondena efter andra världskriget blivit bofasta
            och erhållit med- borgarskap i landet. Denna ungdom har — inom
            ramen av den allmänna ungdomsproblematiken — speciella och endast
            för dem utmärkande pro- blemställningar att brottas med. En av
            de grupper som funnit fristad i Sverige är den estniska befolknings-
            gruppen som består av ca 19 000 människor. Esterna i Sverige har
            visat ett starkt samhällsintresse och god organisationsförmåga.
            Detta har bl. a. kom- mit till uttryck i att de år 1956 vid allmänna
            fria val grundat en institution att tillvarataga esternas gemensamma
            intressen — Esternas representation i Sverige. Det finns nu mer
            än 200 estniska organisationer av skilda slag i Sverige. Ingen
            annan sammanslutning har dock i lika hög grad som Repre- sentationen
            sökt och funnit förankring hos den estniska befolkningsgruppen
            såsom helhet och ingen annan kan därför ha samma behörighet att
            uttala sig i frågor som berör hela denna folkminoritet. I valet
            år 1956 deltog 5 101 väl- Jjare. Nyval har hållits år 1959 med
            3 870 valdeltagare, år 1962 med 4 506 samt 1966 med 4 180. Genom
            att alla i Sverige boende ester som fyllt 20 år räknas som röstberättigade
            och kan deltaga i valen är valdeltagandet icke beroende av någon
            erlagd medlemsavgift eller av något medlemskap. Repre- sentationen
            fördelar sig i åsiktsgrupperingar, men partilistor förekommer
            inte, utan valet sker mellan individuellt uppställda kandidater.
            Represen- tantskapet består av 100 delegater. Ett särskilt intresse
            har Representationen ägnat kulturella, utbildnings- mässiga samt
            ungdomsvårdande arbetsuppgifter. Representationens ungdomsarbete
            bedrives dels genom utskottet för ung- domsfrågor, dels genom
            styrelsen för Estniska folkhögskolan under över- inseende av Representationens
            styrelse. Estniska folkhögskolan är en institution som sedan 1958
            varje sommar anordnat en treveckorskurs för aktiv estnisk ungdom
            med syfte att dels ge denna en grundlig insyn i den svenska demokratiens
            uppbyggnad och funk-
          </p>
          <p xml:id="i-GFKwBQ7yF4oxfughcSRQqd">
            Bihang till riksdagens protokoll 1967. 4 saml. Nr 682—689
          </p>
          <pb facs="riksdagen-motions-pdf/data/1967/mot_1967__ak__682/mot_1967__ak__682-002.pdf"/>
          <fw xml:id="i-UHJPTjfom6xNBqHms4hSJm">
            2 Motioner i Andra kammaren, nr 682 år 1967
          </fw>
          <p xml:id="i-SkLzWPSTfpELUFY5oZFwBD">
            tion, dels förmedla kunskap och information i speciella estniska
            ämnen (estniska språket, historia, geografi, litteraturhistoria,
            samhällskunskap, kulturhistoria, konst, musik, sång, folkdans).
            Kursen är byggd på föreläs- ningar, seminarieövningar och diskussioner.
            Den är öppen för alla sökande mellan 17 och 35 år. Hittills har
            deltagaråldern varierat mellan 17 och 25 år. Klientelet upptar
            såväl arbetande som studerande ungdom. Som lärare och föreläsare
            har anlitats yngre estniska akademiker och andra kompetenta krafter.
            Ingen lärare har hittills erhållit ersättning vare sig för arbetsinsats
            eller för resekostnader. Mindre bemedlade deltagare har erhållit
            blygsamma stipendier. Sålunda har Representationen årligen lämnat
            tre å fem stipen- dier, och under senare år har några estniska
            (äldre) studentorganisationer ställt en å två stipendier till
            förfogande. I samband med kurser har behövligt studiematerial
            i form av kompendier, ljusbilder och filmer utarbetats, dock ännu
            ej i den omfattning som vore behövlig. Som komplement till sommar-
            kurserna har anordnats vinterkurser i Stockholm i studiecirkelform
            vilka främst bevistats av studerande ungdom. I andra större städer
            har i regel hål- lits föredragsaftnar och diskussionskvällar.
            Hittills har ca 300 lärare och elever deltagit i estniska folkhögskolekurser.
            En stor del av deltagarna i folkhögskolekurserna har sedan med
            ökat intresse och förståelse för sam- hällsarbetet tagit del i
            såväl estniskt som svenskt föreningsliv, där de även mottagit
            olika förtroendeuppdrag. Bland esterna i Sverige betraktas allmänt
            de estniska folkhögskolekur- serna, vilka byggts upp med mycket
            knappa medel och stor offervilja, såsom det hittills främsta resultatet
            i ungdomsarbetet bland esterna. Under åberopande av vad ovan anförts
            hemställes, att riksdagen måtte besluta att från anslaget på VIII:e
            huvudtiteln punkt B 68 måtte utgå ett bidrag på 20 000 kro- nor
            till Estniska representationen för ordnande av estniska folkhögskolekurser.
          </p>
          <p xml:id="i-JTPcmnzoAwTKDWhNGmvYw5" type="date">
            Stockholm den 26 januari 1967
          </p>
          <div xml:id="i-DkxA8NMDuJtBjkDgpfzDdx" type="signatureBlock">
            <p xml:id="i-4eQXTfiKx4EWuQ2RwrGuNG" who="i-FGusd4eXuptNKUobbCPboZ" type="signature">
              Folke Björkman (h)
            </p>
            <p xml:id="i-7bgDre9XifxYzA6k1CXu1r" who="i-FoZGPWdjE7CaiMyuRthV17" type="signature">
              Tage Magnusson (h)
            </p>
            <p xml:id="i-JKvK7DAoYdunzEwYz5dYS6">
              i Borås)
            </p>
          </div>
        </div>
      </div>
    </body>
  </text>
</TEI>
