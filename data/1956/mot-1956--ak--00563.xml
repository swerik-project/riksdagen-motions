<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00563">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__563/mot_1956__ak__563-001.pdf"/>
      <fw xml:id="i-E36ikyzWnroYogJqD4r9rb">
        Motioner i Andra kammaren, nr 563 år 1956 9
      </fw>
      <div xml:id="i-6CbNuVmCp8F9hYHmysjDQt" type="motHeader">
        <div xml:id="i-RnYkXDzA6AyC3ZWQdNAguk" type="motTitle"/>
        <div xml:id="i-8Fe2Zin988WJ8kmqTtxU7s" type="motSubmissionInfo"/>
      </div>
      <div xml:id="i-WcN4MpWMKt9VxuFaWQ3cQY" type="motBody">
        <div xml:id="i-CB6LTbyM56ha2J3wVFbpsQ">
          <p xml:id="i-DnqzT8TGxNFFzFbE4Xhxpz">
            Nr 3683
          </p>
          <p xml:id="i-USHhM2b5QZVyYgDiubpG8X">
            Av herr von Seth m. fl., om förstärkning av ordningspolisen i
            syfte att begränsa antalet bilstölder.
          </p>
          <p xml:id="i-5kSFUE8VLMuF1Yuqb4RJAB">
            Bilstölderna har under de senaste åren ökat i antal. Synnerligen
            omfattande har denna ökning varit under det nyligen tilländalupna
            året. Miljonvärden har gått till spillo för den enskilde och för
            samhället. Värst utsatta är bil- ägarna i de större städerna.
            Några siffror kan tjäna som exempel på situa- tionens allvar.
            Under 19535 stals enbart i Stockholm 3 355 personbilar, vilket
            innebär en fördubbling av antalet bilstölder inom loppet av ett
            enda år. Un- der samma tid stals 1429 motorcyklar och 3 621 mopeder.
            En fortsättning av denna utveckling måste med effektiva medel
            förhindras. Den ständiga stegringen av antalet förmögenhetsbrott
            är ett tecken på att samhället icke förmår att i önskvärd utsträckning
            bemästra detta problem. Särskilt gäller detta bilstölderna. Det
            måste understrykas, att de flesta bilstölderna begås, icke på
            grund av medfödd kriminell läggning utan av obetänksamhet och
            äventyrslust. Detta förhållande minskar icke på något sätt det
            beklagansvärda i de begångna handlingarna. De innebär i det ena
            som det andra fallet, att liv och egendom i betydande utsträckning
            sätts på spel. Men det påpekade förhållandet är av vikt vid bedömandet
            av de åtgärder som kan tänkas ifrågakomma för att erhålla kontroll
            över den icke önskvärda utvecklingen. De största svårigheterna
            då det gäller att motverka dessa tendenser kan hänföras till vissa
            brister i det nuvarande sanktionssystemet. Det har gång efter
            annan med skärpa påpekats, att de rättsvårdande myndigheterna
            icke haft erforderliga möjligheter till ett snabbt och kännbart
            ingripande. De för- maningar som även vid upprepade bilstölder
            utdelas av barnavårdsnämn- derna har visat sig icke medföra åsyftad
            verkan. Påtagligare resultat har vunnits då biltjuven av polisen,
            ofta i föräldrarnas närvaro, mottagit repri- mand för sitt handlingssätt.
            Det är ett glädjande faktum att många kan hindras från återfall
            genom de metoder som tillämpas. Men ett icke oväsentligt antal
            biltjuvar återfaller ett flertal gånger och bland dessa finner
            man de mest avskräckande exemp- len på likgiltighet och oförstående
            för andras liv och egendom. Här synes kraftigare åtgärder vara
            av behovet påkallade. Det synes lämpligt att här påpeka vissa
            i det nuvarande reaktionssystemet förefintliga orsaker vilka övat
            inflytande över utvecklingen. Först och främst har man i alltför
            stor utsträckning tillämpat institutet åtalseftergift. En an-
            nan faktor som bidragit till det ökade antalet bilstölder finner
            man i den långa tidrymd som icke sällan förflyter mellan biltjuvens
            fasttagande och
          </p>
          <pb facs="riksdagen-motions-pdf/data/1956/mot_1956__ak__563/mot_1956__ak__563-002.pdf"/>
          <fw xml:id="i-ABqVEywVHuEu87C4uVmRY3">
            10 Molioner i Andra kammaren, nr 563 år 1956
          </fw>
          <p xml:id="i-TgUmHap77dfo3CQPqRFjja">
            lagförande. Det är blott alltför vanligt att en biltjuv i väntan
            på dom hinner begå ytterligare bilstölder. En snabb åtgärd måste
            vidtagas för att väcka bil- tjuven till insikt om sammanhanget
            mellan brottet och samhällets reaktion. Vi är av den åsikten,
            att samhället och biltjuvarna är mest betjänta av åtgärder som
            präglas av ett snabbt och resolut ingripande. Det har visat sig,
            beträffande vissa förbrytare, att, då häktning förekommit, den
            tid som denna varat, i hög grad bidragit till att för lagbrytaren
            klargöra situationens allvar. Med beaktande av de skäl som ovan
            anförts anser vi, att en förmaning av polis i närvaro av föräldrar
            kan betraktas som lämplig första, och som ovan påpekats fullt
            tillräcklig åtgärd. Vid återfall bör man överväga huruvida denna
            utväg är den lämpligaste eller om ett kraftigare ingripande bör
            tilläm- pas. På detta stadium torde det, med hänsyn till vad erfarenheten
            i andra sammanhang givit vid handen, vara av utomordentlig betydelse,
            att polisen har möjlighet att under kortare tid hålla biltjuven
            i försvarsarrest. Det synes oss klart att den förhandenvarande
            situationen är ohållbar. Jäm- förelser med andra länder visar,
            att problemet där icke tillnärmelsevis är av den storleksordning
            som fallet är i vårt land. Man har i utlandet flerstädes sökt
            sig fram till metoder som står i motsatsförhållande till de här
            i landet tillämpade. Därmed är emellertid icke sagt, att dessa
            metoder ur alla syn- punkter är de bästa. Men det förefaller oss
            som om man icke heller i vårt land lyckats finna de rätta medlen.
            Kravet på laglydiga samhällsmedlem- mars skydd och säkerhet tillgodoses
            icke. Mot allt förnuft har i stället röster höjts för att förklara
            bilägarna som medansvariga. Det måste stå klart för envar, att
            sådana metoder hos ett stort antal individer icke förmår skapa
            den respekt för andras liv och egendom, som är nödvändig i ett
            rättssamhälle. Att så är fallet markeras genom en omfattande nedbusning
            av den svenska samhällsbilden. Det är gott och väl, att man med
            all kraft söker hålla de unga från fäng- elserna. En dylik strävan
            får emellertid icke resultera i ingripanden som i alltför stor
            utsträckning präglas av bristande skärpa. Vi syftar i detta sam-
            manhang på de talrika fall då biltjuven upprepade gånger begår
            samma brott, och där ingripandet begränsar sig till gång efter
            annan återkommande resultatlösa förmaningar av barnavårdsnämnd.
            Snabba åtgärder för att stävja det omfattande och förlustbringande
            ofoget är därför av nöden. I avvaktan på lagstiftningsåtgärder
            på området ämnar vi förorda en bety- dande förstärkning av ordningspolisen
            och dess resurser. Detta skulle enligt vår mening erbjuda vissa
            möjligheter att skaffa herravälde över situationen. Med hänsyn
            till vad ovan anförts hemställes, att riksdagen måtte i skrivelse
            till Kungl. Maj:t hemställa om en betydande förstärkning av ordningspolisen
            för att be- gränsa antalet bilstölder.
          </p>
          <p xml:id="i-Qj3wRYHapbeBBGYvsEjqV9">
            Stockholm den 26 januari 1956
          </p>
          <p xml:id="i-UYjpKoUEZVXhaLid1k5Rqi">
            T. G. v. Seth Karin Wetterström Einar Heggblom
          </p>
        </div>
      </div>
    </body>
  </text>
</TEI>
