<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0402/mot_200001_MJ_0402-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ402 pnr: kd353
          </p>
          <p>
            Motion till riksdagen 2000/01:MJ402
          </p>
          <p>
            av Åke Carnerö och Rosita Runegrund (kd)
          </p>
          <p>
            Torsken i västerhavet
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om ett långsiktigt forsknings- och utvecklingsarbete
            som kan ge grundläggande biologisk och ekologisk kunskap om västerhavets
            fiskebestånd. 2. Riksdagen tillkännager för regeringen som sin
            mening vad i motionen anförs om en långsiktig och kontinuerlig
            monitoringverksamhet i kustzonen.
          </p>
          <p>
            Motivering
          </p>
          <p>
            Under de senaste tjugo åren har tillgången på torsk med flera
            bottenfiskarter minskat längs Västkusten. De kustnära fångsterna
            av torsk i Skagerrak uppgår idag till cirka 100 ton per år. Under
            1950-talet fångades mer än fem gånger så mycket. Kustfisket utgör
            idag 5—10 procent av det totala torskfisket. Även i de danska
            farvattnen liksom längs den norska Skagerrakkusten har tillgången
            på torsk, bleka och gråsej minskat. Forskare från Danmark, Norge
            och Sverige har träffats och diskuterat orsakerna till beståndsminskningarna.
            Det är svårt att förutse den framtida beståndsutvecklingen eftersom
            det saknas tillräcklig kunskap om bottenlevande fiskars ekologi
            och biologi i Skagerrak och Kattegatt. Sambanden mellan torskbestånden
            i kustzonerna eller till havs är dåligt kända liksom varifrån
            kusttorsken respektive havstorsken rekryteras. Detta leder till
            svårigheter att uppskatta vilka effekter som orsakas av förändringar
            i fisket, miljön, tillgång på föda eller förekomsten av rovdjur.
            Behovet av förbättrad biologisk och ekologisk kunskap om de kommersiella
            fiskarterna har därmed ökat kraftigt.
          </p>
          <pb facs="riksdagen-motions-pdf/data/200001/mot_200001_MJ_0402/mot_200001_MJ_0402-0002.pdf"/>
          <p>
            2000/01:MJ402
          </p>
          <p>
            Långsiktig forskning
          </p>
          <p>
            Havsfiskelaboratoriets i Lysekil undersökningar indikerar att
            torsk med flera bottenfiskarter har minskat dramatiskt sedan mitten
            av 1970-talet i både Kattegatt och Skagerrak. Lokal reproduktion
            av torsk kan förekomma i kustområdet men betydelsen av lokal rekrytering
            är okänd. För att få till stånd åtgärder i fiskevårdande syfte
            och skapa möjligheter att restaurera fiskebestånden i västerhavet
            måste ett långsiktigt forsknings- och utvecklingsarbete påbörjas.
            Havsfiskelaboratoriet bör därför tilldelas återkommande forskningsresurser
            som kan ge grundläggande biologisk och ekologisk kunskap om västerhavets
            fiskebestånd.
          </p>
          <p>
            Kontinuerliga undersökningar
          </p>
          <p>
            Fisket spelar en stor roll när det gäller att skapa arbetstillfällen
            utmed Bohuskusten. Antalet yrkesfiskare i Sverige har under den
            senaste 25- årsperioden mer än halverats och uppgick i januari
            2000 till drygt 2 300. Det är viktigt att utifrån förvaltarskapstanken
            vårda och säkerställa olika fiskebestånd som är en förutsättning
            för ett livskraftigt fiske. En fungerande, långsiktig och kontinuerlig
            monitoringverksamhet (övervakning) måste därför finnas tillgänglig
            i kustzonen så att en uppföljning av aktuella fiskebestånd kan
            ske liksom en utvärdering av insatta åtgärder. Nuvarande information
            om beståndsvariationer under de senaste trettio åren är i stort
            sett begränsad till en trålundersökning i Brofjorden under perioden
            1968-1980 samt till noteringar gjorda av sportfiskeklubbar. Fiskeriverket
            har fått i uppgift att analysera situationen inom det småskaliga
            kustfisket i Sverige. Detta arbete är välkommet, men denna typ
            av undersökningar bör bedrivas kontinuerligt under långa perioder
            för att forskare ska kunna kartlägga olika orsakssammanhang. Eftersom
            det blivit allt svårare att få pengar till fiskeriundersökningar
            är risken att enstaka projekt får söka finna svaren.
          </p>
          <p>
            Uppmärksamma västerhavet
          </p>
          <p>
            Västerhavet måste därför i fiskeribiologiska sammanhang uppmärksammas.
            Minskningen av torsk visar på vikten av regelbundet återkommande
            undersökningar av olika fiskebestånd för att tidigt få kunskap
            om orsakerna till förändringarna.
          </p>
          <p>
            Stockholm den 26 september 2000 Åke Carnerö (kd) Rosita Runegrund
            (kd)
          </p>
        </div>
      </div>
    </body>
  </text>
</TEI>
