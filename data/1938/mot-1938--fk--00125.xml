<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__125/mot_1938__fk__125-001.pdf"/>
      <div type="motHeader" xml:id="i-E1LJN6jaxQsGPNVk2YJes5">
        <div type="motTitle" xml:id="i-4hmNBw2C8UhK6T4SibPu8a"/>
        <div type="motSubmissionInfo" xml:id="i-RzoJaDCqQxxZG2m1BPgy2W"/>
      </div>
      <div type="motBody" xml:id="i-T4i5PfCr4ynWsb4oeCfP72">
        <div xml:id="i-KRAhq2srKDgnAPVA1y1nMT">
          <p xml:id="i-39Hnty8QmdqZzHHMo64riT">
            Motioner i Första kammaren, Nr 125. 1
          </p>
          <p xml:id="i-TrmRhoj2V9YyH2sDHvc7cq">
            Nr 125.
          </p>
          <p xml:id="i-4ymuWnK6NmdMHN6Vi23HJc">
            Av herrar Sandén och Myrdal, om utredning rörande beredande av
            bättre skydd och vård åt utomäktenskapliga barn och deras mödrar.
          </p>
          <p xml:id="i-8YPDpAqYLeCZH4HSyCEyUt">
            I en motion, nyss framburen av oss i denna kammare, ha vi hemställt,
            att riksdagen måtte bevilja ett anslag av 32,000 kronor för genomförandet
            av en statistisk undersökning, belysande de utomäktenskapliga
            barnens rättsliga ställ- ning, deras vård och uppfostran, föräldrarnas
            ekonomiska och sociala villkor samt vissa andra därmed sammanhängande
            förhållanden, ävensom anhålla, att Kungl. Maj:t ville uppdraga
            åt socialstyrelsen att verkställa denna utredning. Såsom vi i
            nämnda motion sökt visa, är en sådan undersöknings verkställande
            nödvändig såsom grundval för den allsidiga och förutsättningslösa
            omprövning av de utomäktenskapliga barnens rättsliga ställning,
            som riksdagen år 1936, alltså för tvenne år sedan, begärde, men
            som ännu icke kommit till stånd. Den är emellertid därutöver erforderlig
            för planläggandet av de samhälleliga åtgär- der i syfte att bättre
            skydda och vårda dessa socialt missgynnade barn och deras mödrar,
            varom förslag skall framställas i denna motion. Innan vi ingå
            på motiveringen och förslaget till sistnämnda åtgärder, vilja
            vi något beröra den rättsfråga, varom riksdagen begärt utredning.
            Vi tillhöra icke dem, som underskatta vikten av att de utomäktenskapliga
            barnen, såvitt möjligt är, snarast givas samma rättsliga ställning
            till sina föräldrar som andra barn. ”Det finnes inga oäkta barn,
            blott oäkta föräldrar”, har det med rätta sagts. Vi böra i Sverige
            icke töva att förbereda oss att snarast genomföra denna rättsreform,
            som även bringar vår rättsordning på denna punkt i närmare sam-
            klang med de regler, som gälla i våra skandinaviska grannländer.
            Därmed skall icke vara förnekat, att frågan är svår och kräver
            noggrann utredning. Det är just i syfte att nå en fast kunskapsgrundval
            för reformens genomförande, som vi väckt nyssnämnda motion. Men
            även den, som i likhet med oss hyser denna inställning till här
            före- varande rättsfråga — och naturligtvis i än högre grad de
            många, som anse sig ha skäl att härutinnan stå avvisande eller
            mera tvekande — måste säga sig, att än viktigare är dock, att
            samhället med allvar griper sig an huvudfrågan, som gäller den
            svaga ställning socialt och ekonomiskt, vari dessa barn och deras
          </p>
          <p xml:id="i-WxEi24B94bNrFtHfyQtXhH">
            mödrar — oavsett lösningen av ifrågavarande rättsfråga — befinna
            sig. Man kan nämligen icke förbise, att — även om tillsvidare
            mera noggrann kunskap
          </p>
          <p xml:id="i-KtimhbzCM4XFsBUGjLTM61">
            i dessa förhållanden saknas — man likväl har skäl att antaga,
            att blott ett fåtal av fäderna till utomäktenskapliga barn befinna
            sig i sådant läge, att en utvidgad arvs- och namnrätt skulle vara
            av mera väsentlig betydelse för barn och moder.
          </p>
          <p xml:id="i-FBaU7xqMKHSMme514m5MMb">
            Bihang till riksdagens protokoll 1938. 3 saml. Nr 125—127. 1
          </p>
          <pb facs="riksdagen-motions-pdf/data/1938/mot_1938__fk__125/mot_1938__fk__125-002.pdf"/>
          <p xml:id="i-Dhhd6UhremDrC26ooNsWYp">
            2 Motioner i Första kammaren, Nr 125.
          </p>
          <p xml:id="i-JPfnnPn3cM8qRYVnq8Ru1P">
            Härjämte tillkommer, att en viss del av just dessa fäder redan
            under nuvarande förhållanden funnit sig föranlåtna att på olika
            sätt tillgodose även det utom- äktenskapliga barnet. Den rättsliga
            reformen kommer att ha sin synnerligen viktiga innebörd principiellt
            och rent mänskligt. En urgammal orättvisa skall vara avförd från
            vår lagstiftning. Ekonomiskt och socialt torde emellertid må-
            hända större delen — och sannolikt den svagast ställda delen —
            av de utom- äktenskapliga barnen icke därigenom mycket, om ens
            alls, få sitt läge förbättrat. Utöver den rättsliga reformen krävas
            fördenskull ekonomiska och sociala åt- gärder. En sådan, synnerligen
            viktig ekonomisk reform genomfördes vid fjolårets riksdag, då
            förslaget om bidragsförskott godtogs. Härigenom tillförsäkras
            det utomäktenskapliga barnet och dess moder en viss fast, om ock
            än så länge i talrika fall jämförelsevis svag ekonomisk grundval.
            Genom den likaledes vid fjolårets riksdag beslutade mödrahjälpen
            har möjlighet skapats för barnavårds- nämnderna att intill ett
            belopp av 300 kronor (plus den ordinärt utgående moderskapspenningen
            å 75 kronor) bisträcka kvinna, som i samband med havandeskap och
            barnsbörd befinner sig i nöd. Den allmänna betydelsen av dessa
            stora reformer kan näppeligen överskattas. Vi äro även fullt medvetna
            om, att den allmänt skeende humaniseringen, förbättringen och
            utbyggnaden av samhällets socialvård och socialpolitik, som alltmera
            fått en barnavärnande, familjesocial inriktning, i sin mån kommer
            även de utomäktenskapliga barnen och deras mödrar till godo. Det
            är emellertid vår övertygelse, att dessa ekonomiska hjälpåtgärder
            av skilda slag behöva kompletteras genom vissa socialpolitiska
            åtgärder, direkt in- riktade på att i nedan närmare angivna hänseenden
            förbättra de utomäkten- skapliga barnens uppväxtvillkor. Innan
            vi gå att närmare redogöra för våra önskemål, vilja vi — för att
            åtminstone ha i grova drag antytt problemets beskaffenhet, betydelse
            och stor- leksordning — erinra om, att i Sverige mer än 10,000
            barn årligen födas utom äktenskapet. Den andel av samtliga levande
            födda barn, som fötts utom äkten- skapet, har under perioden 1926—1936
            varierat mellan 16,35 proc. och 12,98 proe. En viss mindre del
            av föräldrarna till dessa barn sammanleva visserligen utan vigsel
            såsom äkta makar; en viss, sannolikt något större del av barnen
            kommer i efterhand att legaliseras genom att föräldrarna sedermera
            ingå äkten- skap; åter en viss del av barnen kommer att bringas
            in i en fullständig familj genom att den av föräldrarna, som har
            vårdnaden om. barnet, ingår äktenskap med en annan person än barnets
            fader respektive moder och därvid medtager barnet i äktenskapet.
            I samtliga dessa fall — vilkas vanlighet icke är närmare känd
            — blir barnet medlem av en fullständig familj. I övriga fall behåller
            modern ibland ensam vårdnaden om barnet; kanske oftast — ej heller
            härom föreligger emellertid mera säker kunskap — blir hon tvungen
            att lämna barnet ifrån sig. Barnet intages då antingen på en anstalt
            av ett eller annat slag eller
          </p>
          <pb facs="riksdagen-motions-pdf/data/1938/mot_1938__fk__125/mot_1938__fk__125-003.pdf"/>
          <p xml:id="i-PgnruGwmaNvFo4XKqjgTfK">
            Motioner i Första kammaren, Nr 125. 3
          </p>
          <p xml:id="i-PP2achRH15UEWsLR5USj9T">
            kommer till fosterföräldrar. I sistnämnda fall kunna dessa i
            högre eller lägre grad taga en verklig föräldrainställning till
            barnet, eventuellt adoptera det. —- För en planmässig socialpolitik
            i avseende å de utomäktenskapliga barnen erfor- dras, såsom redan
            framhållits, en statistisk undersökning, som klargör barnens öde
            i bland annat här angivna hänseenden.
          </p>
          <p xml:id="i-SvQWKkHJfj14XCdFB8bF4D">
            Allmänt kan man nu till en början spåra de utomäktenskapliga
            barnens sämre uppväxtvillkor i de väsentligt högre genomsnittstalen
            för spädbarnsdöd- lighet, som dessa barn förete. Döda i första
            levnadsåret på 1,000 levande födda barn utgjorde 1934 beträffande
            de i äktenskap födda 44,0 men beträffande de utom äktenskap födda
            65,7; under den sist redovisade femårsperioden, 1926— 1930, blevo
            dessa tal 54,7 och 72,7. Det bör i detta sammanhang även påminnas,
            att ett proportionsvis mycket större antal fosterfördrivningar
            företagas av ogifta kvinnor. Den kännedom, vi äga om de utomäktenskapliga
            barnens och deras mödrars svåra läge, grundar sig emellertid tillsvidare
            på framförallt den mera allmänna uppfattning, som socialarbetare
            och andra socialt verksamma personer vunnit i sitt praktiska arbete.
          </p>
          <p xml:id="i-9x5pCiRjs5Jt2a8vnq1DvZ">
            Vi komma num till frågan om vad som ytterligare kan och bör göras
            för hjälp åt de utomäktenskapliga barnen och deras mödrar. För
            en verkligt plan- mässig socialpolitik på här berörda område kräves
            visserligen ingående utred- ning, och genomförandet av den statistiska
            undersökning, vi i den tidigare nämnda motionen föreslagit, kommer
            att skapa helt andra förutsättningar att bedöma denna fråga. I
            vissa hänseenden synas oss dock linjerna för en dylik socialpolitik
            ligga tämligen klara.
          </p>
          <p xml:id="i-WwrRAPeju5bmio9V6VWGki">
            Dessbättre kunna vi utgå från en mycket enigt omfattad mening,
            att sam- hällets strävanden i första hand böra gå ut på att skapa
            möjligheter för därtill ägnade mödrar att få behålla sina barn
            hos sig. Är modern sysselsatt med husligt arbete i annans tjänst
            kan, i synnerhet på landsbygden, denna fråga stundom lösas enkelt
            nog. För de allra flesta mödrar, i synnerhet i städerna, är det
            emellertid för när- varande omöjligt. Detta gäller nära nog utan
            undantag de ensamma mödrar, som hava yrkesarbete utom hemmet och
            därför icke kunna ägna hela dagen åt barnets omvårdnad. Att avstå
            från allt arbete utom barnets skötsel skulle ju även innebära
            ett slöseri med hennes arbetskraft i det flertal fall, då hon
            bara har ett barn. För att en sådan ensam, mindre hemedlad moder,
            som givetvis icke kan hålla sig med hembiträde, skall kunna lyckas
            i sin uppmuntransvärda föresats att trots yrkesarbete behålla
            sitt barn hos sig, behöver hon framförallt en särskild. bostadsform,
            som vanligen icke förekommer på hyresmarknaden, I
          </p>
          <pb facs="riksdagen-motions-pdf/data/1938/mot_1938__fk__125/mot_1938__fk__125-004.pdf"/>
          <p xml:id="i-UFAYSvz37CDtNViQ829Uaf">
            4 Motioner i Första kammaren, Nr 125.
          </p>
          <p xml:id="i-GhdQTKmnj19qjDMyjqV99V">
            anknytning till bostaden måste nämligen på kooperativ väg dagvård
            vara anord- nad för barnet.
          </p>
          <p xml:id="i-sRCa8C2cwa3X3BD5WAHWL">
            Sådana hem för ensamma mödrar och deras barn, där denna ofullständiga
            familj kan finna en hemform åtminstone till dess barnet kommer
            i skolåldern och helst längre, hava även här och var tillskapats
            på enskilt initiativ — vi hän- visa till Ehnska stiftelsen här
            i Stockholm såsom ett efterföljansvärt exempel — men de äro ej
            på långt när tillräckliga för behovet. Vi anse därför, att stats-
            makterna, efter sorgfällig utredning och planläggning, skola taga
            initiativet till åstadkommande i tillräcklig mängd av sådana institutioner,
            vilka icke böra få karaktären av anstalter inom den nuvarande
            offentliga barnavården. Då det här icke heller bör bli fråga om
            byggandet av en mängd nya vanliga miniatyrlägen- heter — varav
            vi ju hava ett övermått med hänsyn till den höjda bostadsstan-
            darden för familjerna, som vi eftersträva — utan om frambringandet
            av bostads- komplex, innehållande bostäder av särskild typ, vilken
            icke förefinnes inom bostadsbeståndet i tillnärmelsevis den omfattning,
            som nu och framdeles mot- svarar behovet av så differentierade
            bostäder, kunna mot ett offentligt stöd- jande av denna verksamhet
            ej de invändningar resas ur bostadsproduktionssyn- punkt, som
            allmänt kunna anföras mot produktion med offentligt stöd av ett
            rum och kökslägenheter. En sådan verksamhet skulle även i högsta
            grad vara en social investering, som ej blott frälste många ogifta
            mödrar från den hårda nödvändigheten att skiljas från det barn,
            de under särskilt bekymmersfulla förhållanden fått bära fram,
            utan även säkrade lyckligare uppväxtförhållanden åt dessa barn.
            — De här ifrågavarande mera kollektivt anordnade bostads- komplexen
            borde givetvis stå öppna för änkor och frånskilda hustrur med
            barn, en kategori av ofullständiga familjer, som står inför samma
            problem.
          </p>
          <p xml:id="i-JH9KLPKbfAXm3CCZ5hKsv8">
            Även om samhället på denna väg skulle kunna möjliggöra för ogifta
            mödrar att i väsentligt större utsträckning än för närvarande
            behålla sina barn hos sig, om de vilja eller eljest kunna, är
            det uppenbart för den med dessa sociala problem något förtrogne
            att i det kanske övervägande flertalet fall måste det dock bliva
            en skilsmässa mellan moder och barn. Frågan är då, vart barnet
            skall taga vägen. I detta hänseende råder det ävenledes enighet
            bland de på området sak- kunniga, att barnet om möjligt bör givas
            ett verkligt hem och ej hamna på en anstalt. Med hänsyn till det
            förhållandevis mycket stora antal äktenskap, var- inom makarna
            ofrivilligt måste försaka glädjen att ha egna barn — befolknings-
            kommissionen gör i sitt Betänkande i sexualfrågan (Stat. off.
            utr. 1936: 59), visserligen under starka reservationer, för att
            åskådliggöra storleksordningen av den ofrivilliga steriliteten
            det antagandet ”att 10 proc. av alla äktenskap bliva ofrivilligt
            barnlösa, 7,5 proc. få blott ett barn och nya 9 proc. blott två
            barn” — borde det synas föreligga goda möjligheter att skaffa
            verkliga hem åt de hemlösa barn, det här gäller. Kommissionen
            framhåller också efter att
          </p>
          <pb facs="riksdagen-motions-pdf/data/1938/mot_1938__fk__125/mot_1938__fk__125-005.pdf"/>
          <p xml:id="i-6joMWLEsshSrLKD5bhPJdF">
            Motioner i Första kammaren, Nr 125. 5 ha redogjort för de skäl,
            som tala för att barn i en familj bidraga till äkten- skaplig
            stabilitet och att de ensamma barnens fostran och utveckling lätt
            veder- vågas: ”Vid fall av sterilitet i äktenskapet kunna för
            makarnas del åtminstone delvis och — wid sterilitet efter ett
            eller två barns födelser — för barnens del helt de därmed förbundna
            psykiska farorna undanröjas genom upptagandet av fosterbarn ;
            i helt barnlösa äktenskap borde därvid ej blott, såsom nu ofta
            sker, ett barn utan minst två upplagas 1 familjen, Därigenom kunna
            även föräldra lösa barn beredas verkliga hem.” Strävandet måste
            här vara att noga tillse, att de atemfktendkaplige barnen komma
            till fosterföräldrar, som äro beredda att taga dem som sina egna
            oeh som bjuda dem ett riktigt gott hem. I vissa delar av Förenta
            Staterna och Canada har genom där verksamma organs ansträngningar
            en rörelse uppstått, varigenom denna fosterbarnsplacering kommit
            att med de bästa resultat organiseras på ett rationellt sätt.
            Man har praktiskt taget kunnat avskaffa barnhemmen och likaså
            utackordering av barn till föräldrar, som lägga mera ekonomiska
            synpunkter på fosterbarnets upptagande; man har i stort sett kunnat
            ge alla barn verkliga hem, där de blivit upptagna såsom egna av
            andra än ekonomiska skäl. Däremot har man för de späda barnen
            upprättat upptagningsnem, utrustade med hygie- nisk, psykologisk
            och familjesocial expertis. Varje placeringsfråga behandlas individuellt
            och med stor noggrannhet, varvid man lägger vikt vid att noga
            undersöka beskaffenheten av det hem, som erbjudes. Å andra sidan
            bli de enskilda hemmen mera intresserade av och känna sig tryggare
            vid fosterbarns- upptagning genom de hyg gieniska och psykologiska
            utlåtanden rörande barnen, som förebringas från upptagningshemmen.
            Genom att på detta vis rationellt sammanbringa det sociala intresse
            för frågan, som överallt finnes, med de barn- lösa makarnas eget
            intresse att kunna bilda fullständiga familjer med barn,-har hela
            fosterbarnsfrågan i dessa stater bringats i ett nytt läge. I vårt
            land har även, därom äro vi väl medvetna, stora framsteg gjorts
            från den tid, då det allmänt ej blott var fråga om utackordering
            utan även bort- auktionering av barnen tillsammans med sinnessjuka
            och andra, som det då hette, hjon till den, som tog dem för lägsta
            priset. Barnavårdsnämnderna ut- rätta nu ett värdefullt arbete
            och bharnavårdsomibuden, som finnas i så gott som samtliga län
            och genom vilka inventeringen av fosterbarnshemmen påbörjats,
            ha en stor uppgift att fylla. Fosterbarnsvården borde emellertid
            trots vad som utförts underkastas en allvarlig översyn. Den nuvarande
            inspektionen saknar organisatorisk fasthet och är långt ifrån
            tillräcklig. Fattigvårds- och barna- vårdskonsulenterna kunna
            endast undantagsvis och då särskilda omständigheter så påkalla
            ägna sin tid åt detta arbetsområde. Barnavårdsombuden räcka heller
            icke till för en fortlöpande kontroll, och barnavårdsnämnderna,
            som endast un- dantagsvis ha för ändamålet avsedd arbetskraft
            till förfogande, ingripa i regel endast, då anmälan om vanvård
            föreligger. Att sådana anmälningar relätivt sällan förekomma kan
            icke tolkas som ett bevis för att allt är väl beställt.
          </p>
          <pb facs="riksdagen-motions-pdf/data/1938/mot_1938__fk__125/mot_1938__fk__125-006.pdf"/>
          <p xml:id="i-HKZp68LFT88aDDEBt42Puv">
            6 Motioner i Första kammaren, Nr 125.
          </p>
          <p xml:id="i-NG4HJwgps5SjX1wS7cHtow">
            Snarare torde detta bero på ett i och för sig gott lynnesdrag
            hos svenskarna, som icke gärna vidtaga åtgärder, vilka kunna medföra
            fiendskap mellan grannar och vänner. För att tillförsäkra de utomäktenskapliga
            barnen en kvalificerad vård och för att undvika komplikationer,
            som eljest lätt kunna uppstå, borde eventuella fosterföräldrars
            förutsättningar för omhändertagande av fosterbarn alltså un- dersökas
            grundligare än vad nu sker. Nu spelar den månatliga ersättning,
            som utbetalas för så gott som varje fosterbarn, en betydande roll.
            I alltför många hem mottagas barn endast därför, att hemmet behöver
            ett ekonomiskt tillskott. I andra hem räknar man ej endast med
            ersättningen utan också med möjligheten att genom fosterbarnet
            erhålla en liten ”dräng” eller en liten ”piga”', som vid sidan
            av skolgången får utföra en del arbete i hem och ladugård. Detta
            kan ofta utan risk gå för sig, men ingen vet, vilka arbetsprestationer,
            som ibland avkrävas ett av välviljan starkt beroende barn. Det
            är slutligen icke säkert, att ett välbärgat hem är lämpligt som
            fosterhem. Lämpligheten beror ytterst på fosterföräldrarnas förmåga
            att förstå barnets psyke och på hemmets andliga atmosfär. Inte
            minst på dessa områden borde närmare undersökningar verk- ställas,
            innan barn utackorderas.
          </p>
          <p xml:id="i-ELWm98d5KsNFcfbTSmCY7k">
            För enskilda förlossningshem fordras sedan några år tillbaka
            driftstillstånd, som meddelas av medicinalstyrelsen. Blivande
            mödrar äro, även om många av dem ha det svårt, icke så värnlösa
            som minderåriga barn. Är koncessionsför- farandet påkallat i fråga
            om förlossningshem, synes det oss lika nödvändigt i fråga om hem,
            som mottaga fosterbarn. Anmärkningen, att en sådan prövning kan
            vålla besvärligheter av skilda slag, bl. a. då det gäller att
            utplacera de utom- äktenskapliga barnen, väger fjäderlätt mot
            samhällets eget intresse, att barnen tillförsäkras sådan vård
            och uppfostran, att de såsom vuxna bli goda och an- svarskännande
            medborgare. För övrigt är det uppenbart, att de utomäkten- skapliga
            barnen från samhällets sida böra åtnjuta minst samma intresse
            som åldringar och arbetsoförmögna.
          </p>
          <p xml:id="i-C7NVmry7ARPb2KUc669K9t">
            Vi anse således skäl föreligga för en utredning om ytterligare
            rationalisering av fosterbarnsplaceringen. Denna rationalisering
            bör hava i sikte önskemålet, att barnen böra få verkliga föräldrahem.
            Så stor som skaran av äktenskap utan egna barn är, borde, om makarnas
            välförstådda intresse att berika och fullstän- diga sina hem genom
            barn väcktes medelst upplysning och om samtidigt foster- barnsplaceringen
            bättre organiserades, ett sådant tillstånd kunna skapas, att utomäktenskapliga
            barn ej längre vore så missgynnade som för närvarande.
          </p>
          <p xml:id="i-Anh7WYk4UUm12JLZsEwpXi">
            Vi ha pekat på två väsentliga linjer, efter vilka enligt vår
            mening strävan- dena att bättre skydda och vårda de utomäktenskapliga
            barnen och deras mödrar böra framgå. Måhända skall den utredning,
            varom vi hemställa, visa, att syftet jämväl bör främjas genom
            andra reformer. Utredningen synes oss lämpligen
          </p>
          <pb facs="riksdagen-motions-pdf/data/1938/mot_1938__fk__125/mot_1938__fk__125-007.pdf"/>
          <p xml:id="i-6MhCsKoHuuT4DHWgxRySY5">
            Motioner i Första kammaren, Nr 125. 7
          </p>
          <p xml:id="i-BZyUabg7vSWpyH4BbhyLEt">
            böra bedrivas i visst samband med den utredning om de utomäktenskapliga
            barnens rättsliga ställning, som av 1936 års riksdag begärts men
            ännu icke i verklig mening begynts. På grund av vad här anförts
            få vi hemställa,
          </p>
          <p xml:id="i-LDX3PhS1sRvRBif8pH748q">
            att riksdagen i skrivelse till Kungl. Maj:t ville anhålla om
            utredning rörande samhälleligt stöd för grundandet av bostads-
            hem för ogifta mödrar, frånskilda hustrur och änkor med barn samt
            en förbättrad organisation av fosterbarnsplaceringen jämte ock
            i övrigt samhälleliga åtgärder av beskaffenhet att planmässigt
            föra till bättre skydd och vård av utomäktenskap- liga barn och
            deras mödrar.
          </p>
          <p xml:id="i-RJi9PrV3G5xZcuiKcbp9o5">
            Stockholm den 22 januari 1938.
          </p>
          <p xml:id="i-7EZD8Z8wwmAzPuVBtpXXXs">
            J. Sandén. Gunnar Myrdal.
          </p>
          <pb facs="riksdagen-motions-pdf/data/1938/mot_1938__fk__125/mot_1938__fk__125-008.pdf"/>
        </div>
      </div>
    </body>
  </text>
</TEI>
