<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__589/mot_1960__ak__589-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 589 år 1960 9
          </p>
          <p>
            Nr 589
          </p>
          <p>
            Av herr Börjesson m. fl., angående avveckling av statens inne-
            hav av skogsmark genom försäljning till enskild, m.m.
          </p>
          <p>
            I samband med antagandet av nya bestämmelser för förvaltningen
            av statens skogsfastigheter vid 1858 års riksdag fastslogs även
            principen att statens innehav av skogsmark skulle bibehållas oförminskat.
            För att få ett instrument för praktisk tillämpning av denna princip
            inrättades genom riksdagsbeslut 1874 den s.k. markfonden, som
            skulle tillföras från försälj- ningar av statens skogar och egendomar
            influtna medel. De medel som på detta sätt tillfördes fonden föreskrevs
            användas till inköp av »skogsbärande eller till skogsbörd tjänlig
            mark». Genom särskilda anslag över riksstaten åren 1912—1923 med
            lånemedel till ett sammanlagt belopp av 3,3 milj. kronor har förstärkning
            av fondens inköpsresurser skett. Den bärande prin- cipen för markfondens
            inrättande kan närmast sägas ha varit att genom fonden förhindra
            att influtna medel från försäljningar togs i anspråk för löpande
            utgifter, vilket skulle innebära att statens innehav av skogsegen-
            domar successivt skulle minska. Den sålunda knäsatta principen
            om ett oförminskat statligt skogsmarks- innehav har sedan markfonden
            infördes uppfyllts och mer än så. Det är nämligen inte oberättigat
            att tala om en mycket stark expansion i det statliga skogsinnehavet.
            Under det att den totala arealen produktiv skogs- mark och inägojord
            år 1870 utgjorde 139 000 ha, var motsvarande siffra år 1954 inte
            mindre än 4 161 000 ha. Visserligen hänför sig de största till-
            komstposterna från den s.k. avvittringen i övre Norrland och Dalarna
            samt från återförvärvade skogar, som tidigare ställts till vissa
            sågverks dispo- sition. Genom direkta nyimköp i egentlig mening
            har dock drygt 633 000 ha tillkommit som ett resultat av en aktiv
            inköpspolitik från statsmak- ternas sida. Man kan sålunda konstatera
            att här skett en anmärkningsvärd ökning i statens innehav av skogsmark.
            Med utgångspunkt därifrån och med tanke på att i dagens situation
            allt större anspråk ställes på statliga in- vesteringar inom ur
            utvecklingssynpunkt väsentligare områden, finns det anledning
            att ifrågasätta om det inte nu vore berättigat att vidtaga en
            avveckling av markfonden. Denna tanke finner stöd bland annat
            i en av riksräkenskapsverket till
          </p>
          <pb facs="riksdagen-motions-pdf/data/1960/mot_1960__ak__589/mot_1960__ak__589-002.pdf"/>
          <p>
            10 Motioner i Andra kammaren, nr 589 år 1960
          </p>
          <p>
            Kungl. Maj:t den 28 november 1943 avgiven skrivelse vari föreslogs
            att markfonden skulle avvecklas samt att domänstyrelsen i stället
            i likhet med övriga affärsverksstyrelser skulle ha att utverka
            investeringsanslag för markförvärv. I skrivelsen föreslogs därjämte
            att domänverket skulle till uppbörd på domänverkets investeringsstat
            taga de medel som inflyter vid försäljning av mark. Detta förslag
            har icke föranlett någon åtgärd. I mo- tiveringen framhöll riksräkenskapsverket,
            att det måste anses oförenligt med numera tillämpad budgetteknik,
            att försäljning och förvärv av fast egendom icke redovisas över
            kapitalbudgeten. Domänverkets försäljning och förvärv av mark
            är nu av helt annan omfattning än då nuvarande ordning för reglering
            av markfonden vid köp och försäljningar fastställdes av 1911 och
            1912 års riksdagar. I yttrande över motionerna I: 354 och II:
            435 till 1939 års riksdag har riksräkenskapsverket ånyo återkommit
            till sitt tidigare nämnda förslag om avveckling av markfonden
            samt övergång till reglering av utgifterna för markförvärv genom
            investeringsanslag och redovisning av vid försäljning av mark
            inflytande medel på domänverkets investeringsstat. Riksräken-
            skapsverket framhåller därvid enligt jordbruksutskottets utlåtande
            nr 30 år 1939: »Härvid bör Kungl. Maj:t liksom nu för markförvärv,
            som avse att genom arrondering eller liknande åtgärder "rationalisera
            lokala förvalt- ningsenheter”, få fritt disponera medel, som ställas
            till förfogande härför genom anvisande årligen av för ändamålet
            erforderligt investeringsanslag, medan särskild medelsanvisning
            bör utverkas av riksdagen för varje mera omfattande markförvärv.
            Gränsdragningen mellan de mera omfattande markförvärven och övriga
            förvärv kan självfallet ske på sådant sätt, att den ändrade finansieringsformen
            icke behöver medföra några praktiska olägenheter. En omläggning
            på sätt som angivits kommer också utan vidare att innebära, att
            i form av räntor på utestående köpeskillingar för försåld mark
            inflytande medel i fortsättningen icke på sätt nu sker tagas i
            anspråk för markförvärv. Dispositionen på detta sätt av en del
            av domänverkets avkastning för markförvärv måste anses vara oriktig
            ur budgetsynpunkt.» Det bör understrykas att riksräkenskapsverkets
            här refererade synpunkter förtjänar allt beaktande. Det finns
            nu ingen rimlig anledning varför inte den praxis som tillämpas
            av andra statens verk även skulle gälla domän- verket. En annan
            aspekt på denna fråga förtjänar även här beröras, nämligen domänverkets
            roll i den yttre rationalisering av skogs- och jordbruksfastig-
            heter som bedrives under medverkan av lantbruksnämnderna. Domänver-
            ket har endast i mycket liten omfattning deltagit i markbyten
            eller i för- säljning av kompletteringsskog till enskild brukare.
            Domänverkets över- låtelser har inneburit en avveckling av innehavet
            av jordbruk, medan in- köpen avsett skogsmark. Under åren 1954—19537
            t. ex. inköptes av domän- verket cirka 12 200 ha, varav 8 300
            ha skogsmark, 800 ha åker och resten
          </p>
          <pb facs="riksdagen-motions-pdf/data/1960/mot_1960__ak__589/mot_1960__ak__589-003.pdf"/>
          <p>
            Motioner i Andra kammaren, nr 589 år 1960 11
          </p>
          <p>
            impediment. Försäljningarna under motsvarande tid omfattade cirka
            8 300 ha, varav cirka 3 500 ha skogsmark, 2 700 ha åker och resten
            impediment. Tendensen lär under de senaste åren ha gått i riktning
            mot ökade inköp av mark men en avstannande försäljning. Den väsentligaste
            orsaken till den passiva roll i den yttre rationaliseringen som
            domänverket spelat torde vara den prispolitik som tillämpats.
            I ett yttrande över motionerna I: 66 och II: 88 till 19359 års
            riksdag har lantbruksstyrelsen enligt jordbruks- utskottets utlåtande
            nr 30, sid. 17, framhållit: »Vad beträffar marknads- prisnivåns
            läge har, såvitt av tillgängligt material kunnat bedömas, priset
            på skogsmark med någorlunda jämn ålderssammansättning legat omkring
            30 procent lägre än det avkastningsvärde som framräknats med domän-
            verkets kalkylmetod och kapitaliseringsfaktor.» Under sådana förhållanden
            är det helt naturligt att domänverket inte kunnat lämna något
            väsentligt bidrag till rationaliseringsverksamheten. Domänstyrelsen
            tillämpar vid sina försäljningar och byten en på vissa teoretiska
            förutsättningar utformad avkastningsvärdering där kapitalise-
            ringsprocenten är jämförelsevis låg och de sålunda beräknade värdena
            på skogsfastigheterna blir höga. De marknadsvärden, som tillämpas
            av lant- bruksnämnderna, uppnås vid en kapitaliseringsfaktor om
            5,5 procent me- dan domänstyrelsens avkastningsvärden uppnås vid
            en kapitaliseringsfak- tor om 4,25 procent. Vi anser att gällande
            marknadsvärde, som överens- stämmer med det av lantbruksnämnderna
            tillämpade, bör tillämpas vid försäljning av skogsfastigheter
            tillhörande kronan för skogskomplettering. Tyvärr förefaller i
            varje fall vid ett ytligt betraktande domänverkets in- satser
            för att förbättra arronderingsförhållandena inom skogsbruket vara
            påfallande ensidiga. En fortgående förbättring av arronderingsförhållandena
            tillhör ju de absoluta förutsättningarna för att skogsbruket även
            skall kunna genomföra en inre rationalisering. En förbättrad arrondering
            förut- sätter emellertid en positiv medverkan från alla ägarkategorier
            och där gäller verkligen att i egentlig mening praktisera markbyten.
            I den utsträck- ning domänverkets förvärv av skogsmark varit betingad
            av arronderings- förhållanden har förmodligen inte motsvarande
            insats från domänverket varit av jämförbar storleksordning. Det
            vore i detta sammanhang angeläget att närmare beröra principerna
            för statens innehav av skogsmark. Mycket talar för att bland annat
            tidigare antydda förhållanden beträffande domänverket nu motiverar
            en allmän prövning av principerna för statens innehav av skogsmark.
            Det finns även i detta sammanhang anledning utgå från antagandet,
            att den enskilda före- tagsamheten är effektivare än den offentliga.
            Vårt lands näringsliv bör där- för i så stor utsträckning som
            möjligt baseras på enskilt ägande. Statligt ägande bör enligt
            vår mening begränsas till områden där det är motiverat av organisatoriska
            eller sociala skäl. Inom den sektor som kan hänföras dit växer
            det statliga engagemanget successivt och tar allt större del av
            sam-
          </p>
          <pb facs="riksdagen-motions-pdf/data/1960/mot_1960__ak__589/mot_1960__ak__589-004.pdf"/>
          <p>
            12 Motioner i Andra kammaren, nr 589 år 1960
          </p>
          <p>
            hällets resurser i anspråk. Av denna anledning förefaller det
            alltmer ange- läget att de samhälleliga resurserna koncentreras
            till de sektorer där deras förekomst är klart motiverad. Vi kan
            här peka på de krav som upprust- ningen av undervisningen och
            kommunikationerna kan förutsättas ställa på samhället under de
            närmaste åren. När det gäller det statliga ägandet av skogsmark
            synes diskussionen av omfattningen av det statliga ägandet på
            detta område böra utgå från den principen, att det statliga ägandet
            skall begränsas till regioner, där de stats- ägda skogarna dominerar
            eller utgör en mycket betydande del av skogs- arealen. I regioner
            där de statliga skogarna utgör en mindre del, t. ex. under 530
            procent, förefaller det rimliga vara att statens innehav avvecklas.
            Om så skedde skulle den förstärkning av det enskilda skogsbruket
            som på detta sätt skulle åvägabringas innebära ökade rationaliseringsmöjligheter.
            Det skall i detta sammanhang erinras om de möjligheter till ett
            rationellt skogs- bruk som olika samarbetsformer mellan enskilda
            skogsägare öppnar. Ur samhällets synpunkt skulle en utveckling
            som den antydda innebära ett rationellare och produktionskraftigare
            skogsbruk. Det är ett ofta omvittnat faktum att överskottet av
            domänverkets rörelse i relation till den disponerade skogsarealen
            är mycket låg. Härtill bidrar givetvis det faktum att en väsentlig
            del av domänverkets marker har en produktivitet som ligger under
            genomsnittet för landets skogar samt att de till stor utsträckning
            rör sig om avlägset belägna marker. I viss mån torde emellertid
            även den omständigheten att domänverkets skogsinnehav i stora
            delar av vårt land företer en långt gående splittring medverka
            till den låga avkastningen. Denna ägosplittring medför onödigt
            höga kostnader. Detta förhållande torde i icke oväsentlig utsträckning
            vara rådande i de regioner av vårt land där domänverkets skogsinnehav
            utgör en relativt sett mindre andel av den sammanlagda arealen
            skogsmark. För att finna en lösning på detta problem som, med
            den fortgående inre rationaliseringen på skogsbru- kets område,
            blir alltmer framträdande, kan man i huvudsak tänka sig två vägar.
            Den ena vägen torde vara en ökad samverkan mellan domänverket
            och enskilda skogsägare, som exempelvis skulle innebära att statligt
            ägda skogsfastigheter inom områden med enskilda skogsägare, samverkande
            i skogsbruksområden, skulle anslutas till detta samarbete för
            att ett rationellt skogsbruk skulle kunna bedrivas. Den andra
            vägen torde vara att staten i en dylik region avvecklade sitt
            skogsinnehav till enskilda ägare. Med hänvisning till det ovan
            anförda hemställer vi, att riksdagen måtte besluta att i skrivelse
            till Kungl. Maj:t dels anhålla om att vid försäljning för skogskomplettering
            av fastigheter tillhörande kronan må tillämpas prissättning i
            överensstämmelse med gällande marknadsvärde i enlighet med vad
            i motionen har anförts,
          </p>
          <pb facs="riksdagen-motions-pdf/data/1960/mot_1960__ak__589/mot_1960__ak__589-005.pdf"/>
          <p>
            Motioner i Andra kammaren, nr 589 år 1960 13
          </p>
          <p>
            dels anhålla om prövning och förslag rörande avveckling av domänverkets
            markfond i enlighet med riksräkenskaps- verkets i motionen refererade
            rekommendationer, dels ock anhålla att en allsidig utredning måtte
            företagas beträffande vilka principer som i framtiden skall gälla
            för statens innehav av skogsmark och att därvid beaktas de skäl
            som föreligger för en avveckling av statens innehav av skogsmark
            genom försäljning till enskilda 1 stora delar av vårt land i enlighet
            med de i motionen framförda synpunk- terna.
          </p>
          <p>
            Stockholm den 27 januari 1960
          </p>
          <p>
            Fritz Börjesson John Eriksson Harry Wahrendorff
          </p>
          <p>
            i Bäckmora
          </p>
          <p>
            Emil Elmawall Jan-Ivan Nilsson John Johansson i Tvärålund i Gränö
          </p>
        </div>
      </div>
    </body>
  </text>
</TEI>
