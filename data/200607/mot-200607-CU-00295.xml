<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00295">
  <teiHeader>
    <fileDesc>
      <titleStmt>
        <title>Arvsrätt</title>
        <author corresp="i-W6BJ44rcZjp5pD28NhHrCf i-Q1WPoNtt1578KMfEZ5TLkK">av Gunnar Axén och Betty Malmberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arvsrätt</title>
          <idno type="rdwebb">GU02C295</idno>
          <rs type="number">C295</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C295/text</ref>
          <ref type="dokument_url_html">http://data.riksdagen.se/dokument/GU02C295</ref>
          <ref type="dokumentstatus_url_xml">http://data.riksdagen.se/dokumentstatus/GU02C295</ref>
          <ref type="doc">http://data.riksdagen.se/fil/65C0E80B-0951-4110-9480-FA163D80A0DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MLogj3FwBtWbUVSgfL8bYt" type="signed"/>
        <correspContext corresp="i-MLogj3FwBtWbUVSgfL8bYt">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-8qwRfk6oKEFKrWKBKkhq8y" type="referral">
          <date when="2006-11-07"/>
        </correspAction>
        <correspAction xml:id="i-8rbMzKisKspy74zkc3JQH9" type="dismissal">
          <date when="2006-11-07"/>
        </correspAction>
        <correspAction xml:id="i-31WWgan3vLbJKteFTuDdye" type="numbering">
          <date when="2006-11-01"/>
        </correspAction>
        <correspAction xml:id="i-RJxwPgUub2KGaisSHhF5pU" type="submission">
          <date when="2006-10-31"/>
        </correspAction>
        <correspAction xml:id="i-4SPxAnAucgtGB67YNSmgzs" type="transfer">
          <date when="2006-10-30"/>
        </correspAction>
        <correspAction xml:id="i-2MEWs1n6zgFjPDG19f5oqW" type="assigned"/>
        <correspContext corresp="i-2MEWs1n6zgFjPDG19f5oqW">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NEX9EWeymbQCfjkt9WrbER" type="motBody">
        <div xml:id="i-K15L8Ndik9BCK4g58QTKkV" type="motProposal" subtype="förslag">
          <head xml:id="i-MwpgBsoZdVocRTn68vFUMm">
            Förslag till riksdagsbeslut
          </head>
          <p xml:id="i-2qB6YAjXKGyQDwtZWy1Jfw">
            Riksdagen tillkännager för regeringen som sin mening vad i motionen
            anförs om arvsrätt för kusiner och deras avkomlingar.
          </p>
        </div>
        <div xml:id="i-KJGyhwRzFXRt1UQ9NkPqV4" type="motContent">
          <head xml:id="i-TLa3zYeSpjLv4QqGR5hPsi" type="h1">
            Arvsrätt
          </head>
          <head xml:id="i-XwaZfpVekfp2c1aWarXgkG" type="h1">
            Motivering
          </head>
          <p xml:id="i-5EN4Cye5NVZLd7f8kxBuyi">
            Det har i rättshistorien funnits två konkurrerande huvudprinciper
            för hur arv skall fördelas mellan de efterlevande släktingarna,
            gradualprincipen och parentelprincipen. I ärvdabalken i 1734 års
            lag, som var i kraft ända fram till 1928, hade man kombinerat
            båda principerna, men parentelprincipen var redan då den dominerande
            och är i dag ännu fastare rotad.
          </p>
          <p xml:id="i-Dd3HtnLqFUP53i6L2S4BP7">
            En persons parentel utgörs av personen själv och alla hans avkomlingar
            (barn, barnbarn, barnbarnsbarn etc.). Första parentelen består
            av arvlåtaren (den döde) och dennes avkomlingar. I andra parentelen
            ingår arvlåtarens föräldrar och deras avkomlingar (bortsett från
            dem som tillhör första parentelen). Tredje parentelen utgörs av
            arvlåtarens far- och morföräldrar och deras avkomlingar (i den
            mån de inte tillhör första eller andra parentelen). Fjärde parentelen
            innefattar far- och morföräldrarnas föräldrar och deras avkomlingar
            (som inte ingår i tidigare parentel) osv.
          </p>
          <p xml:id="i-NrCEStK6w1DZpJGT9JnuHE">
            De personer som återfinns i en parentel med ett lågt tal anses
            vara närmare släkt med arvlåtaren än släktingarna i en parentel
            med ett högre tal och ärver således före dessa. Först när det
            inte finns någon person i en parentel går arvsrätten över på närmaste
            högre parentel. Ärvdabalken är uppbyggd kring tre arvsklasser:
            den första som består av första parentelen och ärver i första
            hand, den andra som består av andra parentelen och ärver i andra
            hand samt den tredje som tar arv i tredje hand.
          </p>
          <p xml:id="i-5Vg5GzaDZXAS8ThwDb4sUq">
            1734 års ärvdabalk stadgade en oinskränkt släktarvsrätt, dvs.
            man följde släktbanden hur långt som helst för att hitta en arvinge.
            Tredje arvsklassen omfattade då alla övriga släktingar. Detta
            förändrades 1928. Genom beslut 1928 begränsades tredje arvsklassen
            genom att den kom att omfatta endast en del av den tredje parentelen,
            noga räknat far- och morföräldrar samt deras barn (mostrar och
            morbröder, fastrar och farbröder). Har man inga släktingar i någon
            av arvsklasserna och har underlåtit att förfoga över sin kvarlåtenskap
            genom testamente tillfaller kvarlåtenskapen Allmänna arvsfonden.
          </p>
          <p xml:id="i-RTDfwMJzRQZ8BR1LWRnRWV">
            Det framstår som självklart att det är bättre att egendom stannar
            i enskilda händer, än att den tillförs en statligt kontrollerad
            fond, låt vara att fonden stöder en del behjärtansvärda projekt.
            Därför bör släktarvsrätten utökas.
          </p>
          <p xml:id="i-KhA3dH8VUr2GwWgRMJLFWh">
            Visst är det så att vänskapsband och ekonomiskt beroende i de
            flesta fall tunnas ut, ju avlägsnare släktskapet är. Det är dock
            svårt att se att detta skulle motivera ett förstatligande av arvlåtarens
            tillgångar.
          </p>
          <p xml:id="i-LHhBBd9nvTBNP6b4JdM6LU">
            Ett argument mot oinskränkt släktarvsrätt är att det kan vara
            svårt och kostsamt att forska efter avlägsna släktingar. Någonstans
            kan det därför trots allt vara lämpligt att dra en gräns. De fall
            då man måste söka arvingen längre bort än i kusinernas krets,
            torde bli tämligen fåtaliga. Den avgjort viktigaste förändringen
            av arvsrättsreglerna skulle därför vara att ge kusiner och deras
            avkomlingar rätt att ta arv.
          </p>
          <p xml:id="i-AocRArsrT21ptci5t96XVn">
            Mot bakgrund av detta anser vi att ärvdabalken bör ändras så
            att till tredje arvsklassen hänförs alla släktingar som hör till
            tredje parentelen. Det innebär att släktarvsrätten skulle utsträckas
            till att omfatta även kusiner och deras avkomlingar. Arvsrätt
            för kusiner har tagits upp i riksdagsmotioner även tidigare. De
            mest aktuella motionerna behandlades av Lagutskottet genom betänkande
            2005/06:LU10. Utskottets majoritet anförde då att det torde vara
            förhållandevis sällsynt att en person saknar andra, närmare anhöriga
            än kusiner och att det därför med fog kan antas att en arvsrätt
            för kusiner i det helt övervägande antalet fall inte skulle ha
            någon betydelse. I de fall Allmänna arvsfonden är närmast till
            arv har utskottet pekat på arvsfondens lagfästa möjlighet att
            helt eller delvis avstå arvet till förmån för en kusin till arvlåtaren.
            Till detta kommer också möjligheten att genom testamente förordna
            om vem kvarlåtenskapen skall tillfalla.
          </p>
          <p xml:id="i-9xkdiLB2M7y2NPLriA1DVx">
            Utskottsmajoritetens resonemang saknar principiella utgångspunkter.
            Från principiella utgångspunkter torde det vara ointressant om
            kusiner skulle få ärva i många eller få fall, utan det avgörande
            är vilket som är lämpligast att kvarlåtenskap så långt möjligt
            tillfaller enskilda, som var den hävdvunna ordningen genom århundradena
            t.o.m. år 1928, eller att den tillfaller en statligt kontrollerad
            fond. Det kan dock också vara värt att notera att utskottsmajoriteten
            inte anför något empiriskt belägg till stöd för sin tes om antalet
            fall då kusiner är närmaste anhöriga.
          </p>
          <p xml:id="i-6JH8npeRy4UDBzT53WE1U9">
            Att Allmänna arvsfonden kan avstå från sitt arv är förvisso riktigt,
            men även det principiellt ointressant. På vilket sätt är det bättre
            att den enskilde är utlämnad till fondens godtycke, när riksdagen
            har möjlighet att ge den enskildes rätt företräde?
          </p>
          <p xml:id="i-FvBGcfvWnTrAAzhxdt6Exu">
            Att arvlåtaren har rätt att skriva testamente är också korrekt,
            men med det argumentet kan man lika gärna säga att all kvarlåtenskap
            i alla situationer skall tillfalla Allmänna arvsfonden, för den
            händelse arvlåtaren inte skrivit testamente. Att det finns en
            lagstiftning om arv, torde innebära att utgångspunkten för rättsordningen
            har varit antagandet att de flesta människor vill att deras kvarlåtenskap
            skall tillfalla deras anhöriga, att lagstiftaren har funnit det
            vara en god och rimlig önskan, samt att de, som vill ha det så,
            inte skall behöva skriva något testamente.
          </p>
        </div>
        <div xml:id="i-NntUvyq7ALa4uEuQ3mASv2" type="signatureBlock">
          <list xml:id="i-KFphePcEdDmsUJixaYauJF">
            <item xml:id="i-ByNf7AbuucUmBnncf4jUVF" who="i-W6BJ44rcZjp5pD28NhHrCf" type="signature">
              Gunnar Axén (m)
            </item>
            <item xml:id="i-CBgz2NMVzuBAh1iky8MG13" who="i-Q1WPoNtt1578KMfEZ5TLkK" type="signature">
              Betty Malmberg (m)
            </item>
          </list>
        </div>
      </div>
    </body>
  </text>
</TEI>
