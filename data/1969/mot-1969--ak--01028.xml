<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--01028">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1028/mot_1969__ak__1028-001.pdf"/>
      <fw xml:id="i-Fc5C4fa7z6ZcEsHDHjw4tL">
        Motion i Andra kammaren, nr 1028 år 1969 13
      </fw>
      <div xml:id="i-Nngek8bDx7LGJCc6r7XLmu" type="motHeader">
        <div xml:id="i-RX1dFhbkts3htAc3vxP5Du" type="motTitle"/>
        <div xml:id="i-HbnNikH7uN2HmWtHnSnEmU" type="motSubmissionInfo"/>
      </div>
      <div xml:id="i-R6ktb9whRAn5z2s2mqTiKi" type="motBody">
        <div xml:id="i-F3BeJwYu3Y9bTgiRCdm3Uq">
          <p xml:id="i-PVNeZnaWsSNmM6tsrWxw7g">
            Nr 1028
          </p>
          <p xml:id="i-7Rp9cXCZwZbjGQ8n7yLRsY">
            Av fru Dahl m. fl., i anledning av Kungl. Maj:ts proposition
            nr 4, angående utbildningens organisation vid filosofisk fa- kultet
            m.m.
          </p>
          <p xml:id="i-K3TtPbAjT5BSyJBR96ceRb">
            (Lika lydande med motion nr 903 i Första kammaren)
          </p>
          <p xml:id="i-DmyinDg3krzTuD3Z93qJPV">
            Under senare år har behovet av en internationalisering av undervisningen
            på olika nivåer med ökande styrka påtalats av företrädare för
            statsmakter, myndigheter, näringsliv och organisationer. Inte
            minst de studerande själva har genom sina organisationer framfört
            krav på en sådan internationalise- ring av utbildningen. Den internationalisering
            av undervisningen, som bör komma till stånd, är dels av mera allmän,
            dels av specifikt yrkesinriktad karaktär. Vi behöver således för
            det första få en breddning av kunskapsstoffet och informationen
            till internationella moment i undervisningen på olika nivåer och
            i olika ämnen inom grundskolan, gymnasieskolan och den högre utbildningen.
            Denna breddning av kunskapsstoffet i den institutionella utbildningen
            behö- ver kompletteras med en omfattande information i internationella
            frågor till allmänheten med hjälp av folkbildningsväsendet, de
            politiska och ideella organisationerna och massmedia. Inom den
            målinriktade utbildningen bör ökad hänsyn tas till behovet att
            ge en väl anpassad förberedelse för insatser på en internationell
            arbetsmark- nad och särskilt i utvecklingssamarbetet. Sveriges
            möjligheter att på ett konstruktivt sätt bidra till att lösa u-ländernas
            problem är i hög grad en fråga om våra möjligheer att kunna ställa
            väl utbildad yrkeskunnig perso- nal till förfogande. De behov
            av specialutbildning, som här föreligger, torde i stor utsträck-
            ning kunna tillgodoses genom alternativkurser inom ramen för den
            ordi- narie utbildningen. Sådana alternativkurser finns redan
            inom ett begränsat antal utbildningslinjer, t. ex. kurser i tropisk
            medicin och tropiskt jord- bruk. Det är angeläget att sådana alternativkurser
            kommer till stånd inom allt fler utbildningslinjer. Det av Dyrk-utredningen
            framlagda förslaget om en yrkesinriktad studie- kurs i u-landsfrågor
            och biståndsteknik om 20 poäng motsvarande en ter- mins studier
            kommer att fylla ett viktigt behov för dem, som vill avsluta sin
            utbildning med en särskild förberedelse för u-landstjänst. Av
            särskilt stor betydelse är att kursen står öppen för alla, utan
            formella kompetens-
          </p>
          <pb facs="riksdagen-motions-pdf/data/1969/mot_1969__ak__1028/mot_1969__ak__1028-002.pdf"/>
          <fw xml:id="i-EnwXJRYDjBhCFyi8jcCbUJ">
            14 Motion i Andra kammaren, nr 1028 år 1969
          </fw>
          <p xml:id="i-QfZYfXtJVb9JQRypYkN6UG">
            krav, och således kan utnyttjas av personer med olika grundutbildning
            och yrkeserfarenhet. Utöver dessa möjligheter till påbyggnad eller
            komplettering av ordina- rie grundutbildning genom speciellt inriktade
            alternativkurser finns det emellertid enligt vår mening ett behov
            av en särskild internationell utbild- ningslinje vid universitetens
            filosofiska fakulteter med samhällsvetenskap- liga ämnen som grund.
            Linjen skulle i första hand vara avsedd för perso- ner, som inriktar
            sig på något av följande verksamhetsområden: 1. Planering och
            administration inom den svenska utrikesförvaltningen och SIDA
            samt tjänstgöring i svenska organisationers (t. ex. fackförenings-
            rörelsens eller kooperationens) internationella verksamhet och
            i internatio- nella organ. Likaså torde utbildningen jämte praktisk
            yrkeserfarenhet kunna utgöra en bra grund för personer som inom
            ramen för det s.k. för- valtningsbiståndet tjänstgör inom olika
            u-länders statliga och kommunala förvaltning. Många statliga myndigheter
            och enskilda organisationer har numera internationella enheter,
            som behöver personal med utbildning av här angivet slag. Motsvarande
            behov torde även finnas inom näringslivet. 2. Opinionsbildande
            och journalistisk verksamhet. I första hand kan linjen utnyttjas
            för utbildning av journalister, folkbildare och andra kultur-
            arbetare verksamma inom press, radio, TV och folkbildningsarbete.
            3. Grundläggande utbildning för huvudsakligen samhällsvetenskaplig
            forskning med internationell inriktning. I synnerhet torde grundutbild-
            ningen kunna tjänstgöra som rekryteringsbas för freds- och konfliktsforsk-
            ningen samt för forskningsprojekt med inriktning på utvecklingsproblem.
            Genom att skapa en särskild internationell utbildningslinje kan
            man garantera att internationella alternativkurser inrättas i
            ett stort antal äm- nen. Sådana studiekurser och delkurser skulle
            även kunna utnyttjas av personer med en annan grundutbildning
            och yrkeserfarenhet, som för sin verksamhet behöver en särskild
            orientering om u-landsproblem och interna- tionella frågor. Detta
            gäller även för forskare inom forskningsområden av under punkt
            3 angivet slag med annan specialitet än samhällsvetenskap. Deras
            deltagande i sådan utbildning skulle dessutom främja det tvärveten-
            skapliga forskningssamarbetet. Möjligheterna att tillgodose behovet
            av internationaliserad utbildning inom nuvarande universitetsorganisation
            är mycket begränsade. En utbild- ningslinje av här angivet slag
            återfinns ej heller i Kungl. Maj:ts proposition nr 4/1969 angående
            utbildningens organisation vid filosofisk fakultet 0. Mm, I propositionen
            anförs emellertid: »Det är enligt min mening ange- läget att arbetet
            med att konstruera lämpliga utbildningslinjer för olika utbildningsbehov
            fortsätts. Ytterligare linjer eller studiealternativ i andra
          </p>
          <pb facs="riksdagen-motions-pdf/data/1969/mot_1969__ak__1028/mot_1969__ak__1028-003.pdf"/>
          <fw xml:id="i-XYnfmo8Gpd8cempuUiUVwL">
            Motion i Andra kammaren, nr 1028 år 1969 15
          </fw>
          <p xml:id="i-2sWrTosDRaqWT9rH8u9ZNy">
            avdelningen bör komma till allteftersom nya utbildningsbehov
            konkretise- ras. — — — Som exempel på utbildningsbehov som bör
            beaktas i detta sammanhang vill jag nämna utbildning för verksamhet
            inom miljövård, internationell tjänst och massmedia.» Några av
            de i propositionen upptagna utbildningslinjerna (nr 6—9) synes
            erbjuda vissa begränsade möjligheter att genom alternativkurser
            bygga upp en för internationell tjänst användbar utbildning. Dessa
            utbildnings- linjer erbjuder emellertid inte enligt vår mening
            tillfredsställande lösningar på problemen. En särskild utbildningslinje
            för internationell tjänst bör därför snarast inrättas. Frågan
            om vilka ämnen som bör ingå i en sådan utbildning fordrar särskild
            utredning inom utbildningsdepartementet och universitetskanslersämbetet.
            Vi vill emellertid beträffande utformningen av en internationell
            utbildningslinje anföra följande. Utbildningen torde behöva inledas
            med en grundkurs som ger en god allmän orientering om den internationella
            utvecklingen med särskild tonvikt på u-ländernas problem. En sådan
            utbildning ges sedan 1963 inom ramen för en alternativkurs i ämnet
            ekonomisk historia vid Uppsala universitet. Kursen ger en bred
            översikt över den tredje världens ekonomiska utveck- ling, även
            innefattande politiska och sociala aspekter, jämte en fördjupning
            i u-ländernas ekonomi i dag. Den har f.n. ett 90-tal studerande
            på 1-, 2- och 3-betygsnivå. Inom institutionen bedrivs även forskningsarbetet
            inom hit- hörande område. Här finns således redan en alternativkurs
            av lämplig utformning för det första studieårets grundkurs liksom
            de personella och institutionella resurser som krävs för att bedriva
            studier med denna inrikt- ning. De justeringar av kursplanen,
            som kan bli aktuella för att anpassa kursen till en sammanhållen
            internationell utbildningslinje, torde vara obe- tydliga. Kursen
            torde också utan större svårigheter kunna flyttas över till Övriga
            universitet. För den andra avdelningen bör man i första hand kunna
            välja mellan studiekurser i samhällsvetenskapliga ämnen som nationalekonomi,
            kultur- geografi, statskunskap, sociologi, socialantropologi och
            statistik. För det tredje årets fria val synes det lämpligt att
            antingen erbjuda en fördjupning i ett tidigare läst ämne eller
            komplettering med Dyrk-kursen i u-landsfrågor och biståndsteknik,
            språk och/eller något tekniskt eller naturvetenskapligt ämne.
            Med stöd av vad som ovan anförts hemställer vi, att riksdagen
            vid behandlingen av Kungl. Maj:ts proposi- tion nr 4/1969 måtte
            besluta om inrättandet av en interna- tionell utbildningslinje
            i huvudsaklig överensstämmelse med vad som ovan anförts samt att
            Kungl. Maj:t efter utredning inom universitetskanslersämbetet
            fastställer den närmare ut-
          </p>
          <pb facs="riksdagen-motions-pdf/data/1969/mot_1969__ak__1028/mot_1969__ak__1028-004.pdf"/>
          <fw xml:id="i-VBBYp4NU3u78xmFb91yTY3">
            16 Motion i Andra kammaren, nr 1028 år 1969
          </fw>
          <p xml:id="i-6Tq9ecTxE3YfFC8VhBd3oo">
            formningen av utbildningslinjen och häri ingående studiekur-
            ser och delkurser.
          </p>
          <p xml:id="i-84KikJ4Zw4WFqR1sej3Znj">
            Stockholm den 7 februari 1969 Birgitta Dahl (s)
          </p>
          <p xml:id="i-HPzKTVgBcUquUU17xXssDh">
            Sven Lindberg (s) Åke Gustavsson (s) Åke Green (s)
          </p>
          <p xml:id="i-F39oXh2QxszQVNwxKh7aLd">
            i Nässjö
          </p>
          <p xml:id="i-AKiKAYgM4bcgbEoqqH8uMF">
            Lena Hjelm-Wallén (s) Anna Lisa Lewén-Eliasson (s) Mats Hellström
            (s)
          </p>
          <p xml:id="i-QrMV235MCrymcYYyNgSB9E">
            KL Beckmans Tryckerier AB « Stockholm
          </p>
        </div>
      </div>
    </body>
  </text>
</TEI>
