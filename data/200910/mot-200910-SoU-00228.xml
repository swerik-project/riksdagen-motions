<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00228">
  <teiHeader>
    <fileDesc>
      <titleStmt>
        <title>Modernisera lagstiftningen för integrativ medicin</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Modernisera lagstiftningen för integrativ medicin</title>
          <idno type="rdwebb">GX02So228</idno>
          <rs type="number">So228</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So228/text</ref>
          <ref type="dokument_url_html">http://data.riksdagen.se/dokument/GX02So228</ref>
          <ref type="dokumentstatus_url_xml">http://data.riksdagen.se/dokumentstatus/GX02So228</ref>
          <ref type="doc">http://data.riksdagen.se/fil/64FA0858-D224-4E0D-B566-43C30A440D1D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6pDsN8zjs6NQCdoibr5d4G" type="signed"/>
        <correspContext corresp="i-6pDsN8zjs6NQCdoibr5d4G">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-Swzt73fJhYvrN2bJUp5vw5" type="numbering">
          <date when="2009-09-29"/>
        </correspAction>
        <correspAction xml:id="i-UxYpxNYHegA8HvQhjv13Cm" type="submission">
          <date when="2009-09-24"/>
        </correspAction>
        <correspAction xml:id="i-EtViZiNKzSZhHn6zM7nRjA" type="transfer">
          <date when="2009-09-24"/>
        </correspAction>
        <correspAction xml:id="i-X1UEtLW5wsJUg6qMKsVmN9" type="assigned"/>
        <correspContext corresp="i-X1UEtLW5wsJUg6qMKsVmN9">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RBNtAKeAH3rPnYWo7FqDqh" type="motBody">
        <div xml:id="i-PWnXaJX5mwoigFofNLPz13" type="motProposal" subtype="förslag">
          <head xml:id="i-MArj9tkMEKDPf511A7MQPT">
            Förslag till riksdagsbeslut
          </head>
          <p xml:id="i-4jzepaJZkGbDZiTb7dNyLg">
            Riksdagen tillkännager för regeringen som sin mening vad som
            anförs i motionen om att låta utreda förutsättningarna för att
            införa en lagstiftning som bygger broar mellan konventionella
            och komplementärmedicinska behandlingar även i Sverige.
          </p>
        </div>
        <div xml:id="i-VVWXcg8FAFWXsGJiVNRvdy" type="motContent">
          <head xml:id="i-QBoaEF818fEauYENVPRXEa" type="h1">
            Motivering
          </head>
          <p xml:id="i-CVjExMDWcN6xBQFfpXgwG8">
            Intresset för integrativ medicin fortsätter att öka bland befolkningen
            och det finns behov av en seriös diskussion bland hälso- och sjukvårdens
            företrädare om hur konventionella och komplementära metoder vid
            behov kan integreras.
          </p>
          <p xml:id="i-UUja3TKdF2n5xCELZfFLBE">
            Syftet med en integration kan vara att i större omfattning ta
            hänsyn till patientens värderingar och önskemål och därmed ge
            ökad delaktighet i val av vård och behandling. Samtidigt är kravet
            på en evidensbaserad hälso- och sjukvård självklar.
          </p>
          <p xml:id="i-4bVhuVTRiABgfRStTU5uGJ">
            Men frågan blir då vad som ska läggas i begreppet evidens. Hur
            ska egentligen vetenskap och beprövad erfarenhet tolkas? Kan vi
            vidga synen på evidens till att omfatta all existerande och relevant
            information kring ett problemområde, utan att frångå ett vetenskapligt
            förhållningssätt? För det behövs debatt även i Sverige.
          </p>
          <p xml:id="i-XjEvToaNrGYA8mBr3n1iCc">
            I Norge har man infört en särskild lag som reglerar det alternativa
            och komplementärmedicinska området. Vi anser att det är dags att
            få en modern lagstiftning även i Sverige.
          </p>
          <p xml:id="i-BSHJJCWhgxMDrgWXtkegeG">
            Motioner med yrkande att utreda förutsättningarna för modernisering
            av lagstiftningen även i Sverige har lagts fram två gånger tidigare
            denna mandatperiod men utskottet har ännu inte kommenterat lagstiftningsförslaget
            utan nämner bara en del om register för utövare. 2008 skrev utskottet:
          </p>
          <p xml:id="i-NTBdVp5b3bQwwRxYaDYtSd">
            Vidare vill utskottet åter framhålla att kunskaper om alternativmedicinska
            metoder är betydelsefulla både för att kunna bedöma effekter och
            vinster och för att kunna utröna eventuella skador och biverkningar.
            Utskottet har erfarit att Regeringskansliet bereder frågan om
            hur arbetet med ett register för utövare av alternativ- och komplementär­medicin
            ska fortskrida. Mot denna bakgrund bör något riksdagsinitiativ
            inte tas med anledning av motionerna So244 (v), So249 (mp) och
            So578 (mp).
          </p>
          <p xml:id="i-HTys4GgmrLfDPNmuLQWNnu">
            Det är märkligt att utskottsmajoriteten inte med ett ord kommenterar
            att Sverige inte har en tydlig lagstiftning som kan bygga broar
            mellan hälso- och sjukvården och komplementärmedicinen. Trots
            mångåriga diskussioner dras frågan i långbänk. Människor använder
            alternativ- och komplementärmedicinska metoder och då borde också
            lagstiftningen hänga med i tiden så att det gagnar patientens
            bästa.
          </p>
          <p xml:id="i-JCQrqgBmHWfsaKU71dU5ju">
            Fram till årsskiftet 2003/04 gällde i Norge en lagreglering som
            till namnet låter som den som Sverige har på området alternativ-
            och komplementärmedicin, den så kallade kvacksalverloven.
          </p>
          <p xml:id="i-HU35wmzmTtE5qiz35eQZz6">
            Den 1 januari 2004 upphävdes denna och ersattes med en ny lag
            och två förordningar:
          </p>
          <list xml:id="i-P4KADBoX3FCxyZQutL49oH" style="ul">
            <item xml:id="i-Ussy5D5giCKmm63GuUSeLR">
              Lov den 27 juni 2003 nr 64: Lov om alternativ behandling av sykdom
              mv.
            </item>
            <item xml:id="i-QRS2C33ZWKiEAA9Aq1SmDS">
              For den 11 december 2003 nr 1500: Forskrift om frivillig registerordning
              for utövere av alternativ behandling.
            </item>
            <item xml:id="i-DNLPfnhkamsikXszuN67dF">
              For den 11 december 2003 nr 1501: Forskrift om markedsföring
              av alternativ behandling av sykdom.
            </item>
          </list>
          <p xml:id="i-SBGxWv7bGv5kGtYWNcApP6">
            Bakom dessa författningar finns bland annat ett omfattande arbete
            som gjordes av den kommitté som kallades Aarbakkeutvalget. Innehållet
            i lagen och förordningarna beskrivs mer utförligt i den svenska
            utredningen Ett nationellt register över yrkesutövare av alternativ-
            eller komplementärmedicin (SOU 2004:123). Övergripande om den
            norska lagstiftningen kan dock sägas att lagen gäller alla som
            utövar alternativa behandlingsmetoder, om de utför behandlingar
            som omfattas av den angivna definitionen i lagen. Den gäller alltså
            för hälso- och sjukvårdspersonal, utövare som registrerat sig
            enligt en av förordningarna och även andra, om de utför sådan
            behandling som anges i lagen.
          </p>
          <p xml:id="i-43DQsoq8MRBoHBCQ9uib59">
            Det här är en stor skillnad gentemot den rättsliga situationen
            i Sverige där bestämmelserna i sin utformning fortfarande bygger
            på 1960 års lag. Det finns flera problem med lagen. Till exempel
            är kravet på vetenskap och beprövad erfarenhet problematiskt eftersom
            det inbegriper olika tolkningar, och dessutom låtsas ett patientskydd
            som inte är reellt. Ett annat problem är att hälso- och sjukvårdspersonal
            inte får utföra alternativa behandlingar enligt LYHS, lagen om
            yrkesverksamhet på hälso- och sjukvårdens område. De riskerar
            då att förlora sin legitimation.
          </p>
          <p xml:id="i-4wDGf4knJAFC1NR52VNi8N">
            Konsekvenserna av nuvarande lag är ett förvirrat läge både för
            patienter och hälso- och sjukvårdpersonal. Den helhetssyn man
            som patient önskar kan ju bli bättre om till exempel läkaren eller
            sjuksköterskan som ger vård har flera utbildningar och därmed
            har större bredd i synsätt och arbetssätt eller jobbar tillsammans
            med alternativmedicinska utövare, helt enkelt en integrativ medicin.
          </p>
          <p xml:id="i-M8temyXeth6wjyeHL57wPQ">
            Syftet med en integration är att få en effektiv och ändamålsenlig
            hälso- och sjukvård, där beslut om en behandling beaktar all existerande
            evidens kring patientupplevd effekt och klinisk effektivitet.
            Frågan om vilka metoder som är beprövade och vilka som betraktas
            som alternativa eller komplementära, besvaras idag i huvudsak
            av dem som företräder den existerande hälso- och sjukvården. Därmed
            finns en uppenbar risk att andras beprövade erfarenheter aldrig
            värderas. Självklart ska det ske på vetenskaplig grund, men begreppet
            beprövad erfarenhet är inte helt enkelt.
          </p>
          <p xml:id="i-5QdkvpTVz9K2YCwyeZ8yco">
            Vad som betraktas som alternativt är inte statiskt. Idag är t.ex.
            kiropraktorer och naprapater erkända och legitimerade, men trots
            det är det få som nås via vårdcentralen.
          </p>
          <p xml:id="i-QsSkUB9kGsPj7ec9Tc7xcH">
            Kunskap är viktigt inom detta som så många andra områden, men
            frågan är också vilken kunskap som räknas och hur den genereras.
            I sjukvårdsdebatten talas ofta om mångfald, men då menar oftast
            borgliga företrädare i vilken driftsform verksamheten bedrivs.
            Det Miljöpartiet försöker lyfta fram kan man kalla medicinsk pluralism
            i mångvetenskaplig belysning.
          </p>
          <p xml:id="i-H6U5EbZX2foZNSmZzkc4kP">
            Utveckling pågår följaktligen på många områden, men vi i Miljöpartiet
            menar att det är dags att vi får en lagstiftning som är i takt
            med tiden.
          </p>
          <p xml:id="i-5PEugwPN7tybu9tjeVG7zz">
            Vi anser att det är dags att låta utreda förutsättningarna för
            att införa en lagstiftning som bygger broar mellan konventionella
            och komplementärmedicinska behandlingar även i Sverige. Detta
            vill vi ge regeringen till känna.
          </p>
        </div>
        <div xml:id="i-X6SuEEi1sC1jTiVwMyyndL" type="motSignatures">
          <list xml:id="i-7RJPx8FN9QYQYfRCSiNGdh">
            <item xml:id="i-KoBt8kCm5Tg9dVLxfPckWU" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-EWJcw6KBtUjQnjxg39y3Kr" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-L53fspuPwQPSxViareHEhj" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-TtN9tVq44HYaDWQTyppm6r" who="i-2GE534P2Foy3WpqKPVNeW8">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
