<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00441">
  <teiHeader>
    <fileDesc>
      <titleStmt>
        <title>Utvecklad reform för ägarlägenheter</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklad reform för ägarlägenheter</title>
          <idno type="rdwebb">H002C441</idno>
          <rs type="number">C441</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C441/text</ref>
          <ref type="dokument_url_html">http://data.riksdagen.se/dokument/H002C441</ref>
          <ref type="dokumentstatus_url_xml">http://data.riksdagen.se/dokumentstatus/H002C441</ref>
          <ref type="doc">http://data.riksdagen.se/fil/09E65BD3-DD6E-46CA-B710-33A827544C87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5jiFTwdVM1dim61UdTVQ7b" type="signed"/>
        <correspContext corresp="i-5jiFTwdVM1dim61UdTVQ7b">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-49ppQqJjtyCUwFPpLGZSx5" type="numbering">
          <date when="2012-10-09"/>
        </correspAction>
        <correspAction xml:id="i-HF7G6ncY8yFQoZptDPfuQ6" type="submission">
          <date when="2012-10-05"/>
        </correspAction>
        <correspAction xml:id="i-4mGjDGKRDLR1KiNJcqq2mT" type="transfer">
          <date when="2012-10-05"/>
        </correspAction>
        <correspAction xml:id="i-UsUZ7dw1rmBtwGVxrT5et8" type="assigned"/>
        <correspContext corresp="i-UsUZ7dw1rmBtwGVxrT5et8">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-58W4yMFfvnzenFWVfsPnF8" type="motHeader"/>
      <div xml:id="i-2v1eBz1593XB2b8Qg8SaH6" type="motBody">
        <div xml:id="i-NUAyySnuDaKEHgFpKm9J7E" type="motProposal" subtype="förslag">
          <head xml:id="i-9MKBhwS26aqRtbjkeV1ruD">
            Förslag till riksdagsbeslut
          </head>
          <list xml:id="i-HZPjaXf9ckHqghpEXREJMe" style="ol">
            <item xml:id="i-BqNRQphrzVabooPq6cP99K">
              Riksdagen tillkännager för regeringen som sin mening vad som
              anförs i motionen om att befintliga byggnader som har byggts till
              eller byggts om, och som tidigare inte har använts för bostadsändamål,
              också ska kunna fungera som ägarlägenheter.
            </item>
            <item xml:id="i-8ortsWgGwYZhnWrpEm1fdG">
              Riksdagen tillkännager för regeringen som sin mening vad som
              anförs i motionen om möjligheten till en ny typ av hyreskontrakt
              för ägarlägenheter som tar sin grund i hyressättning av småhus.
            </item>
            <item xml:id="i-EE9Rk2pBQUZFRDijWiQbdp">
              Riksdagen tillkännager för regeringen som sin mening vad som
              anförs i motionen om ombildning av upplåtelseformen till ägarlägenhet
              för det befintliga bostadsbeståndet.
            </item>
            <item xml:id="i-6SK5TqE46FUbQSzPY2ahJr">
              Riksdagen tillkännager för regeringen som sin mening vad som
              anförs i motionen om en översyn av stämpelskatter, byggfelsförsäkring
              och skyddsregler i konsumenttjänstlagen för ägarlägenheter.
            </item>
          </list>
        </div>
        <div xml:id="i-6268PRFEqBHwV6WjV1QCpy" type="motContent">
          <head xml:id="i-AZwsWQx94t6Rnqop4Jcsf7" type="h1">
            Motivering
          </head>
          <p xml:id="i-QQjVe1jWzMDP7dvvxUC469">
            Det är glädjande att det från och med den 1 april 2009 är möjligt
            att vid nyproduktion upprätta så kallade ägarlägenheter som bostadsform.
            Det är en ny upplåtelseform och tillåter ett enskilt ägande av
            en specifik lägenhet i en fastighet samt en gemensam förvaltning
            av en samfällighet. Tidigare ägde en medlem i en bostadsrättsförening
            endast en rätt till nyttjande av en lägenhet i föreningen. Ägarlägenheter
            möjliggör för människor att faktiskt äga sin lägenhet och är därmed
            ett komplement till befintliga upplåtelseformer. Att äga en ägarlägenhet
            kan jämställas med att äga ett hus. Genom införandet av ägarlägenheter
            ökar man bostadskonsumentens valfrihet. En enskild hyresgäst tillåts
            i och med att ägarlägenheter införs att köpa sin lägenhet, samtidigt
            som grannarna fortsätter att vara hyresgäster och utan att en
            bostadsrättsförening måste bildas. Därtill kommer att ägarlägenheter,
            till skillnad från exempelvis en bostadsrätt, ger högre grad av
            ägande. I ett system med ägarlägenheter äger den boende sin fysiska
            bostad liksom småhuset. Andra fördelar med ägarlägenheter är att
            exempelvis värme- och vattenförbrukningen för varje lägenhet i
            ett flerbostadshus kommer att kunna separeras. Detta skapar incitament
            för ett hushållande med energi som inte finns inom bostadsrättsföreningar
            där detta betalas gemensamt via föreningen.
          </p>
          <p xml:id="i-8nkLjx2rRccteXwnAq1Gn2">
            Dock kvarstår vissa nackdelar med lagstiftningen för ägarlägenhet
            som bromsar genomslaget för boendeformen gentemot bostadsrätter.
            Bostadsrätter har en lägre stämpelskatteavgift och kan belånas
            utan stämpelskattekostnad. Bostadsrätter har även en lägre kommunal
            fastighetsavgift. Skyddsregler i konsumenttjänstlagen vid uppförande
            av småhus är inte heller tillämpliga för ägarlägenheter. Byggfelsförsäkring
            är obligatoriskt men eftersom det inte finns någon lagstiftning
            som gäller för ägarlägenheter går den i praktiken inte att teckna.
            Detta behöver ses över för att ägarlägenheter ska bli en attraktiv
            boendeform. En översyn av dessa utmaningar för ägarlägenheter
            kan behövas för att villkoren för ägarformen ska anses gynnsam
            för köparen.
          </p>
          <head xml:id="i-2u2EEkvbmVVMvXfox28NtD" type="h2">
            Ombildning av upplåtelseform för befintligt bostadsbestånd
          </head>
          <p xml:id="i-KJzCTi6ryudnkKMKeTiU5z">
            Det finns många fördelar med den nya upplåtelseformen men viktigast
            är den ökade mångfalden. Det är viktigt att människor ges möjlighet
            att välja den boendeform som passar dem bäst. Den övervägande
            delen av flerbostadshusen som produceras idag består av bostadsrätter.
            Från och med maj 2009 till och med senaste årsskiftet har 550
            ägarlägenheter registrerats i fastighetsregistret. Det är långt
            färre än regeringens ursprungliga gissning på mellan tretusen
            och femtusen per år.
          </p>
          <p xml:id="i-HuY4xcF3xepJk36DwuaQRf">
            Idag är ca 16 procent av alla bostäder bostadsrätter. Dessa är
            juridiskt endast lösöre som inte kan intecknas och inte kan få
            lagfart. En bostadsrättsinnehavare äger inte sin lägenhet; denne
            äger bara dispositionsrätten. I ett system med ägarlägenheter
            äger den boende sin fysiska bostad då den liksom småhuset är fast
            egendom. För banken har fast egendom större kreditvärde än lös­öre,
            och ägaren kan därmed få lägre ränta. Dessutom har innehavaren
            av en ägarlägenhet ett tryggare ägande jämfört med en innehavare
            av en bostadsrätt. I en bostadsrättsförening kan en grannes ekonomiska
            situation förändra den ekonomiska bilden för alla andra medlemmar
            i föreningen. Om en medlem i en bostadsrättsförening kommer på
            obestånd och lämnar sin lägenhet tvingas bostadsrättsföreningen
            fördela kostnaden för denna lägenhet på övriga medlemmar. Med
            ägarlägenheter är detta inte möjligt då ägarens ekonomiska situation
            inte påverkar någon annan än ägaren själv. En ombildning av upplåtelseformen
            från bostadsrätt till ägarrätt stärker den enskilde. I den nya
            lagen är dock konstruktionen ägarlägenhet enbart avsedd för nyproduktion.
            Jag menar att även befintliga fastighetsbestånd av typen flerbostadshus
            ska kunna ombildas till ägarlägenheter, liksom hyresrätter i dag
            har möjlighet att ombildas till bostadsrätter. Regeringen har
            nyligen tillsatt en välkommen utredning (dir. 2012:44) som ska
            föreslå författningsändringar som behövs för att hyreslägenheter
            ska kunna ombildas till ägarlägenheter. Utöver denna utredning
            behöver vi se över möjligheten att omvandla bostadsrätter till
            ägarlägenheter enligt ovan anförda argument.
          </p>
          <head xml:id="i-Xfzszn2oue5xovCj3FjdTX" type="h2">
            Ägarlägenheter i befintligt bostadsbestånd vid tillbyggnad och
            ombyggnad
          </head>
          <p xml:id="i-MPM238TbJ26iYhL6qcpMqx">
            Det är viktigt att ge möjlighet för den enskilde att under förutsättningar
            som bäst passar denne få nyttja eller äga sitt boende. Ombildning
            till ägarlägenheter vid tillbyggnad och ombyggnad av befintliga
            byggnader som tidigare inte använts för bostadsändamål måste möjliggöras.
            I storstäder där efterfrågan på bostäder är hög kan tidigare kontorsbyggnader,
            som i dag kanske inte uppfyller de krav som marknaden ställer
            på ändamålsenliga kontorslokaler, göras om till ägarlägenheter
            ifall regelverket blir mer flexibelt. Det skulle gynna konsumenterna.
          </p>
          <head xml:id="i-38wXqUprH1wiC3SkpCLuxe" type="h2">
            Hyreskontrakt och hyressättning med grund i småhuset
          </head>
          <p xml:id="i-HhS9CYkcMBx8Xf12RsL3mR">
            En av fördelarna med ägarlägenheter är att innehavaren av en
            ägarlägenhet får ett ökat självbestämmande som innebär att denne
            inte behöver tillstånd från annan för att hyra ut lägenheten.
            På så sätt kan antalet bostäder till uthyrning öka och fler bostadssökande
            ges en möjlighet att komma in på bostadsmarknaden. Samma regler
            för hyressättning av ägarrätt måste gälla för dem som bor direkt
            på marken, det vill säga i småhus, som för dem som bor någon våning
            upp, det vill säga i ägarlägenhet. Hyreskontrakt för ägarlägenheter
            måste ta sin grund i hyressättning av småhus. Det är viktigt att
            upplåtelseformen ägarlägenhet i så stor utsträckning som möjligt
            likställs med att äga ett hus.
          </p>
          <p xml:id="i-PWBqhDHxyJ7gv627LuVWqV">
            Regeringen har föreslagit en lagändring om en särskild regel
            för att hyressättningen ska medge att hyran alltid kan täcka innehavarens
            kostnader för bostaden. Detta gäller dock även bostadsrätter,
            villor och övriga boendeformer. Således varken gynnar eller stimulerar
            detta förslag äganderätter i förhållande till andra boendeformer.
            En skälig men högre hyressättning än enbart en kostnadstäckande
            sådan bör således övervägas för ägarlägenheter.
          </p>
          <p xml:id="i-617buYPg37LeUjzhM9qkew">
            Reformen med att införa ägarlägenheter var viktig för att skapa
            en mångfald på bostadsmarknaden och öka valfriheten i bostadsformer.
            Genomslaget för ägarlägenheter har inte varit översvallande. Undersökningar
            har visat att den största bromsen för genomslaget av ägarlägenheter
            är just hyressättningsreglerna, den bristande kunskapen hos både
            byggföretagen och allmänheten samt bostadsrättens djupt rotade
            historia. Detta visar att reformen kan förbättras ytterligare
            för att skapa bättre förutsättningar för fler ägarlägenheter och
            en mer dynamisk bostadsmarknad.
          </p>
        </div>
        <div xml:id="i-PiTf1dabxQresCJEXSY2Y7" type="signatureBlock">
          <list xml:id="i-QLY1ScM7rKHRcxibj256Sv">
            <item xml:id="i-Umz3SGz5XmAaW6qRiwNMKE" who="unknown" type="signature">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
