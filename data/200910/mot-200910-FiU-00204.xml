<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00204">
  <teiHeader>
    <fileDesc>
      <titleStmt>
        <title>Finanskommission</title>
        <author corresp="i-M5o8cYSRJsbmZdvevomfQX">av Ulla Andersson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finanskommission</title>
          <idno type="rdwebb">GX02Fi204</idno>
          <rs type="number">Fi204</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi204/text</ref>
          <ref type="dokument_url_html">http://data.riksdagen.se/dokument/GX02Fi204</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi204</ref>
          <ref type="doc">http://data.riksdagen.se/fil/A13F826A-A296-45BE-916E-A15929D61C02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AHd1HcBjnvTKyXDGZ2X7R" type="signed"/>
        <correspContext corresp="i-AHd1HcBjnvTKyXDGZ2X7R">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-8ZWFi689JDZC8nuMskA1YC" type="numbering">
          <date when="2009-09-29"/>
        </correspAction>
        <correspAction xml:id="i-Fwy64cLPWZeWzT7JUTeDPz" type="submission">
          <date when="2009-09-25"/>
        </correspAction>
        <correspAction xml:id="i-52B7Set2qExutgGB5U4CDJ" type="transfer">
          <date when="2009-09-24"/>
        </correspAction>
        <correspAction xml:id="i-TFwhV6LQWaAGvEztsHfgWq" type="assigned"/>
        <correspContext corresp="i-TFwhV6LQWaAGvEztsHfgWq">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MP5wNSYAL1UY1VMfg99mMd">
            Förslag till riksdagsbeslut
          </head>
          <p xml:id="i-857XYuiJEG2EoHaTayG1rL">
            Riksdagen tillkännager för regeringen som sin mening vad som
            anförs i motionen om att tillsätta en finanskommission.
          </p>
        </div>
        <div type="motContent">
          <head xml:id="i-QKuRjQAZv87jdorJ49MZTy" type="h1">
            Inledning
          </head>
          <p xml:id="i-R9KZH54Qokj4J6NXgYdUS1">
            Finanskriserna är en ständigt återkommande del av kapitalismen.
            De har passerat revy genom historien, från tulpanspekulationens
            dagar till senare tiders bankkriser, IT-bubblor och bostadslånekollaps.
            De har skilt sig åt i karaktär och omfattning, men alla har de
            haft sin grund i det kapitalistiska systemets funktionssätt.
          </p>
          <p xml:id="i-6DgmUCo16e9RvQRm7YRNua">
            Alltför länge har spekulation, ökande inkomstskillnader, avregleringar
            och privatiseringar varit norm i den ekonomiska politiken. Nyliberalismens
            frammarsch har inneburit att det politiska ansvarstagandet har
            trätt tillbaka. Tron på att marknaden ska fixa allt, lösa samhällsproblem
            och överta en allt större del av det politiska ansvaret har inneburit
            att demokratins omfång kraftigt kringskurits och att samhällsnyttan
            fått stå tillbaka för det snäva privata vinstintresset. Men också
            våra ekologiska system och klimatet påverkas kraftigt av spekulationsekonomin.
            Att reparera de skadorna kommer att vara direkt avgörande för
            vår framtid.
          </p>
          <p xml:id="i-MfMU6r4qf4v7NE8S19ffF8">
            Alltför ofta får vi höra att det snart ska vända och gå tillbaka
            till det normala. Förutom en viss reglering och en förbättrad
            tillsyn föreslår regeringen inga egentliga förändringar: inga
            mer genomgripande lösningar, inga större förebyggande insatser.
            Vi förväntas i stort sett gå på som förut och lugnt invänta nästa
            kris.
          </p>
          <p xml:id="i-AGQjTKfYWJEMQRdasbWZ5t">
            Med den inställningen kan vi vara säkra på att den kommer. Att
            försöka ligga före spekulationsekonomins kreativitet genom reglering
            och tillsyn är nog dömt att misslyckas. Att bygga in överrockar
            som ska varna för eventuella problem i ekonomin kommer alltid
            att vara otillräckligt. Problemet med att förlusterna socialiseras
            och vinsterna privatiseras kommer att kvarstå.
          </p>
          <head xml:id="i-F6t2ZFyrT4UKFcgvvbVBfv" type="h1">
            Tillsätt en finanskommission
          </head>
          <p xml:id="i-UoRa8JwNrHHoqdS2SN5joV">
            Vänsterpartiet föreslog tidigt att det skulle tillsättas en finanskommission,
            med uppdrag att hitta förklaringar till hur dagens kris uppkom
            och ta fram förslag på hur vi kan forma en ny finanssektor, där
            de inneboende riskerna åtminstone är färre än i dag. I en sådan
            kommission bör det finnas deltagare från såväl de politiska partierna
            som den akademiska forskningen och arbetsmarknadens parter.
          </p>
          <p xml:id="i-FDbYHKX78D98cjANgqLwWi">
            Det finns gott om frågor som söker svar: Vilka uppgifter är det
            finanssektorn ska fylla? På vilka punkter ser vi problem? Vad
            bottnar de problemen i, och hur kan de lösas? Kan vi hitta sätt
            att ge bankerna bättre incitament? Går det att hitta regleringar
            som de inte kan ta sig runt? Vilka internationella förslag borde
            Sverige driva? Hur bör Sverige agera när det gäller reformeringen
            av de s.k. Bretton Woods-institutionerna Världsbanken och Internationella
            valutafonden (IMF)?
          </p>
          <p xml:id="i-5zR2gZDpiR8by1vVZjWgtJ">
            Vi menar att det inte är hållbart att staten passivt ska täcka
            finansbolagens förluster en gång till, utan att samtidigt ta en
            diskussion om hur vi kan undvika att hamna här igen. Ska staten,
            och i förlängningen skattebetalarna, verkligen behöva räkna med
            att gång på gång behöva gå in med miljarder för att rädda bank-
            och finanssektorn?
          </p>
          <p xml:id="i-B5aA13d5S5gB4b7cNDTALj">
            Det behövs en genomgripande diskussion i sak kring krisen och
            dess orsaker för att vi i Sverige kunna dra lärdom av det som
            händer runt omkring oss. Därför lägger vi återigen fram förslaget
            om en finanskommission, med ekonomer och organisationer från hela
            den politiska skalan. Detta bör riksdagen som sin mening ge regeringen
            till känna.
          </p>
          <head xml:id="i-QBt8hJ635T4yM9Z4b9M9Rh" type="h1">
            Några resonemang att ta ställning till
          </head>
          <p xml:id="i-8YPaUv9aJ8drTryc1uGxaU">
            Vänsterpartiet har tidigare presenterat en utförlig analys av
            finanskrisen, med en rad konkreta förslag till hur finansmarknaderna
            kan stabiliseras 1 . Här vill vi kort lyfta fram några av huvudpunkterna
            i de förslagen, för att visa på ett antal resonemang en finanskommission
            skulle behöva ta ställning till:
          </p>
          <list style="ul">
            <item xml:id="i-UVFxpxFoqqLVGcEDMuacjm">
              Det behövs en totalöversyn av det finansiella systemet. Bankers
              och finansinstitutioners möjligheter att sälja skuldförbindelser
              vidare till andra behöver begränsas kraftigt.
            </item>
            <item xml:id="i-o1V43gpGHA1kzTTuPMSua">
              Det gemensamma, statliga bankägandet behöver öka. Det är inte
              rimligt att banker och finansinstitut som är too big to fail ägs
              av privata intressenter. Resultatet blir oundvikligen att de kan
              räkna med att eventuella förluster till stor del betalas av staten
              på ett eller annat sätt, och att de därmed uppmuntras till en
              orimligt hög riskbenägenhet. Därför behövs det också regler som
              begränsar hur stora privata banker kan bli.
            </item>
            <item xml:id="i-QRBMn3seqr4UvoBaKnVbAW">
              Det behövs fler lokala aktörer på bankmarknaden. De lokala sparbankerna
              har en stabiliserande effekt på marknaden, och skärper dessutom
              bankkonkurrensen.
            </item>
            <item xml:id="i-WFXyJrxVRBetKvn17HKbKq">
              En stor del av ansvaret för att krisen blivit så allvarlig i
              Europa går tillbaka till EU:s regelverk och institutioner. Den
              här krisen behöver leda till genomgripande förändringar av Lissabonstrategin,
              ECB och över huvud taget den marknadsliberala inriktningen på
              EU som projekt.
            </item>
            <item xml:id="i-L1uMHfQrw3Bx9pp3Tr6gG7">
              IMF bär också en stor del av ansvaret för att krisen blivit så
              djup. Den uppgörelse med deras roll i krisen som pågår måste leda
              till grundläggande förändringar i IMF:s sätt att fungera.
            </item>
            <item xml:id="i-EzSEgVAbsWCj5hpqENzA4c">
              De senaste 20 årens privatiseringar har ökat instabiliteten i
              Sveriges ekonomi i stort, och i den kommunala ekonomin i synnerhet.
              Kommunernas möjligheter att se över sina verksamheter i kristider
              har beskurits starkt av alla de avtal de ingått med privata företag.
              En större del av ekonomin har också blivit känslig för plötsliga
              kreditindragningar eller andra följdeffekter av kris. Det behöver
              bli en självklar utgångspunkt att de anställda och de demokratiskt
              valda organen ska ha kontroll över utvecklingen i de skattefinansierade
              verksamheterna.
            </item>
            <item xml:id="i-JMzfVFoPB7Bm7vgKWYabRJ">
              Finanskrisen närdes och fördjupades av att bostäder blivit spekulationsobjekt.
              Det går att minska de problemen genom ett aktivt och omfattande
              offentligt bostadsprogram. Med en bostadspolitik, där staten subventionerar
              byggande och samtidigt ställer krav på hyror och standard, skulle
              spekulationstendenserna kunna mildras. Det är också nödvändigt
              att se över möjligheterna att utveckla bostadsformer som erbjuder
              privat ägande och kontroll utan att detta ägande kan omsättas
              vidare obegränsat i rent vinstsyfte.
            </item>
            <item xml:id="i-RvyxiHGqy3g3574speEyVm">
              Det nuvarande pensionssystemet gynnar två grupper: de allra rikaste
              samt börsmäklare. Systemet har bidragit till finansiell spekulation
              på börsen, genom att ständigt nya pengaströmmar har förts till
              aktieköp. Detta system bör ändras i grunden. På kort sikt kan
              investeringsreglerna för befintliga resurser ändras. Självklart
              kan pensionspengar användas på bättre sätt än att kravlöst pumpas
              in på finansmarknaden. För att kunna säkra framtidens pensioner,
              måste dagens pensionssparande investeras i verksamheter som är
              till nytta för hela samhället.
            </item>
            <item xml:id="i-6aPDYij8NFx29hg2u6x2jD">
              Den ekonomiska jämlikheten måste öka. En grundläggande orsak
              till dagens finanskris är att ett fåtal personer, institut och
              företag sitter på en enorm mängd ansamlat kapital som hela tiden
              söker avsättning, med ständigt ökande krav på avkastning. Den
              s.k. hästskitsteorin att de fattiga ska få det bättre via åtgärder
              riktade till de rika, på samma sätt som välmatade hästar ger välmatade
              sparvar har styrt den ekonomiska utvecklingen, och effekterna
              är tydliga: de ekonomiska klyftorna ökar konstant. Det är helt
              avgörande för vår gemensamma framtid att vi lyckas fördela inkomsterna
              mer jämlikt.
            </item>
          </list>
          <p xml:id="i-4xFbA2Wk5XEEP5VM3kqRVH">
            Att gå från dagens spekulationsekonomi till en fungerande finansmarknad
            är en ambitiös målsättning, men det finns all anledning att pröva
            den. Det finns ingen naturlag som säger att ekonomin då och då
            måste kollapsa, eller att arbetsföra människor inte ska kunna
            arbeta. Vi behöver en diskussion om hur vi bygger ett samhälle
            där dagens kris inte kan återupprepas. Då behöver vi samla alla
            goda krafter som ser behovet av en annan samhällsordning, där
            den enskilda människans och samhällets frihet är överordnad kapitalets
            fria rörlighet.
          </p>
        </div>
        <div type="motSignatures">
          <list>
            <item xml:id="i-BWxKSPBqWfb4pV2DkMqyfx" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-TfExe2QMbc6pJvxKf4ppuj" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-B6N5QUabjLtZwJPk5Ah9L7" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Ary8cANKv28eCwT7n9ZTck" who="i-K3yJ7rruozYUK99nj91ffc">
              Hans Linde (v)
            </item>
          </list>
        </div>
      </div>
    </body>
  </text>
</TEI>
