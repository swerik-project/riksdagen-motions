<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--ak--00417">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__417/mot_1949__ak__417-001.pdf"/>
      <fw xml:id="i-AUoLBXYzyaMYsgUFKmNbNS">
        Motioner i Andra kammaren, nr 417. 1
      </fw>
      <div xml:id="i-HMVxjJq7kTRHJuPRmU8rds" type="motHeader">
        <div xml:id="i-8C6PLxcSv3M8RSvtiJX88S" type="motTitle"/>
        <div xml:id="i-G6NiiE444tjJW6Y19ufZTL" type="motSubmissionInfo"/>
      </div>
      <div xml:id="i-39LoGXo3zuvLM2Sac6mhd1" type="motBody">
        <div xml:id="i-46PWwYhjDgxVvwz1mYZiig">
          <p xml:id="i-N3QDtz9NvnrTzQCAiBuDqc">
            Nr 417.
          </p>
          <p xml:id="i-Diq5ecKJo6sNt7WHUY7bWU">
            Av herr Hagberg i Luleå m. fl., i anledning av Kungl. Maj:ts
            pro- position, nr 214, angående godkännande av Sveriges an- slutning
            till Europarådet.
          </p>
          <p xml:id="i-CnGwDv4MTzTi9XgWYzEfMx">
            Den förre brittiske premiärministern Churchill inledde ett par
            år efter krigsslutet en omfattande propaganda för något som han
            kallade Europas förenta stater. Detta bedömdes i olika politiska
            läger som ett försök att organisera en krigsfront mot det ökade
            antalet socialistiska statsbildningar och att återuppta den politik
            som under Churchills ledning inleddes mot Sovjetunionen efter
            oktoberrevolutionen 1917. Ingen regering ville år 1947 engagera
            sig i ett sådant äventyr, och den första »europakongressen» i
            Haag var därför en tämligen löslig sammanslutning. Vid Brysselmötet
            i februari detta år kunde Churchill däremot triumferande meddela
            att han vunnit en del västeuropeiska regeringars förståelse för
            sitt projekt. Han ställde samtidigt som huvuduppgift för den tilltänkta
            europaorganisationen: »vårt yttersta mål är Östeuropas frigörelse»,
            varmed ju bara kunde åsyftas kapi- talismens återupprättande i
            dessa stater, en uppgift som han uppenbarligen anser kräva ett
            tredje världskrig.
          </p>
          <p xml:id="i-9uPo7j1Di4SRibcoYCq1Es">
            Kring årsskiftet upptog västunionen — England, Frankrike, Belgien,
            Holland och Luxemburg — projektet till positiv behandling. Den
            beslöt
          </p>
          <p xml:id="i-J7rckwmn8GLJCuH4NiCUVy">
            inbjuda ytterligare fem stater — Danmark, Eire, Italien, Norge
            och Sverige — till förhandlingar i syfte att utveckla den Churchillska
            »europaorganisa- tionen». Inbjudan utfärdades den 7 mars utan
            att något som helst utkast till ett program förelåg. In i det
            sista har man också föredragit att formu- lera uppgifterna ytterst
            vagt. Trots det märkliga förspelet och lösligheten i hela projektet
            tackade den svenska regeringen ja till inbjudan. Den deltog bland
            annat i den utrikes- ministerkonferens i London den 5 maj som
            formulerade den stadga, som nu förelagts riksdagen, och godkände
            densamma med förbehåll av riks- dagens godkännande. Nämnda tio
            stater, vilkas regeringar utformat stadgan, äro samtliga så när
            som på Eire och Sverige anslutna till atlantpakten. Eire betraktas
            som i realiteten inordnad i densamma, även om den formella anslutningen
            dröjt. Genom Sveriges anslutning till den nya organisationen tillsamman
            med västunionen torde även vårt land på olika håll komma att betraktas
            som medverkande i atlantpakten.
          </p>
          <p xml:id="i-NbwBuqZV1md4Xxuagf9YXK">
            1 Bihang till riksdagens protokoll 1949. 4 saml. Nr 417.
          </p>
          <pb facs="riksdagen-motions-pdf/data/1949/mot_1949__ak__417/mot_1949__ak__417-002.pdf"/>
          <fw xml:id="i-52pGyi7dBzLd2kmdimhkaY">
            2 Motioner i Andra kammaren, nr 417.
          </fw>
          <p xml:id="i-PZBhPJGv8seNausYWEiwHn">
            Jämte den antagna stadgan beslöts i London att bilda dels ett
            s. k. Europaråd sammansatt av de anslutna ländernas utrikesministrar,
            dels ock att skapa en rådgivande församling av parlamentsledamöter
            i samtliga anslutna länder, dels slutligen att organisera ett
            sekretariat för att sköta det löpande arbetet.
          </p>
          <p xml:id="i-AMoCKTDVXHVBaySLwDCuxs">
            Syftet med detta råd säges vara att främja ett gemensamt handlande
            på de ekonomiska, sociala, kulturella, vetenskapliga, juridiska
            och administra- tiva områdena samt värna och utveckla de mänskliga
            rättigheterna och de grundläggande friheterna. Den enda uppgift,
            som Europarådet inte skulle befatta sig med, är det nationella
            försvaret, vilket tydligen inte utgör något hinder för att det
            skall kunna behandla gemensamma krigsuppgifter, som ju böra underlättas
            därav att rådets förhandlingar skola hållas inom lyckta dörrar.
          </p>
          <p xml:id="i-HFgnX9eg6ULX5ymoQwTBUq">
            Utrikesministern argumenterar med utgångspunkt från att rådets
            verk- samhetsfält i huvudsak begränsas till den ekonomiska politikens
            område. Han uttrycker en viss skepticism inför detta, så mycket
            mer som redan tre olika internationella organisationer befatta
            sig med dessa uppgifter. Då Europarådet icke skall inkräkta på
            dessa tre organisationers arbetsupp- gifter återstår icke någon
            självständig ekonomisk uppgift. Alltså, det som utpekas som huvuduppgiften
            omhänderhas redan av internationella orga- nisationer som icke
            få ersättas av Europarådet.
          </p>
          <p xml:id="i-GxrRu2p9WojHmzKGVN77hr">
            Andra verksamhetsfält som angivits te sig ännu mera suddiga.
            Rådet säges skola arbeta för att befästa en på mellanfolkligt
            samarbete grundad rättvis fred. Eftersom det är västmakterna som
            dominera organisationen och eftersom dessa genomföra en efterkrigspolitik
            riktad mot Sovjetunio- nen och de stater som nu beträtt socialismens
            väg, komma de självfallet att försöka utnyttja organisationen
            för sin speciella efterkrigspolitik. Detta kan naturligtvis inte
            befordra freden utan måste öka motsättningarna och misstron. De
            nämnda regeringarna sägas skola bekänna sig till de andliga och
            moraliska värden som äro »ett gemensamt arv». Eftersom både de
            fascis- tiska och halvfeodala staterna Turkiet och Grekland samt
            Mussolinis och Hitlers konkursbon skola inkorporeras i denna moraliska,
            andliga och demokratiska gemenskap finner man att gränserna gjorts
            så konturlösa som möjligt.
          </p>
          <p xml:id="i-VBqcV2xpUfnbPDsymg1DWW">
            De nämnda länderna uppvisa nämligen så rika varianter i fråga
            om and- liga och moraliska värdenormer, rättskipning och politiskt
            styrelseskick, att de bara ha en gemensam nämnare: kapitalistiskt
            herravälde över eko- nomi, politik och rättskipning. Men trots
            detta förklarade utrikesministern vid underskrivandet av stadgan
            att Europarådets stater skola representera »den enhetliga uppfattningen
            av demokratien&gt; — eller var det måhända
          </p>
          <pb facs="riksdagen-motions-pdf/data/1949/mot_1949__ak__417/mot_1949__ak__417-003.pdf"/>
          <fw xml:id="i-9YFf9CVpmM1zxgeZKaL8fN">
            Motioner i Andra kammaren, nr 417. 3
          </fw>
          <p xml:id="i-Tjp6RKx6NJEj7RYbg2yBn4">
            tack vare detta? Ty ingen lär kunna komma ifrån att uttalandet
            indirekt är en solidaritetsförklaring med dessa reaktionära regimer.
            Ett sådant ge- mensamt problem som »avvägningen mellan enskild
            och kollektiv ägande- rätt, mellan individuell frihet och planmässig
            hushållning, mellan den poli- tiska statens och de ekonomiska
            organisationernas ställning i samhället» berör ju endast frågan
            om den kapitalistiska ordningens befästande i en tidsepok, när
            konflikten mellan samhällelig produktion och privat till- ägnande
            drivits så långt att den kan bara lösas genom socialismen. De
            »fundamentala friheter» som, enligt utrikesministern, inte få
            offras är uppenbarligen friheten för enskilda kapitalister att
            exploatera massorna. Detta är det gemensamma arvet. Vi kunna för
            vår del icke betrakta de angivna uppgifterna som de verk- liga
            för denna nya blockbildning. Allt tyder på att det är en politisk
            block- bildning med en klart antisocialistisk tendens. Det handlar
            om en utbygg- nad av västunionen, även om icke några militära
            uppgifter fixerats i själva stadgan. Sverige länkas därigenom
            alltmer in i den grupp av stater som genom anslutningen till atlantpakten
            tagit ett betydelsefullt steg mot det nya kriget. Hela skapelsen
            bär äventyrets och den politiska blockbildningens typiska drag.
            Om vårt land ville övertyga världen om att dess tal om en alliansfri
            utrikespolitik och att det i en stormaktskonflikt ville eftersträva
            en neutral hållning bara är tomma ord utan något allvar bakom,
            kunde det inte valt en mer extrem väg. Genom de redan fattade
            besluten är det sörjt för att de borgerliga åsikts- riktningarna
            både i rådet och i församlingen komma att tillförsäkras majo-
            riteten. Frankrikes största parti, det kommunistiska, blir tydligen
            ute- stängt. De samarbetande kommunistiska och socialistiska partierna
            i Italien, som äro siarkare än någon annan partibildning i landet,
            drabbas antagligen av samma öde i denna märkliga församling för
            att försvara demokratien! Genom uppluckringen av enhällighetsregeln
            kommer vetorätten i verk- ligheten att bli illusorisk i en massa
            viktiga avgöranden. Det innebär att småstaterna bindas av beslut
            som dikteras av den brittiska regeringen, vil- ket redan behandlingen
            av frågorna om Greklands och Turkiets medlem- skap i rådet bekräftat.
            Att detta underlättar en »gemensam politik i sär- skilda frågor»,
            varom propositionen talar, kan inte betvivlas. Men lika tydligt
            är att den politiken inte kommer att tjäna framstegets och fre-
            dens sak. Anslutningen till Europarådet medför därför för vårt
            land så stora för- pliktelser och risker att den kan sägas leda
            till en i grunden ny utrikes- politik. Det blir ett slags samarbete
            mellan vissa nationer, som försvagar Förenta Nationerna och det
            universella samarbete denna organisation sö- ker förverkliga och
            fördjupar splittringen mellan de kapitalistiska och
          </p>
          <pb facs="riksdagen-motions-pdf/data/1949/mot_1949__ak__417/mot_1949__ak__417-004.pdf"/>
          <fw xml:id="i-Tqz8LUQfdJnvv7igy3WVhu">
            4 Motioner i Andra kammaren, nr 417.
          </fw>
          <p xml:id="i-QFT5B6iKDw4qQdVFTSSb2T">
            socialistiska staterna i Europa. Detta kan bara vara till hjälp
            åt de krafter, som söka utlösa ett nytt krig.
          </p>
          <p xml:id="i-WGK9sbzoTeccDSXydxcRhC">
            Uppgiften måste i stället vara att förstärka Förenta Nationerna
            och stödja de krafter som vilja fred och nedrustning för att trygga
            freden. Med hänvisning härtill föreslås,
          </p>
          <p xml:id="i-5d68th8QThaFB7gX9NcZTJ">
            att riksdagen måtte avslå Kungl. Maj:ts proposition nr 214.
          </p>
          <p xml:id="i-VESV6EHdqHpm9ue7jvPc4H">
            Stockholm i maj 1949.
          </p>
          <p xml:id="i-Q6KF9r8HkemtM9L7A6ZKZT">
            H. Hagberg. K. Senander. Gunnar Dahlgren.
          </p>
          <p xml:id="i-97xpwr7aPgGjN9c5Pv7Jgi">
            ss Statens Reproduktionsanstalt, Stockholm 1949 145049
          </p>
        </div>
      </div>
    </body>
  </text>
</TEI>
