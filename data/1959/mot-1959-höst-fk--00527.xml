<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959-höst-fk--00527">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959_höst_fk__527/mot_1959_höst_fk__527-001.pdf"/>
      <fw xml:id="i-J4mFW2HBAWE1cBP2XKKV79">
        2 Motioner i Första kammaren, nr 527 år 1959
      </fw>
      <div xml:id="i-xq972fvLAYYTS8GcCtskV" type="motHeader">
        <div xml:id="i-2UYpHm8BLMeYNv4NgXcnyi" type="motTitle"/>
        <div xml:id="i-Vn8wLyEmQJfTJYxRh96P9w" type="motSubmissionInfo"/>
      </div>
      <div xml:id="i-UX3ju7BWqkWxK2SBwv68Qi" type="motBody">
        <div xml:id="i-NPQ2yb5abBDaeXjRNBThNY">
          <p xml:id="i-857whAAfY4HnCzXmF7FzsS">
            Nr 527
          </p>
          <p xml:id="i-TxJCeUx5zTo5GcnTWMgp3c">
            Av herr Nilsson, Ferdinand, m. fl., i anledning av Kungl. Maj:ts
            proposition nr 167, med förslag till lag om förlängning av tiden
            för vissa servitut. I proposition nr 167 till innevarande års
            riksdag föreslås lag om förläng- ning av vissa servitut. Därvid
            avses sådana servitut, som omfatta rätt till skogsfång och mulbete
            inom Norrland, vilka äro begränsade till viss tid, minst 15 år,
            eller till ägarens livstid. Förlängning av sådana servitut har
            tidigare skett till ingången av 1960. Förslaget innebär att dessa
            servitut och andra sådana, som utlöpa före år 1970, skola gälla
            till ingången av detta senare år. Undantag göres för bl. a. det
            fall, där servitut icke längre utövas eller den servitutsberättigade
            fastigheten icke är taxerad som jord- bruksfastighet. Genom ägostyckningsinstitutets
            införande i 1896 års jordlagstiftning släpptes fastighetsbildningen
            fri på ett sätt som avgörande bröt mot tidi- gare normer. I samband
            med trävarubolagens förvärv av jord och skog, som då hämningslöst
            tog fart, åstadkoms en rad av ägostyckningar, som inte på egen
            mark hade tillgång till bete och skogsfång ens i något så när
            erforderlig omfattning. De ständiga servituten, avseende sådana
            rättigheter på stamfastighetens mark, inneburo att man dock stod
            kvar vid kravet på viss livsduglighet för avstyckade fastigheter.
            De på viss tid — ofta femtio år — ställda servituten utgöra i
            försvagad form en anslutning till samma hävdvunna åskådning. När
            genom särskild lagstiftning dessa tidsställda servitut förlängdes
            år 1946 underströk dåvarande jordbruksministern (prop. 355/1946)
            de vägan- de skäl som talade för att dessa servitut bevarades
            eller ersattes med annan, inte sämre förstärkning. Statsrådet
            framhöll, att ägarna av de fastigheter, till vilkas förmån servituten
            gälla, i allmänhet befinna sig i mycket knappa ekonomiska omständigheter.
            Servitutens upphörande skulle därför få till följd att dessa fastighetsägares
            redan nu bekymmer- samma ställning ytterligare förvärrades. Det
            var därför påkallat att åt- gärder för att trygga fastighetsägarens
            behov av de nyttigheter servituten avse nu komma till stånd. Dessa
            vägande synpunkter torde fortfarande vara av avgörande värde.
            Målsättningen angavs i propositionen av statsrådet vara den, att
            sådana servitutsberättigade fastigheter, som för sitt bestånd
            nu äro och kunna för- väntas bli i behov av skogsprodukter och
            bete, skulle tryggas i detta hän- seende. Bedömandet gäller sålunda
            icke fastigheten i och för sig och om den passar in i det ena
            eller andra mer eller mindre tillfälliga rationalise- ringsschemat,
            utan om den för att över huvud taget kunna bestå behöver
          </p>
          <pb facs="riksdagen-motions-pdf/data/1959/mot_1959_höst_fk__527/mot_1959_höst_fk__527-002.pdf"/>
          <fw xml:id="i-FQhyDpFdGScFQtBZhEKTdD">
            Motioner i Första kammaren, nr 527 år 1959 3
          </fw>
          <p xml:id="i-AgjAExqDEhYsFozfv1v2TB">
            husbehovsvirke, bränsle och bete. Statsrådet finner det kanske
            närmast till hands liggande medlet vara att genom lagstiftning
            göra det möjligt att med erforderlig skogs- och betesmark komplettera
            sådana servitutsbe- rättigade fastigheter. Däremot anmärktes endast
            att det skulle ge dessa fastigheter en förmånsställning före andra
            i snarlik situation. Därför borde man för närvarande begränsa
            sig till att förlänga de ifrågavarande servi- tutens bestånd.
            Innebörden härav är att servituten borde förlängas i avvaktan
            på att effektiva åtgärder vidtages för att genomföra en mera allmän
            förstärk- ning av jordbruk av denna typ. Förlängningen är uppenbarligen
            icke av- sedd som ett självändamål — en galgenfrist — utan som
            en åtgärd för när- varande för att hjälpa och i sin mån bidraga
            till att bevara dessa fastig- heter. Det må inte förtyckas innehavarna
            av dessa fastigheter och rättigheter om de uppfattat uttalandet
            i propositionen som en utfästelse för framtiden. Denna uppfattning
            endast stärkes av den underborgen, som riksdagen i sammanhanget
            tecknade, då det i sammansatta andra lag- och jordbruks- utskottens
            utlåtande står att läsa (nr 1: 1946): ”Enligt utskottets mening
            bör målet vara att där så lämpligen kan ske genomföra marktilldelning
            — på frivillighetens väg eller genom lagstiftning.” Det är att
            observera att frågan om lämpligheten inte anknytes till om man
            dömer fastigheten som lämplig utan vid det förhållandet att komplet-
            teringen kan ske, att det finns lämplig mark därför. När nu ytterligare
            förlängning av här berörda servitut sker, är väl huvudanledningen
            det all- bekanta faktum, att det rent allmänt icke kunnat göras
            tillräckligt i fråga om den komplettering av jordbruk i olika
            avseenden som ställts i utsikt. Förutsättningarna liksom målsättningen
            kunna inte vara andra. I propositionen i år göres emellertid en
            anmärkningsvärd inskränkning i tvenne hänseenden. Den ena syftar
            till att en sådan avstyckning som det här gäller blivit taxerad
            som annan fastighet än jordbruksfastighet. Som regel sker detta
            när fastigheten är förhållandevis bra bebyggd. Detta är dock knappast
            någon graverande omständighet, som bör beröva fastig- heten anspråk
            på att få bibehålla tidigare åtnjutna rättigheter eller ut- fästelse
            för framtiden. Behovet av husbehovsskog och vedbrand minskas inte
            därav, utan det är närmast skatten som ökar. I prop. nr 162 s.
            142 återges ett remissyttrande av länsstyrelsen i Älvsborgs län,
            avseende fastigheter, som taxerats såsom annan fastighet. Det
            framhålles att till denna kategori i regel kan hänföras fastighet,
            som vid normal hävd icke kan vinterföda mer än en ko och som saknar
            skogsmark i egentlig mening. Man har svårt att förstå varför innehavaren
            av sådan fastighet, vilkens läge ekonomiskt skildrats i propositionen
            år 1946, skall förmenas rätt till bete för ännu något djur eller
            tillgång till skogsfång.
          </p>
          <pb facs="riksdagen-motions-pdf/data/1959/mot_1959_höst_fk__527/mot_1959_höst_fk__527-003.pdf"/>
          <fw xml:id="i-9hBa3eN9PDNUpaare1Mvsb">
            4 Motioner i Första kammaren, nr 527 år 1959
          </fw>
          <p xml:id="i-FQUGRGo7eWidKTFQzSheWW">
            Beträffande den ändring i lagen som avses för det fall, då servitutet
            inte längre utövas, annoteras med tacksamhet att statsrådet uttalar,
            att ett till- fälligt avbrott i tillgodogörandet av servitutsförmånerna
            givetvis inte med- för att utövningen skall anses ha upphört.
            Likaså framhålles i proposi- tionen att ej heller krav ställas
            på att fastigheten skall brukas av ägaren eller att sambruk med
            annan fastighet får förekomma. Det förefaller som om skäl tala
            för att frigöra rätten till servituten från vad ägaren gör eller
            inte gör och att i stället fästa avgörande betydelse vid servitutens
            betydelse för fastigheten, så att de motsvara vad som avsågs därmed,
            då fastigheten tillskapades, och fortfarande är av värde för fastigheten.
            Det är kanske i regel inte fråga om stora värden. De fastigheter
            som servituten åvila äro emellertid i regel i sådan hand och nyttjas
            i samband med industriell verksamhet o. s. v., att ett bevarande
            av den lille avstyckningsinnehavarens rätt synes skäligt och väl
            motiverat. När man vill beskära fastighetsäga- rens rätt till
            förmån för skogsbolagen innebär det ofta nog att från den som
            intet eller litet haver tages även det han har. En konsekvens
            av att servituten förlängas måste vara att åtgärder änt- ligen
            skola åvägabringas, som medföra att en avlösning av skogs- och
            betes- servituten kan ske genom skogskomplettering och stöd för
            anläggande av kulturbeten. Den verksamhet som bedrivits tidigare
            med stöd av det norr- ländska skogsproduktionsanslaget var en
            gång löftesrik, men löftena blevo tyvärr inte infriade. Frågan
            om förstärkningar med bete i samband med avlysning av skogsbete
            föranledde 1951 förslag från 1949 års ägofredsut- redning. Såväl
            denna verksamhet som utvidgandet av en verksamhet i över- ensstämmelse
            med intentionerna för det norrländska produktionsanslaget ifrågasattes
            av 1951 års jordbruksrationaliseringsutredning närmast i an- knytning
            till förslagen i samarbete med skogsstyrelsen om stöd åt skogs-
            bruksområden. Det förefaller som om en utveckling efter liknande
            linjer skulle kunna i hög grad befordra lösningen av de norrländska
            betes- och skogsfångsservitutens problem. Under åberopande av
            vad ovan anförts hemställes, att vid förlängning av lag om giltighet
            av vissa skogs- och betesservitut fastigheternas behov av att
            rättigheterna bevaras beaktas i enlighet med vad i motionen sägs;
            samt att avstyckningar som nu äro berättigade till servituten,
            för vilka de äro av värde, icke på grund av taxerings- myndigheternas
            beslut (omtaxering till s. k. annan fastig- het) berövas sin rätt
            och bringas i sämre ställning.
          </p>
          <p xml:id="i-JCnQQnXAgUPLVPQqbgwrrR">
            Stockholm den 3 november 1959 Ferdinand Nilsson Nils-Eric Gustafsson
            Olof Pålsson i Kungsängen i Byske
          </p>
          <p xml:id="i-WbwZ6zSHnJPwz4W9aYBywX">
            Alfa Boktr., Sthlm 1030
          </p>
        </div>
      </div>
    </body>
  </text>
</TEI>
