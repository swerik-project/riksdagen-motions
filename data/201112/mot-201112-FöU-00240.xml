<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00240">
  <teiHeader>
    <fileDesc>
      <titleStmt>
        <title>Vidgad syn på försvarspolitiken</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vidgad syn på försvarspolitiken</title>
          <idno type="rdwebb">GZ02Fö240</idno>
          <rs type="number">Fö240</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö240/text</ref>
          <ref type="dokument_url_html">http://data.riksdagen.se/dokument/GZ02Fö240</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö240</ref>
          <ref type="doc">http://data.riksdagen.se/fil/D26EF342-8035-40F4-9A40-44994E55CAAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FpBhToE2SzK7YXWBSyvAJj" type="signed"/>
        <correspContext corresp="i-FpBhToE2SzK7YXWBSyvAJj">
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-826QHLD2fWDGh7rWWwF87P" type="numbering">
          <date when="2011-10-10"/>
        </correspAction>
        <correspAction xml:id="i-J7vLXFcMABnhJijzsq6x2Y" type="submission">
          <date when="2011-10-05"/>
        </correspAction>
        <correspAction xml:id="i-3AuDqa1GBJ49Bxrw9D3C6a" type="transfer">
          <date when="2011-10-05"/>
        </correspAction>
        <correspAction xml:id="i-RhQKvTGdiUKEDGF2dRJ4Bu" type="assigned"/>
        <correspContext corresp="i-RhQKvTGdiUKEDGF2dRJ4Bu">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-UqjcKrtxhEgGZ5vHDAMdZB" type="TOC">
          <head xml:id="i-2RydwMCtMqApKL5vurikMy">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Motivering 4
            </item>
            <item>
              Internationella insatser 6
            </item>
            <item>
              Afghanistan 6
            </item>
            <item>
              NBG 14 7
            </item>
            <item>
              FN:s resolutioner 1325 och 1820 7
            </item>
            <item>
              Reformering av försvaret 9
            </item>
            <item>
              Omvärlden minskar på sina militära utgifter 9
            </item>
            <item>
              Personalförsörjningen 10
            </item>
            <item>
              Materiel- och logistikförsörjningen 11
            </item>
            <item>
              Tillämpning av materielförsörjning 12
            </item>
            <item>
              Försvarsexportmyndigheten 14
            </item>
            <item>
              Vidga synen på försvarspolitiken 14
            </item>
            <item>
              Kustbevakningen 15
            </item>
            <item>
              Vår gemensamma säkerhet 16
            </item>
            <item>
              Icke-militära hot mot Sverige och vårt närområde 16
            </item>
            <item>
              Målen för vår säkerhet 17
            </item>
            <item>
              Avslutning 19
            </item>
          </list>
        </div>
        <div type="motProposal" subtype="förslag">
          <head xml:id="i-HgqR2U4MESVba6LDmn5VV1">
            Förslag till riksdagsbeslut
          </head>
          <list style="ol">
            <item xml:id="i-XA15unZ2hLb1oP1mNDPb9r">
              Riksdagen tillkännager för regeringen som sin mening vad som
              anförs i motionen om att ge direktiv till Försvarsmakten att anpassa
              försvaret efter den hotbild och den efterfrågan på internationella
              åtaganden som finns i dag, och utifrån det göra tydliga prioriteringar.
            </item>
            <item xml:id="i-PJ9mTxyEMM5q5F5yuhv4pf">
              Riksdagen tillkännager för regeringen som sin mening vad som
              anförs i motionen om att regeringen inte kan fatta nödvändiga
              beslut om materielprojekt beroende på oförutsedda förutsättningar
              och att regeringen måste återkomma till riksdagen med sådana förändringar
              gentemot redovisade projekt och fattade beslut.
            </item>
            <item xml:id="i-8PShGKywixZGHgeU9ffeoy">
              Riksdagen tillkännager för regeringen som sin mening vad som
              anförs i motionen om en förbättrad redovisning till riksdagen
              av materielförsörjningsprocessen inför den kommande budgetpropositionen.
            </item>
            <item xml:id="i-EibF9561ZvX19mZBsi1dpG">
              Riksdagen tillkännager för regeringen som sin mening vad som
              anförs i motionen om att utreda effekterna av värnpliktens avskaffande
              och personalförsörjningens behovs- och kostnadsbild för de kommande
              åren.
            </item>
            <item xml:id="i-5dYEc8poiueVHUeSAWqvke">
              Riksdagen tillkännager för regeringen som sin mening vad som
              anförs i motionen om att Sverige i närtid bör ta initiativ till
              att etablera ett fördjupat nordiskt samarbete om militär transportkapacitet,
              sjukvårdstjänst och utbildning.
            </item>
            <item xml:id="i-XovEhXPay7iCoUN41Qr6uJ">
              Riksdagen tillkännager för regeringen som sin mening vad som
              anförs i motionen om att tyngdpunkten för vår säkerhet ska ligga
              i Östersjön.
            </item>
            <item xml:id="i-2Hy9AmUPfq3jWmCbGStHUQ">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till att skapa
              ett Östersjökommando i EU-regi för att leda de säkerhetshöjande
              insatserna för sjöfarten i Östersjön och i Nordsjön.
            </item>
            <item xml:id="i-VSBwYWsZFxwfvbVTeRVKzT">
              Riksdagen tillkännager för regeringen som sin mening vad som
              anförs i motionen om att Sverige bör överväga att upprätthålla
              en tilläggszon inom vår ekonomiska zon för att underlätta övervakningen
              av fartyg.
            </item>
            <item xml:id="i-7a8NW93HXfh9f3QHdP5xPm">
              Riksdagen tillkännager för regeringen som sin mening vad som
              anförs i motionen om ambitionsnivån att ha 2 000 män och kvinnor
              i internationell tjänst.
            </item>
            <item xml:id="i-2c45c3zaFzoFaAToHCLhbD">
              Riksdagen tillkännager för regeringen som sin mening vad som
              anförs i motionen om att minska antalet JAS-plan från dagens drygt
              100 till 70 i enlighet med Försvarsberedningens rekommendationer.
            </item>
            <item xml:id="i-X5WLY16Uc9z9ifxWzV6bZX">
              Riksdagen tillkännager för regeringen som sin mening vad som
              anförs i motionen om att våra internationella förpliktelser och
              bidrag till internationell fred ska vila på FN-beslut. 1
            </item>
            <item xml:id="i-BnJ5CQsv2Ubx3Py5qgU3Xr">
              Riksdagen tillkännager för regeringen som sin mening vad som
              anförs i motionen om att Sverige, som ordförande i Arktiska rådet,
              bör driva miljöfrågorna hårdare med hänvisning till att Arktisområdet
              är ett framtida konfliktområde som kan få säkerhetspolitiska konsekvenser
              på grund av de stora olje- och gasfyndigheter som finns där. 1
            </item>
            <item xml:id="i-7Xw3fHuWHMK27StW3HSTd5">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en ny redovisning av beställningsbemyndigandet för Jas 39
              Gripen E/F.
            </item>
            <item xml:id="i-ENGWsQm8ZakZ3VuQSYkaLn">
              Riksdagen tillkännager för regeringen som sin mening vad som
              anförs i motionen om att regeringen omgående bör tillsätta den
              parlamentariska luftförsvarsutredning som riksdagen beslutade
              om våren 2011.
            </item>
            <item xml:id="i-LFCe3qT98qF4prDryJUJ6Y">
              Riksdagen tillkännager för regeringen som sin mening vad som
              anförs i motionen om att regeringen bör avveckla den nya Försvarsexportmyndigheten
              inom två år.
            </item>
            <item xml:id="i-PxT6vrvpKsyjWCWp5sTFLw">
              Riksdagen tillkännager för regeringen som sin mening vad som
              anförs i motionen om att följa upp FN:s resolutioner 1325 och
              1820 på ett mer adekvat sätt enligt ovan.
            </item>
            <item xml:id="i-DVKh1rLMEHjJZziyfjQFHT">
              Riksdagen tillkännager för regeringen som sin mening vad som
              anförs i motionen om att Sverige inte ska ha ramansvar för NBG
              2114.
            </item>
            <item xml:id="i-G117mXrfLyiyrVL72yGDzD">
              Riksdagen tillkännager för regeringen som sin mening vad som
              anförs i motionen om att regeringen bör presentera en översyn
              av personalförsörjningen för att klarlägga behovet och därmed
              kostnadsbilden framöver.
            </item>
            <item xml:id="i-EhGaaDyzcZkh92yg7r3HNz">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en förändrad syn på materiel- och logistikförsörjningen.
            </item>
            <item xml:id="i-7sXsg8qASvBxoU9WaYKCm6">
              Riksdagen tillkännager för regeringen som sin mening vad som
              anförs i motionen om behovet av att vidga den traditionella synen
              på försvarspolitik och vidta sektorsöverskridande åtgärder anpassade
              efter dagens och morgondagens hotbilder.
            </item>
          </list>
          <p xml:id="i-WwqXQe7aNbqDHXqo1h1tNX">
            1 Yrkandena 11 och 12 hänvisade till UU.
          </p>
        </div>
        <div type="motContent">
          <head xml:id="i-F1cahmmTFpX4ybWCpzJKjo" type="h1">
            Motivering
          </head>
          <p xml:id="i-PcfGrKJewuA5z6tUn9eaEr">
            Sedan det kalla krigets slut har världen förändrats på ett avgörande
            sätt och en ökad globalisering får samtidigt många och stora konsekvenser.
            De traditionella maktkonstellationerna har förändrats inbördes
            och i förhållande till varandra och fortsatt förändring kan förutses.
          </p>
          <p xml:id="i-81uChdR8F84ajvNoQiy3Bv">
            Förutsättningarna för den internationella säkerheten har också
            förändrats på ett genomgripande sätt. Det betyder inte nödvändigtvis
            att världen idag är farligare, men den har blivit mindre stabil
            och samtidigt mer oförutsägbar. Ett exempel på detta är den arabiska
            vårens demonstrationer med krav på bland annat demokratiska reformer
            i arabländerna i Nordafrika som har störtat ett flertal diktaturregimer.
            Det är helt klart att folkets törst efter frihet, mänskliga rättigheter
            och demokrati har resulterat i omvälvande förändringar i regionen.
            Lika lite som vi kunde förutse den arabiska våren, lika lite vet
            vi hur regionen kommer att utvecklas framöver.
          </p>
          <p xml:id="i-TMugTvZpbdeKMmuCqQP5gg">
            Det är idag svårare att skilja nationell och internationell säkerhet
            från varandra än tidigare. Oförutsägbarheten och den gemensamma
            sårbarheten gör att de gränsöverskridande hoten alltmer sammanfaller
            med det nationella. Sveriges internationella agerande för att
            möta de globala utmaningarna och riskerna är därför viktigt för
            landets säkerhet.
          </p>
          <p xml:id="i-Vs3GhYMnR6cgdV1jr83dXR">
            Det övergripande syftet med Miljöpartiets försvarspolitik är
            att skapa en säkrare värld. I enlighet med FN-stadgans principer
            har Sverige ett ansvar för att främja internationell fred och
            säkerhet. Miljöpartiet anser att Sverige ska förbli militärt alliansfritt.
            Sverige främjar inte världsfreden genom att söka medlemskap i
            Nato.
          </p>
          <p xml:id="i-RanEJ4Ftraqpado1yTzJcv">
            Kampen för en hållbar utveckling, både miljömässigt och socialt,
            är i förlängningen en kamp för fred. Vi kan minska risken för
            konflikter genom riktade åtgärder mot krisernas grundorsaker inom
            ramen för arbetet för en rättvis och hållbar utveckling. FN:s
            säkerhetsråd har slagit fast behovet av att förebygga väpnade
            konflikter genom att angripa deras grundorsaker som fattigdom,
            brist på demokrati och mänskliga rättigheter och utnyttjandet
            av naturresurser.
          </p>
          <p xml:id="i-144twiBfzKUQoFrtjGUpUz">
            Detta innebär att vår nationella säkerhet måste breddas för att
            kunna möta alla de risker och hot som kan drabba vårt land och
            vår befolkning både direkt och indirekt. En utvecklad nationell
            strategi ska som tidigare omfatta säkerhets- och försvarspolitiken,
            men kan inte längre begränsas enbart till dessa områden.
          </p>
          <p xml:id="i-GUFQaztpsbxcXQdxuqfG7H">
            För att kunna säkra våra nationella intressen, måste en nationell
            strategi även omfatta andra samhällsområden och bygga på en god
            kunskap om omvärlden, intern säkerhet samt krishantering. Andra
            offentliga verksamhetsgrenar statliga och kommunala och deras
            inriktningar bör därför vara en integrerad del av den nationella
            säkerhetspolitiken, som i flera fall därför måste få nya inriktningar
            samtidigt som nya förmågor måste kunnas skapas.
          </p>
          <p xml:id="i-2jEN8EqpisSwRUdPVq1gGM">
            Det är grundläggande att vår region utvecklas ekonomiskt och
            politiskt under trygga omständigheter och att vi vill motverka
            att nya skiljelinjer uppstår mellan stater i regionen. Vi ska
            arbeta för en stabil utveckling i vårt närområde, vilket också
            innebär en förstärkning av demokrati, de mänskliga rättigheterna,
            rättsstaten och marknadsekonomi i regionen.
          </p>
          <p xml:id="i-4gUmN4tFuUHNGrp7FJMYxD">
            Det är därför ett fundamentalt svenskt intresse att förebygga
            konflikter i vår region och främja fredliga lösningar genom internationellt
            samarbete.
          </p>
          <p xml:id="i-vTHUZgqHSJmmmJWAaQBNN">
            Ett väl uppbyggt nationellt insatsförsvar präglas av våra grundläggande
            värderingar och av att försvaret i bredaste bemärkelse är inriktat
            på att säkerställa samhällets fortbestånd. Staten har enligt folkrätten
            den grundläggande skyldigheten att skydda medborgarna.
          </p>
          <p xml:id="i-KGyeChFULBdgssDp3nZjEf">
            Vårt samhälles sårbarhet måste elimineras i möjligaste mån så
            att vi har en rimlig möjlighet att möta även överraskande terroristaktioner.
            Här är huvudstadsområdet, Stockholm, av speciell betydelse, men
            även västkustens hamnar och Göteborgsområdet är av nationell betydelse
            för vår försörjning och kan därför bli speciellt utsatta för antagonistiska
            hot på olika nivåer.
          </p>
          <p xml:id="i-VSfza9ZxMUxjH2bNUsyo6E">
            Det är ett svenskt nationellt intresse att en fortsatt forskning
            och satsning sker inom vissa teknologiområden, som har fortsatt
            betydelse för vårt nationella försvar. Vår kunskap och förmåga
            avseende IT-utvecklingen och elektroniksektorn måste fortsätta
            och det bör samtidigt uppmärksammas att landet behöver ett modernt
            och tidsenligt försvar mot fientliga IT-angrepp.
          </p>
          <p xml:id="i-7xoy6EXpVj9upx2sB9p5CU">
            Även katastrofsjukvård och undervattensteknik kan vara viktiga
            områden för svensk försvarsforskning där vi själva kan ha nytta
            av att inneha en erkänd internationell tätposition.
          </p>
          <p xml:id="i-L64ffzh34GxhtKvuzAtMuW">
            Säkerhet bör byggas dels på egen nationell basis, dels tillsammans
            med andra stater. För våra gemensamma säkerhetsarrangemang finns
            det nordiska samarbetet och Östersjösamarbetet, men också samarbetet
            inom EU och Natos Partnerskap för fred.
          </p>
          <p xml:id="i-RhatAepH4WDZwu9ZNbXAQ4">
            Ett svenskt initiativ bör tas för att uppnå denna grundläggande
            nordiska samordning, som dessutom överenssstämmer väl med Stoltenbergsrapportens
            förslag om en gemensam nordisk insatsenhet och därför har fått
            ganska stor internationell uppmärksamhet och bemötts positivt.
          </p>
          <p xml:id="i-V5y41uZCV3WftxTZ8NyN1J">
            I närtid bör ett fördjupat nordiskt samarbete rörande militär
            transportkapacitet, sjukvårdstjänst och utbildning etableras.
            För dessa uppgifter kan ett permanent strukturerat samarbete övervägas
            och Sverige bör ta initiativet till detta. Att flera av våra nordiska
            grannar är medlemmar i Nato bör, enligt vår bedömning, inte utgöra
            något hinder för ett närmare nordiskt samarbete på försvars- och
            säkerhetssidan.
          </p>
          <p xml:id="i-KZhTGeH6wyVHMEAWuQXfyP">
            Sverige har gjort ett politiskt ställningstagande om att inte
            vara passivt utan hjälpa andra EU-stater om någon katastrof skulle
            inträffa, vilket vi bör förbereda i olika avseenden med tyngdpunkten
            förlagd till Östersjöregionen.
          </p>
          <p xml:id="i-HoDWHFHmhGeXYo9JNLF1y3">
            På dagens konfliktnivå bör en sådan verksamhet på försvarsområdet
            främst omfatta gemensam övningsverksamhet och utbildning, men
            också gemensam anskaffning av materiel och utrustning.
          </p>
          <p xml:id="i-QK46fyG8GU2E5A86Lh23Ar">
            På den civila sidan bör en tyngdpunkt läggas vid förebyggande
            verksamhet riktad mot cyberhot och terrorism, samt organiserad
            brottslighet, av ekonomisk och drogrelaterad karaktär.
          </p>
          <p xml:id="i-3f1BXyyRGbJxi6jvF2zmch">
            För att uppnå dessa mål ska vi föra en bredare säkerhetspolitik
            som kan ge landet en grundläggande trygghet och motverka risker
            för väpnad aggression riktad mot oss eller mot våra grannar.
          </p>
          <p xml:id="i-4bMgVURXAgLNuWdpCSxPJS">
            Våra internationella förpliktelser och bidrag till internationell
            fred och säkerhet utomlands ska vila på ett FN-beslut och i samverkan
            med andra EU-stater och med stöd av andra säkerhetsskapande organisationer.
          </p>
          <head xml:id="i-CZaS8He8xTJm52tGybQ5WX" type="h2">
            Internationella insatser
          </head>
          <p xml:id="i-KbabbS3Km7Vaj87z5HPcTA">
            Internationella insatser är här för att stanna. Sverige är en
            del av världen på gott och ont, och vi kan inte vrida klockan
            tillbaka. Vi vill se fler svenska soldater i FN-ledda fredsbevarande
            operationer. Under FN ska Sverige ställa upp på internationella
            uppdrag för att lindra nöden i världen och bidra till stabilitet.
            Vi ska däremot vara mycket noggranna med vilka uppdrag vi ska
            delta i och att våra insatser främjar fred, fattigdomsbekämpning
            och demokrati.
          </p>
          <p xml:id="i-LK4fTzAqb4cpAiFg1zzwMS">
            Miljöpartiet delar regeringens ambition att öka de internationella
            insatserna. Tyvärr så har Sverige idag ett historiskt lågt antal
            soldater ute i internationell tjänst. Det är inte rimligt att
            endast 2530 av de soldater som tjänstgör utomlands av dagens cirka
            860 personer används i FN-ledda insatser. Vi vill att regeringen
            ökar ambitionen successivt mot de mål som vi är överens om: att
            2 000 soldater på sikt ska vara ute i internationell tjänst. Regeringen
            har tackat nej till ett antal erbjudanden från FN under de senaste
            åren med hänvisning till kriget i Afghanistan. Vi vill att regeringen
            gör annorlunda prioriteringar framöver när vi successivt minskar
            antalet soldater i Afghansistan.
          </p>
          <head xml:id="i-NcMWnpSZjiSVeXLePqUJjn" type="h2">
            Afghanistan
          </head>
          <p xml:id="i-45fUZZm5N8dsbro5SKjf6Q">
            I och med sexpartiöverenskommelsen i november 2010 om den svenska
            Afghanistaninsatsen har Sverige visat att vi ställer oss bakom
            den så kallade Kabuldeklarationen, vilken innebär ett överlämnande
            av säkerhetsansvaret till de afghanska myndigheterna senast utgången
            av 2014. Sammantaget innebär beslutet att det internationella
            engagemanget de kommande åren kommer att starkt präglas av ambitionerna
            att stärka det afghanska ägarskapet och samhällsstyret samt underlätta
            processen med att överlämna säkerhetsansvaret.
          </p>
          <p xml:id="i-4Dyrrtp1TfPaawbfqGq7uC">
            Överlämnandet av säkerhetsansvaret innebär för svenskt vidkommande
            ett särskilt fokus på de fyra norra provinserna där Sverige idag
            har ett ledningsansvar för en regional enhet för säkerhet och
            återuppbyggnad i Mazar-e Sharif.
          </p>
          <p xml:id="i-EwryQshBq7cULNp4Wdiaar">
            Sverige har en framträdande roll som biståndsgivare i Afghanistan,
            inte minst vad gäller jämställdhet, utbildning samt demokrati
            och respekt för mänskliga rättigheter. Arbetsgruppens rekommendationer
            görs med en ambition att inrikta utvecklingssamarbetet på svenska
            mervärden, både vad gäller dialog och biståndsinsatser. Biståndet
            ska vara effektivt och fokuserat samt kunna bidra till att överlämnandet
            av säkerhetsansvaret i norra Afghanistan underlättas.
          </p>
          <p xml:id="i-9Ucn5F3wN2xeKbgtNURNL1">
            Inom ramen för sexpartiöverenskommelsen har Miljöpartiet deltagit
            i arbetet med att överlämna en rapport som fokuserat på att ge
            rekommendationer till regeringens reviderade och förlängda biståndsstrategi
            för Afghanistan. Rapporten redovisar förslag till Sveriges fortsatta
            inriktning av biståndet till Afghanistan fram till 2014. En strävan
            har varit att anpassa Sveriges stöd till utvecklingen i landet
            och viktiga processer för en ansvarstagande Afghanistanpolitik.
          </p>
          <p xml:id="i-1UeTMHDtitXkekDhrMGQb">
            Arbetsgruppen konstaterar behovet av ett långsiktigt och starkt
            engagemang för utvecklingen i Afghanistan. Det är också av stor
            vikt att se helheten av det svenska engagemanget i norra Afghanistan,
            där Sverige för närvarande har både militär trupp och en civil
            representation, men där biståndet ökar och de civila insatserna
            får en allt mer framträdande roll i takt med att det svenska militära
            bidraget minskar. Stöd till demokratisk utveckling och fattigdomsbekämpning
            är den överordnande målsättningen för de svenska insatserna och
            stöd till förbättrad säkerhet är ett led i att uppnå detta. En
            övergång till civil ledning under 2012 över de samlade svenska
            insatserna i norr förstärker ytterligare denna inriktning. Arbetsgruppen
            konstaterar vikten av fortsatt samverkan mellan det militära och
            civila bidraget i syfte att upprätthålla en gemensam bild av utvecklingen.
            Det är dock av central betydelse att biståndsinsatserna genomförs
            på ett sätt som inte bidrar till sammanblandning med de militära
            insatserna.
          </p>
          <p xml:id="i-V4uaRbf9gz4CNPUa89wy8T">
            Miljöpartiet förväntar sig att regeringen i ett tidigt skede
            kallar till samtal om den gemensamma strategin inför den årliga
            propositionen om den militära Afghanistaninsatsen.
          </p>
          <head xml:id="i-CQbEBXx7MgzBujvhmfwHvH" type="h2">
            NBG 14
          </head>
          <p xml:id="i-7r9ZPjKqPvupZJzDcJezTF">
            Regeringens ambition att Sverige ska ha ramansvar för Nordic
            Battle Group 2014 är en fråga som Miljöpartiet har avvikande åsikt
            om. Vårt främsta skäl till att vi säger nej till ramansvar NBG14
            är att det binder upp alldeles för mycket resurser, som bättre
            skulle kunna nyttjas än att stå till EU:s förfogande under första
            halvåret 2014. Ingen av EU:s olika stridsgrupper har någonsin
            kallats in för att lösa någon uppgift. Miljöpartiet menar att
            konceptet med EU:s stridsgrupper måste ses över. Däremot är Miljöpartiet
            inte främmande för att svensk trupp skulle kunna delta, men utan
            ramansvar.
          </p>
          <p xml:id="i-DqPoDo6a3BJkoNWSNBYhJE">
            Den oklara kostnadsbilden framöver för personalförsörjningen
            är givetvis en faktor som inte kan avfärdas i sammanhanget.
          </p>
          <head xml:id="i-3xZPAkVnBZLAbN3aQkoYcr" type="h2">
            FN:s resolutioner 1325 och 1820
          </head>
          <p xml:id="i-MjSRwvDHb3XDyDZwhuMVjW">
            FN:s säkerhetsråd antog den 31 oktober 2000 resolution 1325 om
            kvinnor, fred och säkerhet som handlar om att stärka kvinnors
            rättigheter och deltagande och att värna om kvinnors deltagande
            och kvinnor som aktörer i fredsprocesser. Säkerhetsrådet har också
            antagit resolution 1820 som utgör en fördjupning av aspekten av
            sexuellt våld i konflikter i resolution 1325.
          </p>
          <p xml:id="i-PkYd1jptcFU3x4QQ9cJMYF">
            Bakgrunden till de båda resolutionerna är att en av förutsättningarna
            för att uppnå långsiktig fred och stabilitet är att involvera
            flera parter än de stridande i fredsprocessen, vid fredsförhandlingar
            och i försoningsarbetet. I de flesta fall stängs halva befolkningen,
            kvinnorna, ute från det arbetet. När fred förhandlas är det nästan
            uteslutande män som deltar, ofta med argumentet att de stridande
            parterna är de som ska sluta freden.
          </p>
          <p xml:id="i-Qfn6KpYssq3r9q2L38fz1J">
            Det är viktigt att Sverige agerar både nationellt och internationellt
            för att förbättra arbetet med FN:s resolutioner 1325 och 1820.
            Regeringens handlingsplan för perioden 20092012 går mot sitt slut
            och det börjar bli hög tid att påbörja arbetet med nästa handlingsplan
            för att genomföra säkerhetsrådets resolution 1325 om kvinnor,
            fred och säkerhet.
          </p>
          <p xml:id="i-GNWGR1CynPCtanh412BCKN">
            Regeringen har nyligen presenterat sin skrivelse (2010/11:167)
            Biståndets resultat tema jämställdhet och kvinnors roll för utveckling,
            där regeringens internationella bistånd redovisas utifrån ett
            jämställdhetsperspektiv, och där FN:s resolution 1325 lyfts fram
            som en viktig beståndsdel i regeringens politik.
          </p>
          <p xml:id="i-6pH538GBTS9upfKideAawx">
            Miljöpartiet menar att det är viktigt att Sverige ligger på och
            bevakar frågan i EU och i andra sammanhang samt även ställer krav
            på andra EU-länder att ta fram handlingsplaner för 1325. EU och
            dess medlemsländer lär inte göra det på egen hand. Andelen kvinnor
            i civila och militära krishanteringsinsatser behöver öka, det
            gäller inte minst inom den europeiska säkerhets- och försvarspolitiken
            (ESFP), och fler kvinnor måste finnas på högre nivåer.
          </p>
          <p xml:id="i-Fo1E85xfp6NvKmt3XTXq6T">
            Ute på internationella uppdrag är det inte många länder, utöver
            Sverige, som har jämställdhetsrådgivare, så kallade Gender Advisors.
            Den allmänna uppfattningen är att Sverige är ganska ensamt om
            att ta frågan på allvar inom EU.
          </p>
          <p xml:id="i-DQQxg6VLrFV9AsUCmzME6y">
            Det är dessutom viktigt att den svenska Försvarsmakten vidhåller
            kompetensen inom området 1325. Det finns tecken på att Försvarsmakten
            inte håller jämställdheten särskilt högt och att trots att Sverige
            anser sig vara världsbäst på jämställdhet är situationen långt
            därifrån inom Försvarsmakten. Arbetet med jämställdhetsfrågorna
            går trögt, vilket också återspeglas i att Försvarsmakten inte
            lyckas rekrytera tillräckligt många kvinnor till organisationen.
            Att få fler kvinnor att göra grundläggande militärutbildning är
            viktigt för att öka andelen kvinnor i stående och kontrakterade
            förband och i förlängningen få fler kvinnor i internationella
            fredsfrämjande insatser. Ska Försvarsmakten vara en attraktiv
            arbetsgivare för kvinnor måste organisationen återspegla moderna
            och riktiga värderingar, baserat på en modern värdegrund. Och
            där är jämställdheten grundläggande.
          </p>
          <p xml:id="i-UrrVaYpusz9JGZBeg2qRVR">
            Ska Sverige arbeta med resolution 1325 internationellt krävs
            det att Försvarsmakten på allvar arbetar med frågan även på hemmaplan.
          </p>
          <p xml:id="i-P6wWDzkiPKMTxuCvJZy5rZ">
            Samverkan och erfarenhetsutbyte, inklusive kartläggning av befintlig
            kunskap, om resolution 1325 måste öka nationellt. Uppföljning
            av implementeringen av resolution 1325 och redovisning av framsteg
            och motgångar i processen är nödvändigt för ett fullständigt genomförande.
          </p>
          <p xml:id="i-Rd1RiPQ3DUU2uXf9YU5wbc">
            Regeringen uppdrar åt myndigheterna genom regleringsbrev att
            i sina årsredovisningar eller redovisningar i särskilda frågor
            återrapportera om insatser för att genomföra resolution 1325,
            liksom resolution 1820. En översyn av handlingsplanen ska ske
            genom årliga möten, skriver regeringen, där Utrikesdepartementet
            ska kalla berörda inom Regeringskansliet, myndigheter och enskilda
            organisationer för diskussion. I samband med att handlingsplanen
            löper ut ska en övergripande utvärdering göras avseende de mål
            som satts upp i handlingsplanen.
          </p>
          <p xml:id="i-WuBipGWM97Mxg6rxdndmFL">
            Det är vår uppfattning att denna utvärdering bör redovisas för
            riksdagen, liksom slutsatser för det fortsatta arbetet.
          </p>
          <head xml:id="i-LhFkADDpmzDF2FHYWCVUCq" type="h2">
            Reformering av försvaret
          </head>
          <p xml:id="i-JaXJQny4VCJp5RoqWJoRVq">
            Att det svenska försvaret var tvunget att reformeras 2004, var
            en självklarhet. En stor del av krigsorganisationen bestod av
            omoderna förband med föråldrad utrustning, bristfälligt övad personal
            och orealistiska krigsuppgifter. Teori och praktik stämde inte
            överens med den krigsorganisation vi hade i början på 1990-talet.
            Försvaret var dessutom uppbyggt på en förlegad syn på krigföring
            med rötter ur kalla kriget.
          </p>
          <p xml:id="i-VqhQr79H3PesJd3FS6ua8S">
            Kärnan i det framtida försvar som skulle växa upp från och med
            2004 skulle utgöras av rörliga operativa insatsstyrkor med förmåga
            att bedriva manöverkrigföring i eget land, i närområdet eller
            globalt. Denna kärna skulle kompletteras av Nationella skyddsstyrkorna,
            med uppgifter som liknade den befintliga krigsorganisationen.
            Dessa två delar skulle gemensamt bilda ett framtida försvar med
            utökade uppgifter, såväl internationellt som nationellt utifrån
            den vidgade hot- och riskbildens krav på samhällsskydd.
          </p>
          <p xml:id="i-Y7SDcMe8GBeMAsV2XSGzRa">
            Tyvärr haltade reformeringen på grund av en rad olyckliga beslut
            och utfallet blev helt annat än det avsedda. Anledningen till
            att utfallet inte blev som det var tänkt var framförallt ökade
            kostnader för Försvarsmakten. I och med att kostnaderna skenade
            iväg ströks förband. Ett problem vars att fast anställd personal
            som inte behövdes innebar fortsatt kostnad för Försvarsmakten.
          </p>
          <p xml:id="i-7m155hPaDpU5mPBZZCCFqS">
            De långsiktiga åtagandena på materielområdet innebar att överskottsberget
            byggdes på. Detta illustrerades av industripolitikens seger över
            försvarspolitiken 1997, då vi beställde delserie 3 av JAS grundad
            på en femton år gammal och totalt föråldrad hotbild och utan hänvisning
            till några fortsatt giltiga operativa behov.
          </p>
          <p xml:id="i-UNkXJS82EZHnChpJ7GuK5Q">
            Beslutet av delserie 3 blev i ekonomiskt hänseende förödande
            för försvarsomläggningen eftersom den låste materielanskaffningen
            vid den försvarsstruktur som just skulle överges.
          </p>
          <head xml:id="i-ENR5xaEF86TePHiNWo7dLb" type="h2">
            Omvärlden minskar på sina militära utgifter
          </head>
          <p xml:id="i-KSUCt2yrLNJcxAQUdU7fY8">
            Vi ser nu att många av Europas länder minskar sina försvarsutgifter.
            Den brittiska armén minskar med 18 000 man till 84 000 soldater.
            Så liten har inte armén varit på 100 år. I Frankrike har avståndet
            aldrig varit större mellan Frankrikes säkerhetspolitiska ambitioner
            och landets militära förmåga. Den tyska försvarsmakten, Bundeswehr,
            som tidigare i år avskaffade den allmänna värnplikten, aviserar
            stora nedskärningar som ska vara genomförda inom två år. Det är
            oklart exakt hur många miljarder euro som den tyska försvarsmakten
            ska spara, men det är klart att det handlar om 10 miljarder euro
            eller mer, i ett sparprogram där huvuddelen av besparingarna ska
            vara genomförda inom två år. Antalet soldater kommer att minskas
            med en femtedel. Nedskärningarna innebär att alla vapenslag tvingas
            spara på befintligt materiel, men det kommer även få återverkningar
            på redan beställt materiel som ännu inte levererats.
          </p>
          <p xml:id="i-F4zWhAWp6xiHfdyyTC4onW">
            Regeringen i Nederländerna har ålagt sin försvarsmakt att göra
            stora och kännbara besparingar. Av en budget på cirka 8,5 miljarder
            euro ska försvaret spara 1 miljard euro. Den dåliga konjunkturen
            gör att det holländska försvaret tvingas prioritera bort sina
            två bataljoner med moderna Leopard 2 stridsvagnar, samtliga 17
            Helikopter 10 avvecklas, flottan gör sig av med ett halvt dussin
            fartyg och flygvapnet minskas med 19 stycken F-16 stridsflygplan,
            från 87 stycken till 68. Men mest kännbart blir dock nedskärningar
            på personalsidan. Nedskärningar på uppemot 20 procent väntas.
          </p>
          <p xml:id="i-TmYcvgYarAF7oKkzmFxzJb">
            Den utlösande faktorn är inte i första hand en förändrad hotbild
            utan Europas dåliga ekonomi, som är ett resultat av den globala
            ekonomiska krisen. Många europeiska länder dras med stora budgetunderskott
            och har tvingats dra långtgående politiska konsekvenser av detta
            genom att minska sina försvarsutgifter. Den svenska Försvarsmakten
            har redan tidigare strukturerats om, vilket innebär att vi idag
            har ett försvar med färre soldater, men till ungefär samma kostnad
            som tidigare. En anledning till det är att Sverige har en materielkostnad
            som vida överstiger genomsnittet i Europa. Några tecken på att
            regeringen skulle minska på sina materielinköp står inte att finna,
            tvärtom så väntas regeringen inom kort fatta nya beslut om stora
            materielbeställningar.
          </p>
          <head xml:id="i-6tmGdxPHtsjXx5ZR2U4TiT" type="h2">
            Personalförsörjningen
          </head>
          <p xml:id="i-6c8nTdor1Xc8STKi7ta5xv">
            Försvarsmakten står inför en rad stora utmaningar, både organisatoriska
            och framtida säkerhetspolitiska utmaningar. Risken för skenande
            ekonomiska kostnader för både personalförsörjningen och materiel
            är stora. Vi noterar att regeringens underlag till riksdagen är
            undermåligt och det finns stora risker att soldatlönerna framöver
            tränger ut materielbudgeten. Riksdagen har fått väldigt lite information
            om ekonomin kring det nya personalförsörjningssystemet. Regeringen
            hänvisar till en kommande proposition, men det hade varit önskvärt
            om informationen hade varit tillgänglig för riksdagen i och med
            presentationen av budgetpropositionen. Därför vill Miljöpartiet
            att regeringen presenterar en översyn över personalförsörjningen
            och för att klarlägga behovet och därmed kostnadsbilden framöver.
          </p>
          <p xml:id="i-PUV472ceJiBDA2BWgPYSEA">
            I årets budgetmotion för utgiftsområde 6 har vi lagt ett besparingskrav
            på Försvarsmaktens högkvarter med 60 miljoner kronor årligen de
            kommande tre åren. Högkvarteret är alldeles för överdimensionerat.
            Det är väl känt att det inom Försvarsmakten finns alltför många
            officerare i högre tjänstegrader i förhållande till insatsorganisationens
            storlek. Miljöpartiet har tidigare motionerat (2008/09:FÖ295)
            om att införa ett försvarets Securum med en enda uppgift, nämligen
            att så humant, effektivt och kostnadsbesparande som möjligt avveckla
            de delar av den nuvarande organisationen som försvaret inte längre
            kommer att behöva.
          </p>
          <p xml:id="i-TiGyxD2Z5gJ9auoHpo1fYL">
            Att regering och försvarsmakt behöver vidta kraftfullare åtgärder
            står klart av regeringens redovisning i budgetpropositionen. Endast
            åtta officerare har under 2010 lämnat Försvarsmakten med hjälp
            av befintliga karriärväxlingsverktyg. Här delar vi regeringens
            mål att Försvarsmakten bör intensifiera sina ansträngningar att
            skapa en ändamålsenlig ålders- och kompetensstruktur inom officerskollektivet.
          </p>
          <p xml:id="i-HD7cWR4QZYXCB98vU1G76D">
            De kommande tre åren kommer Miljöpartiet att öka anslaget till
            Nationella skyddsstyrkorna med 50 miljoner kronor per år. Vi uppskattar
            att de är underfinansierade med tanke på deras numerär och de
            viktiga samhällsskyddande uppgifter man utför.
          </p>
          <head xml:id="i-6vCP8gNjihTrf1xdSYBqba" type="h2">
            Materiel- och logistikförsörjningen
          </head>
          <p xml:id="i-TFrJ1wEYB4bCBjoYYS3yKW">
            Ett ökat operativt fokus kräver en förändrad syn på materiel-
            och logistikförsörjningen. Det är Försvarsmaktens operativa behov
            som i större utsträckning ska styra med en tydlig skiljelinje
            mellan vad som är mål och medel. Det är Försvarsmaktens materielförsörjning
            som ska bedömas utifrån insatsorganisationens behov, inte som
            idag där industri- eller sysselsättningspolitik har fått allt
            för stort utrymme.
          </p>
          <p xml:id="i-WqHcudfSEftuXFBADpmh2R">
            En stor utgift i den svenska försvarsbudgeten är materielkostnader.
            Enligt European Defence Agency (EDA) är Sveriges materielbudget
            på drygt 30 procent av försvarsbudgeten. Inget annat land i Europa
            lägger så mycket pengar som Sverige. Genomsnittet i Europa är
            på 19 procent Det finns således en stor rationaliserings- och
            förändringspotential i materiel- och logistikförsörjningen i Sverige.
          </p>
          <p xml:id="i-ByB45TQwLRaNjQ2zjsd6Te">
            Sverige och Europas länder borde anpassa sig till de nya ekonomiska
            ramarna och söka nya metoder. 76 procent av alla försvarsinverteringar
            i EU:s medlemsländer skedde i nationella program utan gränsöverskridande
            samverkan. När det gäller forskning och teknikutveckling är siffran
            82 procent. Vi bör därför se över våra materielkostnader. Risken
            för skenande försvarsmaterielkostnader är ett reellt hot mot Försvarsmaktens
            verksamhet.
          </p>
          <p xml:id="i-5oo922i61MANzVmciBWAaz">
            För att öka tydligheten i materielförsörjningen och förbättra
            riksdagens möjlighet till kontroll och inflytande bör en utvecklad
            modell av den tidigare objektsramsredovisningen återinföras. Redovisningen
            bör utgöras av en strukturerad metod för uppföljningen och utvärderingen.
            I redovisningen bör totalkostnaden för respektive materielprojekt
            framgå.
          </p>
          <p xml:id="i-X4u7dThG3HnCKNBMHASVLR">
            Det är viktigt att såväl ledtider som ekonomiska bindningar i
            materielförsörjningen reduceras för att tillgodose insatsorganisationens
            behov och utformning för att kunna hantera förändrade behov och
            prioriteringar för att få ett försvar som är mer användbart i
            insatsorganisationen.
          </p>
          <head xml:id="i-3tGKH5ARAEVarBuneNHLLz" type="h2">
            Tillämpning av materielförsörjning
          </head>
          <p xml:id="i-YXBUSGHSS1NFyAZSZ3r2DJ">
            Uppgradering av befintlig materiel ska, om det är ekonomiskt
            försvarbart, väljas före nyanskaffning.
          </p>
          <p xml:id="i-GSsG1MMt1bnERUN9NhQqgr">
            När nyanskaffning är nödvändig ska färdigutvecklad på marknaden
            befintlig och beprövad materiel anskaffas. Samutvecklingen ska,
            där det är kostnadseffektivt, väljas före egenutveckling.
          </p>
          <p xml:id="i-MV54Rxc3BkreQQvF6kModp">
            Miljöpartiet har konsekvent drivit linjen att försvaret måste
            börja prioritera. Varken regeringen eller Försvarsmakten har ännu
            visat på några ambitioner att ha en säkerhetspolitik utifrån de
            reella hot som finns idag. Dessutom driver försvarsministern frågan
            hårt att Sverige ska beställa stridsflygplan av typen E/F, även
            kallat Super-JAS, till en kostnad av uppskattningsvis 4060 miljarder
            kronor.
          </p>
          <p xml:id="i-NqMRdhSfwmVisWVjApuY1S">
            Men det troliga är att slutsumman blir långt mycket högre, utan
            att Försvarsmakten ens har kommit fram med en kravspecifikation
            på förmågor eller ens vilka uppgifter planet ska kunna utföra.
          </p>
          <p xml:id="i-3sdrbBq1aNwz6uKiN1mHav">
            Det är i sammanhanget märkligt att Saab, trots att FM inte har
            kommit fram till vad man vill ha för flygplan, ändå har tagit
            fram ett flygplan och erbjudit det till ett fast pris. Det plan
            som Saab erbjuder Försvarsmakten råkar vara identiskt med det
            plan som Saab hoppas kunna nå framgångar med på en allt tuffare
            exportmarknad. För Saab och regeringen handlar det nog främst
            om hägrande exportframgångar och arbetstillfällen. Försvarets
            behov har hamnat längre ner på listan, trots att det ska vara
            överordnat allt annat, enligt regeringens egna materielförsörjningsprinciper.
          </p>
          <p xml:id="i-Y2k8JH1vpmdqTRzDbQgSrj">
            Att regeringen också försöker smyga JAS 39 Gripen E/F igenom
            riksdagen utan att lyfta frågan till en ordentlig debatt visar
            på hur desperat regeringen och industrin är. I årets budgetproposition
            skriver regeringen, under bemyndigandet för investeringsplan gällande
            JAS 39 Gripen E/F: Regeringen föreslås även att i övrigt få fatta
            nödvändiga beslut beroende på oförutsedda förändrade förutsättningar.
          </p>
          <p xml:id="i-98dtivR4YbxfuMqqEnh1De">
            Med denna så kallade gummiparagraf vill regeringen ha riksdagens
            godkännande att göra som regeringen själv önskar med JAS Gripens
            framtid, utan att behöva söka riksdagens godkännande.
          </p>
          <p xml:id="i-UXY4oqdSWymJBteCx97uvY">
            Miljöpartiet menar att detta naturligtvis inte är acceptabelt.
            Försvarsutskottet har vid flertalet tillfällen uttryckligen begärt
            bättre redovisning kring de ekonomiska konsekvenserna för riksdagen
            beträffande vad anskaffningen av E/F skulle innebära för skattebetalarna.
            Men även i år gör regeringen riksdagen besviken. Hela det underlag
            som regeringen presenterar i budgetpropositionen måste anses som
            undermålig, speciellt med tanke på att framtida uppgradering och
            anskaffning av JAS 39 Gripen E/F inte heller återfinns i Försvarsmaktens
            materielplan. Regeringen vältar därmed över ansvaret för att finansiera
            JAS E/F på kommande riksdagar och skattebetalare.
          </p>
          <p xml:id="i-XdBd9JAsxNYf3hhJqm6GJy">
            Miljöpartiet menar att innebörden av bemyndigandet även strider
            mot regeringens egen materielförsörjningsstrategi, det vill säga
            att vi ska köpa för det svenska försvarets egna behov, inte främmande
            länders. I Miljöpartiets budgetmotion för anslaget UO6 har vi
            begärt att regeringen återkommer till riksdagen snarast möjligt
            med ny redovisning kring beställningsbemyndigandet. Naturligtvis
            är det så att riksdagen måste ha goda underlag för att kunna fatta
            beslut i en så, för Försvarsmakten och skattebetalarna, viktig
            fråga.
          </p>
          <p xml:id="i-9yASa6LS46YiSsy7V5P48s">
            För Miljöpartiet står det helt klart, att det är Försvarsmaktens
            och flygvapnets framtida operativa behov som är den överordnade
            frågan. Industripolitik och eventuella arbetstillfällen är underordnade
            frågeställningar. Det mest logiska vore att låta den kommande
            parlamentariska luftförsvarsutredningen, som riksdagen röstade
            igenom i våras, lägga fram ett förslag på luftförsvarets långsiktiga
            inriktning, där samtliga förmågor i det framtida luftförsvaret
            analyseras, innan beslut fattas.
          </p>
          <p xml:id="i-Nggq84mXN7GnfQ4BnrLT2U">
            Miljöpartiets uppfattning kring Gripenprojektet är att frågan
            bör utredas grundligt, gärna i en parlamentarisk luftförsvarsutredning.
            I en sådan utredning bör givetvis andra alternativ till E/F finnas
            med. Ett alternativ som Miljöpartiet inte är helt främmande inför
            är att försöka hålla fast vid C/D-plattformen så länge som möjligt
            och under hand livstidsförlänga planet genom olika uppgraderingar.
            Teknikutvecklingen går fort inom flygindustrin och flygplanen
            har en tendens att bli oerhört dyra i inköp, men även att flyga.
            Miljöpartiet anser att det är av stor vikt att de flygplan som
            Sverige förfogar över också har adekvat beväpning och att Försvarsmakten
            faktiskt har råd att flyga med planen. Att ha toppmoderna stridsflygplan
            som vi varken har råd att beväpna eller flyga med avskräcker knappast
            en eventuell militär motståndare.
          </p>
          <p xml:id="i-pufLZGUdJMTbj8YWSno9m">
            Miljöpartiet motionerar i år, liksom föregående år, att regeringen
            bör minska antalet JAS 39 Gripen C/D till antalet 70, en minskning
            med ungefär 30 flygplan. Detta enligt ett förslag som en enig
            Försvarsberedning presenterade för några år sedan.
          </p>
          <p xml:id="i-6wkmbmL9AavZUMCCnwMsb9">
            Sverige har idag 90 stycken levererade JAS 39 C/D av 115 stycken
            beställda. Av dessa 90 är 14 stycken utlånade till Tjeckien och
            2 stycken havererade; tillgängliga JAS 39 C/D i Sverige idag är
            74 stycken.
          </p>
          <p xml:id="i-3TrzbCgVEJh3FKX4dDUsNM">
            Försvarsmaktens dåliga helikopterkapacitet har länge varit en
            källa till oro. Det blev akut när regeringen valde att avveckla
            hkp4 samtidigt som hkp14 försenats med flera år. Regeringen menar
            att man nu har löst helikopterproblemet genom att investera cirka
            4,7 miljarder kronor på införskaffning av amerikanska Black Hawkhelikoptrar,
            i Sverige kallad hkp16.
          </p>
          <p xml:id="i-2mSuXMTieDbGsCAsmERK7J">
            Miljöpartiet har sökt mindre kostsamma lösningar och vi har inte
            ställt oss bakom inköpet av Black Hawkhelikoptrarna. Miljöpartiet
            förordade en upprustning och modernisering av hkp4 framför kostsamma
            Black Hawks, då försvarets budget sedan tidigare är mycket ansträngd.
          </p>
          <p xml:id="i-7Tzaz47WVXHJM6QPDJ6VRc">
            Det är inte rimligt att Sverige upprätthåller en överdimensionerad
            militär verksamhet bara för att kunna förse en del av vår försvarsindustri
            med order. Försvarets materielbeställningar ska främst dimensioneras
            utifrån vad som behövs för att klara de operativa uppgifterna
            och för att upprätthålla en grundläggande kompetens inom vissa
            snävt definierade områden av särskild betydelse om det strategiska
            läget allvarligt skulle försämras i framtiden. Sedd mot denna
            bakgrund är den svenska försvarsindustrin i dag överdimensionerad.
            De delar av industrin som vill överleva måste göra detta på sina
            egna meriter.
          </p>
          <p xml:id="i-23fpaqR9SuNvJ78iQjKRnq">
            De förändringar som har skett har mer utgått ifrån vad vi redan
            har och hur detta kan användas. Hittillsvarande försvarspolitiska
            beslut har varit fortsatt osthyvlande och filande på det militära
            arvet. De förändringar som ändå kommit till stånd har främst haft
            sitt ursprung i försök till besparingar, inte i ett radikalt nytänkande
            baserat på ett i grunden helt förändrat säkerhetspolitiskt läge.
          </p>
          <head xml:id="i-PsN12AwsLxAWRfuiqGppHG" type="h2">
            Försvarsexportmyndigheten
          </head>
          <p xml:id="i-We4aNYpi3Gsqa4kNNExa1h">
            Regeringen satsar nästan 80 miljoner kronor per år på den nya
            Försvarsexportmyndigheten. Miljöpartiet är av princip emot exportstöd
            till företag som tillverkar krigsmateriel och vill inte se att
            denna verksamhet ytterligare subventioneras av skattemedel. Miljöpartiet
            vill därför avveckla Försvarsexportmyndigheten. I vår budgetmotion
            halverar vi anslaget för Försvarsexportmyndigheten under nästa
            år för att kunna lägga ned myndigheten helt efter två år.
          </p>
          <p xml:id="i-An8XrYKJ3YNfeFE3ZsYcBT">
            Enligt Miljöpartiet sänder det helt fel signaler att Sverige
            lägger många miljoner av skattebetalarnas pengar på en särskild
            myndighet vars enda syfte är att exportera vapen. Hade regeringen
            levt upp till Politik för global utveckling (PGU), som den säger
            att den gör, så hade det knappast varit möjligt att inrätta Försvarsexportmyndigheten,
            eftersom vapenexporten är en tydlig målkonflikt.
          </p>
          <p xml:id="i-FEErHhTXSp9na4Y4ThNRLP">
            Anslaget till den så kallade fredsmiljonen, som administreras
            av Folke Bernadotteakademin, har under de senaste åren minskat.
            Ur fonden kan organisationer som arbetar med fredsfrämjande, nedrustning
            etcetera söka medel. Miljöpartiet menar att det sänder fel signaler
            då Sverige är en mycket stor exportör av vapen och det till och
            med finns en särskild myndighet som skapats för att exportera
            ännu mera vapen.
          </p>
          <p xml:id="i-WMsp8UVQLoGF1YpEYr18ey">
            Miljöpartiet har valt att i år justera upp anslaget till fredsmiljonen,
            liksom de kommande två åren.
          </p>
          <p xml:id="i-Mjw6fVnHJPmHGUkYAuCyGn">
            Sipri drabbades för några år sedan av en besparing på 5 miljoner
            kronor och ett uppdrag att söka externa finansiärer. Miljöpartiet
            menar att det är mycket angeläget att fredsforskningen har en
            stabil finansiering och inte hänvisas till att arbeta i projektform.
            Vi återför därför 5 miljoner kronor i årets budget och för åren
            2013 och 2014.
          </p>
          <head xml:id="i-3MxVNXEXQTWH89zfvZruHq" type="h2">
            Vidga synen på försvarspolitiken
          </head>
          <p xml:id="i-ATtJxx8gcxv1CFKJa5j74H">
            Sedan mitten av 1990-talet har den säkerhetspolitiska situationen
            förändrats radikalt i vår omvärld. Den hotbild som finns idag
            är inte i första hand av militär natur. Men trots att det inte
            föreligger något invasionshot mot svenskt territorium syftande
            till ockupation av hela eller delar av vårt land, så är försvaret
            fortfarande i sin huvudsakliga struktur utformat för ett sådant
            hot. Vi menar att beredskapen för att möta andra icke-militära
            hot måste förbättras.
          </p>
          <p xml:id="i-Du8PAoU2apkZdMd9AviQUt">
            Miljöpartiet har under lång tid konsekvent drivit linjen i försvarsutskottet
            och i riksdagens försvarsberedning om en vidgad hotbild. De hot
            som det svenska samhället står inför kan inte mötas med militära
            medel utan måste motverkas på en lång rad andra sätt.
          </p>
          <p xml:id="i-9cELKdrZehBaBCiqfCeoXe">
            Ett exempel på framtida konfliktområden är Arktis olje- och gasfyndigheter.
            Regeringen brister i sin miljöpolitik och med Sverige som ordförande
            i Arktiska rådet är det anmärkningsvärt att regeringen inte driver
            miljöfrågorna hårdare. Regeringen är i det närmaste positivt inställd
            till de ekonomiska krafter som vill exploatera i Arktis, en exploatering
            som kan få negativa säkerhetspolitiska konsekvenser.
          </p>
          <p xml:id="i-8m5nCJrVp2XP554c8aRpy6">
            Nordiskt samarbete och Östersjösamarbete är fundamentet för vår
            säkerhet. Den nordiska dimensionen och Östersjösamarbetet är två
            fundament för vår säkerhet. I närtid ligger vissa prioriteringar
            för EU avseende skydd mot terrorism och organiserad gränsöverskridande
            brottslighet inom det så kallade Stockholmsprogrammet, som gäller
            fram till 2014.
          </p>
          <p xml:id="i-KKdmroyYL6cxYw2nfCJjkq">
            För verksamheten till sjöss bör alla de statliga maritima myndigheterna
            komplettera vår förmåga inte enbart inom vårt sjöterritorium utan
            även inom vår ekonomiska zon och på det fria havet. Sverige bör
            överväga att upprätta en tilläggszon för att underlätta övervakningen.
            Det ekonomiska samarbetet och varuflödet förväntas i närtid öka
            betydligt i vårt område och sjötransportsystemet kommer att öka
            i motsvarande grad, där oljetransporter kommer att uppta en betydande
            del av transporterna. Cirka 80 procent av jordens handelsflöden
            sker till sjöss och binder samman länderna. Den strategiskt viktigaste
            faktorn när det gäller beroenden finns inom energiområdet. EU:s
            program om motorvägar till sjöss kan vara en del av säkerheten
            för det ökade sjötransportsystemet i Östersjön. Men vi bör ta
            initiativ till att det byggs upp en oljeskyddsberedskap i anslutning
            till de planerade rutterna för oljetrafiken och detta bör ske
            i samband med övriga strandstater.
          </p>
          <p xml:id="i-6y5dZNw184uxmRyopSwiBr">
            Sverige bör ta ett initiativ till att skapa ett Östersjökommando
            i EU-regi (militärt eller civilt/kustbevakning?) för att leda
            de säkerhetshöjande insatserna kring sjöfarten i Östersjön och
            mot Nordsjön.
          </p>
          <head xml:id="i-5rRoTnneGTZWCTZxAryRXZ" type="h2">
            Kustbevakningen
          </head>
          <p xml:id="i-6UmZAtvhW35BjWcs4meTSp">
            Kustbevakningens roll ökar för varje år som går. Kustbevakningens
            uppgift är att utföra sjöövervakning och annan kontroll- och tillsynsverksamhet
            samt räddningstjänst till sjöss. Dessutom har Kustbevakningen
            deltagit i ett par internationella insatser med stor framgång.
          </p>
          <p xml:id="i-X4Kgej5cJ359Z6x7yNgEze">
            Oljeutsläppet utanför Danmark under september, som fick stora
            negativa konsekvenser för Tjörn utanför västkusten, visar att
            Kustbevakningen tillsammans med helikopterkapaciteten är en viktig
            resurs för Sverige. Vi kan befara att ökad frakt av olja och annat
            miljöfarligt gods till sjöss även medför ökade risker för utsläpp
            i miljön. Här fyller Kustbevakningen en viktig roll. Därför ökar
            Miljöpartiet anslaget med 40 miljoner kronor årligen de kommande
            tre åren.
          </p>
          <head xml:id="i-DtQ3zR7eeCLJTxumbmZNcG" type="h2">
            Vår gemensamma säkerhet
          </head>
          <p xml:id="i-LtxZG4dQL5DJCbtTqDNiUZ">
            Inom EU har den gemensamma säkerhetsstrategin Ett säkert Europa
            i en bättre värld som utgångspunkt att säkerhet är en förutsättning
            för utveckling. Där sägs det bland annat att storskalig aggression
            mot något enskilt medlemsland idag inte bedöms som troligt. I
            stället betonas att de hot som Europa står inför är betydligt
            mer diversifierade, mindre synliga och mindre förutsägbara än
            tidigare.
          </p>
          <p xml:id="i-V3TLAi1xD35aqZa3eJSwau">
            FN:s säkerhetsråd har slagit fast behovet av att förebygga väpnade
            konflikter genom att angripa grundorsaker som fattigdom, brist
            på demokrati och mänskliga rättigheter samt överutnyttjande av
            naturresurser. Internationellt samarbete som stärker demokratiska
            institutioner och främjar långsiktigt hållbar utvecklig är fundamentalt
            för att stärka säkerhet.
          </p>
          <head xml:id="i-W19aExbFyU4hvHwwF1vzwC" type="h2">
            Icke-militära hot mot Sverige och vårt närområde
          </head>
          <p xml:id="i-Md9mbhYPprJk7sttYEDjxa">
            Hoten mot det svenska samhällets säkerhet kan inte mötas med
            militära medel utan måste motverkas på en lång rad andra sätt.
            Hit hör cyberhot, terrorism, miljöhot, klimatförändringar, narkotika-
            och drogrelaterad brottslighet, ekonomisk brottslighet, allvarligare
            dataintrång och sabotage med mera. Dessa hot ter sig i dag betydligt
            mer konkreta än de traditionella militära hoten från andra stater
            mot Sverige.
          </p>
          <p xml:id="i-JAiaAyyuQexSWpqsycjbgZ">
            Att möta dessa icke-militära hot kräver i många fall ökade insatser
            från samhällets sida. Det är insatser som i många fall kommer
            att kosta mycket pengar. Men det står för oss helt klart att det
            inte är det militära försvaret som ska tackla dessa icke-militära
            hot. Det ska andra myndigheter göra. Nödvändigheten att ta sig
            an dessa hot understryker vikten av att omfördela kostnader från
            Försvarsmakten till andra sektorer för att möta de reella hoten
            mot vårt samhälle samt att investera i förebyggande åtgärder och
            sårbarhetsreducerande verksamhet, både i Sverige och i omvärlden.
          </p>
          <p xml:id="i-JWMdUGdScBuRxDaZhNAHP">
            Samverkan mellan den civila och den militära delen måste stärkas
            för att möta och hindra framtida hot såväl nationellt som internationellt.
            Flexibilitet och utvecklingsförmåga måste därför utgöra en integrerad
            del av det framtida försvaret.
          </p>
          <p xml:id="i-ALHucv2uzFv6bJcVugtEtZ">
            Det är inte frågan om huruvida det kommer att ske en cyberattack
            med stora skadeverkningar mot Sverige utan när. Vi har idag en
            helt ny säkerhetskarta. Tyvärr så orienterar sig Sverige allt
            för mycket efter den gamla kartan och risken är mycket stor att
            vi springer bort oss i kampen mot ett tryggare Sverige.
          </p>
          <p xml:id="i-KYbvZTs2YHdMexUaFdHLmY">
            Om det värsta skulle inträffa, att en cyberattack mot Sverige
            skulle slå ut vitala delar i vårt samhälle som banker, sjukhus,
            elnätet eller militära delar vad gör vi då? Har vi beredskap för
            detta? Cyberhotet är både militärt och civilt.
          </p>
          <p xml:id="i-5oPEcxXpUmVftwowhVpYPj">
            Sverige har utsatts för ett antal cyberattacker det senaste året.
            Cyberhoten är den främsta säkerhetspolitiska utmaningen för vårt
            land. Vårt högteknologiska samhälle är mycket sårbart för eventuella
            cyberattacker.
          </p>
          <p xml:id="i-A3griwVgDGyWaoX8KkoUPR">
            Cyberattacker är den nya tidens vapen. Väldigt många stater bedriver
            den här sortens attacker. Det är den nya tidens krigföring. Hotet
            mot vårt land är inte i första hand att vi blir anfallna av en
            främmande makt, utan att främmande makt troligtvis kommer att
            i första hand rikta in sig på vitala delar av vårt samhälle.
          </p>
          <p xml:id="i-6ZjHUArpBMResRouwsRWe7">
            Sverige ser naturligtvis dessa hot som allvarliga men vi menar
            att mer måste göras för att förhindra så mycket som möjligt innan
            det är för sent.
          </p>
          <p xml:id="i-9iksjPaCn5zTsZg4zyU8vC">
            Cyberhoten är gränsöverskridande och Sverige måste börja se dessa
            hot som reella och satsa betydande belopp för att möta kommande
            attacker.
          </p>
          <p xml:id="i-44ci71vce5Dq3BPVZWNSqe">
            Sverige har under många år varit en ledande IT-nation. För att
            klara morgondagens hot så måste vi också bli betydligt bättre
            på IT-säkerhet, eftersom ett modernt samhälle som Sverige också
            blir mycket sårbart när det utsätts för påfrestningar, som exempelvis
            sommarens kraftiga skyfall eller de senaste årens stränga vintrar.
            Ett nödvändigt första steg vore att utreda frågan om vilken myndighet
            som har det övergripande ansvaret för IT-säkerheten. Idag delas
            ansvaret på tre departement och åtta myndigheter. MSB samordnar,
            men har inget huvudansvar. Ska Sverige delta i internationella
            cyberövningar är det nog nödvändigt att det finns en myndighet
            som har huvudansvaret.
          </p>
          <p xml:id="i-Kfefme5EYxwbgjg1S2EUeQ">
            Miljöpartiet avsätter i årets budget ytterligare medel till MSB
            för just cyberhot och IT-säkerhet. MSB får ansvaret att fördela
            pengar till berörda myndigheter.
          </p>
          <head xml:id="i-AEHNp44cBfEnngJMDr38vz" type="h2">
            Målen för vår säkerhet
          </head>
          <p xml:id="i-EBwEzJKvh4AVuYDoWPHFu3">
            Vi måste skapa en nationell säkerhetsstrategi med större bredd
            än den gamla. En säkerhetsstrategi är inte längre något exklusivt
            för det militära försvaret, utan har sin giltighet över hela samhället.
          </p>
          <p xml:id="i-4h7jPAbqB98s6UHuh3pVCq">
            Vår framtida nationella säkerhet kan omfatta många olika åtgärder
            och initiativ. Ett viktigt ingångsvärde är vårt EU-medlemskap
            och Lissabonfördragets solidaritetsförklaring.
          </p>
          <p xml:id="i-K8YY5NuJvVRXYpBYZ9tLTy">
            Riksdagen har sagt ja till att målen för vår säkerhet ska vara
          </p>
          <list style="ul">
            <item xml:id="i-XBXsgiwMuLhYoXhg261G6L">
              att värna befolkningens liv och hälsa
            </item>
            <item xml:id="i-CcQv2TKVe29NwSkjSNEm2A">
              att värna samhällets funktionalitet
            </item>
            <item xml:id="i-4gKp9eyY9M6Y9jgxSy5BJH">
              att värna vår förmåga att upprätthålla våra grundläggande värden
              som demokrati, rättssäkerhet och mänskliga fri- och rättigheter.
            </item>
          </list>
          <p xml:id="i-B6K7wDQSzkAfQ4fGg278Zq">
            D et som hotar något av ovanstående mål är säkerhetshot. Med
            den definitionen hotas vår säkerhet även av miljöförstöring och
            klimatförändringar. Detta har tidigare Klimat- och sårbarhetsutredningen
            (SOU 2007:60) visat på och redovisat en rad risker och föreslog
            också omfattande åtgärder. Försäkringsbolagen känner av ökade
            kostnader för skador till följd av klimatförändringar. Man kartlägger
            framtida risker och kostnader för skador i samband med ras, skred
            och översvämningar. Kommuner måste räkna med kostnader för anpassning
            av bland annat vatten- och avloppssystemen. Myndigheter och företag
            behöver säkra viktig infrastruktur. Regeringen har hittills nöjt
            sig med kartläggningar och kunskapsuppbyggnad. Detta är nödvändigt,
            men helt otillräckligt.
          </p>
          <p xml:id="i-F9VwJ3PdEtkV2CSeWoBv8S">
            De globala miljöutmaningarna och klimatförändringarna hotar oss
            alla. De utgör de allvarligaste hoten mot människors säkerhet
            och fundamentala levnadsvillkor. Att dramatiskt minska användningen
            av fossila bränslen hör till de viktigaste utmaningarna som mänskligheten
            står inför. Här har vi i Sverige ett moraliskt ansvar att ställa
            om till förnybara energialternativ, både för miljöns skull och
            för vår säkerhet.
          </p>
          <p xml:id="i-NoknfbP9AnKGfEgn1khcvV">
            Miljöpartiet överför därför 1 miljard kronor fördelat på tre
            år från Försvarsmakten (UO6) till utgiftsområde 20 för nödvändiga
            klimatanpassningsåtgärder. Det är en satsning som vi kallar Miljardanpassningsmiljarden.
            Meningen är att den ska administreras av Naturvårdsverket via
            länsstyrelserna, där kommuner kan ansöka om bidrag för klimatanpassning,
            exempelvis åtgärder mot extrema väderhändelser som översvämningar
            och långsiktiga klimatförändringar. För att markera vikten av
            att konkreta åtgärder påbörjas föreslår vi ett nytt anslag: 1:19
            Åtgärder för klimatanpassning. Vi föreslår 350 miljoner kronor
            per år 2012 och 2013 och 300 miljoner kronor år 2014.
          </p>
          <p xml:id="i-E4yFPBTrqQZVUtCMt6iX7S">
            Ska Sverige kunna möta alla de globala hot, militära som icke-militära,
            så heter lösningen internationellt samarbete, eftersom Sverige
            är för litet för att klara arbetet självt. Nationellt måste vi
            organisera oss så att myndigheterna samverkar mer och bättre.
            Detta kräver en sektorsöverskridande strategi. En omfattande samverkan
            behöver ske med Myndigheten för samhällsskydd och beredskap, Försvarsmakten,
            Säpo och polisen samt andra aktörer. Samverkan med frivilligsektorn
            behöver även den öka, för att bland annat öka kunskapen om Säkerhetspolisens
            arbete, som i sammanhanget är en central myndighet.
          </p>
          <p xml:id="i-D8LLHJviszjHCGQfTsAJdG">
            Vi har alla händelsen den 11/9 2001 i New York i färskt minne.
            Vi minns också händelsen i Madrid 2004 då kollektivtrafiken utsattes
            för en terroristattack. 191 människor dog och över 2 000 människor
            skadades. Vi minns också händelsen i London 2005 som var ett attentat
            mot kollektivtrafiken där 56 människor dog och över 700 människor
            skadades, självmordsbombaren i Stockholm mitt i julruschen 2010
            och nu senast terrorattackerna i Norge där sammanlagt 77 människor
            dödades av massmördaren Anders Behring Breivik.
          </p>
          <p xml:id="i-BiNamRF49YrMYNqitgM1rW">
            Sammantaget visar detta vilken hotbild som finns mot vårt samhälle
            idag. Därför bör också Säpo få ökade resurser så att man kan förebygga
            att sådana attacker som vi sett i Europa de senaste åren inte
            ska ske i Sverige.
          </p>
          <p xml:id="i-D7oH8GUN15JnwmRE5D8FoM">
            Säpos uppgifter är mycket viktiga i kampen för den svenska säkerheten,
            vad gäller terrorism, cyberhot och andra hot mot vår säkerhet.
            Vi anser att Säpo har en mycket viktig roll för den svenska säkerheten.
            Det är en roll som Miljöpartiet vill förstärka.
          </p>
          <p xml:id="i-WnQqYqpuGU7ZjdMDtVzQnD">
            Vi delar regeringens bedömning att en ökning av Säpos anslag
            är befogat. Men vi ser samtidigt med oro på att regeringen inte
            har hanterat integritetsfrågorna på ett tillfredsställande sätt.
            Inom detta område återstår det en hel del arbete. Säpos ökade
            anslag bör även användas för att täcka andra behov, nämligen att
            motverka islamofobi och främlingsfientlighet som hotar vårt demokratiska
            statsskick. Även utbredd ungdomsarbetslöshet och socialt utanförskap
            kan i vissa fall leda till ökad risk för allvarliga brott som
            kan utgöra hot mot samhällets funktioner och styre, vilket en
            ansvarsfull och sammanhängande politik måste adressera.
          </p>
          <head xml:id="i-AKuUywurqU3PxD1CF3zVqu" type="h1">
            Avslutning
          </head>
          <p xml:id="i-FqVq4b6wbGfGAU6j8N4gda">
            Säkerhet måste ses i ett mycket bredare perspektiv. En bredare
            säkerhetspolitik beaktar de många olika potentiella direkta hoten
            med grund i begreppet positiv fred, det vill säga att åtgärda
            själva problemet som utlöser konflikten/hotet istället för negativ
            fred som inriktar sig på att sätta stopp (militärt) på konflikten.
            Vi vill se en säkerhetspolitik som sätter mänsklig säkerhet före
            territoriell säkerhet.
          </p>
          <p xml:id="i-3dE5D4ACEQ2PKmEmFpcmGx">
            En mängd nya hot som varken är territoriella eller militära har
            tillkommit, samtidigt som de gamla ändrat karaktär och inte längre
            kan bemötas på samma sätt som tidigare.
          </p>
          <p xml:id="i-9x2pFwE21kRbqqrzYgtGPE">
            Man ser också att flera av hoten förstärker varandra, varför
            flera av de traditionella hotens strukturella grundorsaker betraktas
            som egna hot i sig. I takt med att nationalstatens gränser luckras
            upp alltmer blir det svårare att möta dessa hot för den enskilda
            staten.
          </p>
          <p xml:id="i-Uskctm2P9kYdc1mFzbxQMj">
            Dagens konflikter ser inte ut som de en gång gjorde. Det handlar
            inte längre om uppställda och uniformerade arméer som efter att
            officiellt ha förklarat krig inleder en kamp till döden om geopolitisk
            kontroll under diplomatins och krigets regler. Den sortens konflikter
            syns alltmer sällan.
          </p>
          <p xml:id="i-CzsRgGjjfwRjfEWmqVyba4">
            Miljöpartiet uppmanar försvarsministern att tillsätta en säkerhetsberedning
            med syfte att lyfta de utmaningar som beskrivs ovan. Försvarsberedningen
            har legat nere sedan 2007, och eftersom den moderatledda regeringen
            inte har egen majoritet i riksdagen så skulle en säkerhetsberedning
            kunna lösa upp de knutar som finns på området. Det är dags att
            tillsätta en ny säkerhetsberedning.
          </p>
        </div>
        <div type="motSignatures">
          <list>
            <item xml:id="i-7Lsiv98pRkPqLycN8dRCFP" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-AYdf4BDyy65ApFw1RwRsin" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-UTBbtbo3UAffJLCc6EdD3A" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
