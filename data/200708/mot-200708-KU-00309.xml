<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00309">
  <teiHeader>
    <fileDesc>
      <titleStmt>
        <title>Fri församlingstillhörighet</title>
        <author corresp="i-9xarzmckV5SS8EyJPN5b3x">av Hans Wallmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri församlingstillhörighet</title>
          <idno type="rdwebb">GV02K309</idno>
          <rs type="number">K309</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K309/text</ref>
          <ref type="dokument_url_html">http://data.riksdagen.se/dokument/GV02K309</ref>
          <ref type="dokumentstatus_url_xml">http://data.riksdagen.se/dokumentstatus/GV02K309</ref>
          <ref type="doc">http://data.riksdagen.se/fil/942907D8-5F5F-4186-9894-2EE0441E79ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-66D8R5dVpYM4wxcwT6BQj5" type="signed"/>
        <correspContext corresp="i-66D8R5dVpYM4wxcwT6BQj5">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-TucewFgKQ41yUaBWVC8TvY" type="referral">
          <date when="2007-10-16"/>
        </correspAction>
        <correspAction xml:id="i-G2AW8axz21pJXvGbsjg4rc" type="dismissal">
          <date when="2007-10-16"/>
        </correspAction>
        <correspAction xml:id="i-JZeQRJcwV4odnTk7pDZncf" type="numbering">
          <date when="2007-10-05"/>
        </correspAction>
        <correspAction xml:id="i-E2agvgBqkAGuGCAMGke3N7" type="submission">
          <date when="2007-10-04"/>
        </correspAction>
        <correspAction xml:id="i-3uG41TE3b8D9hEBLw2QrFB" type="transfer">
          <date when="2007-10-04"/>
        </correspAction>
        <correspAction xml:id="i-U3fq5ERE5RaC41rSXAdjeY" type="assigned"/>
        <correspContext corresp="i-U3fq5ERE5RaC41rSXAdjeY">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HLX5qkn2FpBqdF1apreWWx">
            Förslag till riksdagsbeslut
          </head>
          <p xml:id="i-PESeE15xkpoMrmmhUHoAhX">
            Riksdagen tillkännager för regeringen som sin mening vad som
            anförs i motionen om friare församlingstillhörighet inom Svenska
            kyrkan och därmed behovet av nödvändiga lagändringar, exempelvis
            i 4 § lagen om Svenska kyrkan.
          </p>
        </div>
        <div type="motContent">
          <head xml:id="i-SdJe8Lc1SEp9ataLvCxRmt" type="h1">
            Motivering
          </head>
          <p xml:id="i-L5F1s4NbgxwGKAdSpstYoK">
            Under många år har det i Sverige förts diskussion om rätten för
            medlem i Svenska kyrkan att friare än idag kunna välja församling.
            Med några undantag när gäller huvudprincipen att man som medlem
            i Svenska kyrkan är skriven i den församling där man bor. En praktisk
            konsekvens är att avgiften går till denna församling även om man
            har hela sin delaktighet och gemenskap med en annan församling.
          </p>
          <p xml:id="i-AH3FwUWT4iEZfCUuqHvYuS">
            När frågan diskuterats i riksdagen har det hela sagts vara ett
            ansvar för Svenska kyrkan. När frågan diskuterats i Svenska kyrkan,
            exempelvis vid Kyrkomötet, har påpekats att riksdagen äger frågan
            genom lagstiftning.
          </p>
          <p xml:id="i-KRoDNj4YKtiayn6kF3efzL">
            Svenska kyrkan är landets i särklass största religiösa samfund.
            Det handlar således om en viktig samhällsinstitution.
          </p>
          <p xml:id="i-HG29PayjyoiATkrovCd2HC">
            Den statskyrkoordning som tidigare gällt i Sverige har upphört.
            Det är bra. I lag är dock statens förhållanden med och till Svenska
            kyrkan reglerade. Utöver storlek och historisk påverkan ger detta
            en särställning.
          </p>
          <p xml:id="i-65ZS7ccCNC9gpsvFXCH67T">
            I lagen om Svenska kyrkan (1998:1591) anges i fjärde paragrafen
            den så kallade territorialprincipen. Här finns också uppräknat
            undantagen, nämligen de fem icke-territoriella församlingarna:
            Karlskrona amiralitetsförsamling, Tyska Christinae församling
            i Göteborg, Tyska St:a Gertruds församling i Stockholm, Finska
            församlingen i Stockholm samt Hovförsamlingen. Från huvudregeln
            att man skall tillhöra den församling där man bor medges undantag
            för exempelvis anställd vid försvaret med placering inom marinen
            (Karlskrona amiralitetsförsamling), är född i Finland och nu folkbokförd
            i Stockholms kommun (Finska församlingen i Stockholm) eller tjänstgör
            eller har tjänstgjort vid Kungliga Hovstaterna (Hovförsamlingen).
            Det undantagen möjliggör för några tiotusental personer förnekas
            genom bristen på friare församlingstillhörighet alla andra miljoner
            medlemmar!
          </p>
          <p xml:id="i-J241T4Zmk5rn5tWXg9HnsP">
            Trots att Svenska kyrkan i medlemsstyrka samlar många i Sverige
            är det betydligt mer blygsamt med själva kyrksamheten. För åtskilliga
            är det naturligt att vara med för att på så sätt stödja något
            som uppfattas som behjärtans­värt genom exempelvis socialt och
            ideellt arbete eller genom förvaltandet av kulturskatter.
          </p>
          <p xml:id="i-H37MAgz8ZqBJxj8jQzKVmW">
            Med en friare församlingstillhörighet skapas möjlighet för den
            enskilde att kunna vara med i en församling till vilken man känner
            en starkare känslomässig koppling än till kyrkan på den ort där
            man nu kanske bor efter en eller flera flyttningar. Emotionellt
            kan finnas en stark dragning till kyrka och församlingsverksamhet
            där man fötts och vuxit upp, där den egna släkten kommer ifrån
            och där anförvanters gravar finns kvar. Det kan också handla om
            att man inom Svenska kyrkan önskar söka en gudstjänstgemenskap
            som kan saknas på den egna orten och som man därför helt naturligt
            önskar stödja med den egna medlemsavgiften. I synen på exempelvis
            kvinnliga präster eller andra ställningstaganden kan det finnas
            åsikter som intagits av den egna församlingens präster eller förtroendevalda
            vilka man inte delar och då kan utträde ur kyrkan vara ett alternativ
            för den som inte har möjlighet att istället byta församling. Några
            av dessa bakomliggande skäl är det som också legat till grund
            för de fem icke-territoriella församlingar som tillåts.
          </p>
          <p xml:id="i-4mzwsRsLvMSeTmUKDMEBAP">
            Vad som borde vara en fråga för Svenska kyrkan är det dessvärre
            inte. För några år sedan gav Kyrkostyrelsen ett utredningsuppdrag
            om just församlingstillhörighet. Resultatet har presenterats i
            Rörlig församlingstillhörighet modeller och konsekvenser (SKU
            2004:1). I denna utredning resoneras kring ett antal möjliga modeller
            för en fullständigt fri till en friare församlingstillhörighet.
            Detta frågeområde har debatterats vid ett flertal kyrkomöten (Svenska
            kyrkans högsta beslutande organ, demokratiskt tillsatt genom att
            ledamöterna utsetts i direkta val). Vid Kyrkomötet 2006 genomfördes
            ett seminarium om friare församlingstillhörighet.
          </p>
          <p xml:id="i-A5KwSJQ8BtoCYpunbPRQjz">
            I utredningen SKU 2004:1 noteras:
          </p>
          <p xml:id="i-RS6X1DJYJCSB8JBnhBVpq5">
            Det står klart att det inte är möjligt att enbart genom ändringar
            i kyrkoordningen införa denna modell. Det krävs ändringar i föreskrifterna
            i lagen om Svenska kyrkan om tillhörighet till den församling
            där man är bosatt. Detta väcker frågor kring den särskilda ställning
            lagen om Svenska kyrkan har som en grundläggande del av beslutet
            om ändrade relationer mellan staten och Svenska kyrkan .
          </p>
          <p xml:id="i-A2gEPXqxQijr9vv533rS8k">
            En moment 22-liknande situation har i praktiken uppstått. Många
            i riksdagen tror att frågan om församlingstillhörighet är ett
            ärende att exklusivt avgöras av Svenska kyrkan och dess medlemmar
            medan alla försök att nå beslut om friare församlingstillhörighet
            vid Kyrkomötet besvaras med att det hela avgörs av Sveriges riksdag.
          </p>
          <p xml:id="i-DVCG7rFm9RBFGgzUFyiFhC">
            Av den anledningen borde lagstiftningen ändras på sådant sätt
            att Svenska kyrkan själv kan avgöra huruvida dagens ordning om
            en strikt geografisk koppling ifråga om församlingstillhörighet
            skall behållas eller om en friare ordning skall införas.
          </p>
        </div>
        <div type="motSignatures">
          <list>
            <item xml:id="i-JKas2egAnryCWjNfC2ohRt" who="i-9xarzmckV5SS8EyJPN5b3x">
              Hans Wallmark (m)
            </item>
          </list>
        </div>
      </div>
    </body>
  </text>
</TEI>
