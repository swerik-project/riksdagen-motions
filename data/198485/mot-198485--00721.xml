<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00721">
  <teiHeader>
    <fileDesc>
      <titleStmt>
        <title>Stödet till folkbiblioteken och en bibliotekslag</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stödet till folkbiblioteken och en bibliotekslag</title>
          <idno type="rdwebb">G802721</idno>
          <rs type="number">721</rs>
          <ref type="dokument_url_text">http://data.riksdagen.se/dokument/G802721/text</ref>
          <ref type="dokument_url_html">http://data.riksdagen.se/dokument/G802721</ref>
          <ref type="dokumentstatus_url_xml">http://data.riksdagen.se/dokumentstatus/G802721</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AvwiF2N3wfdY8y2ZRZDVzq" type="signed"/>
        <correspContext corresp="i-AvwiF2N3wfdY8y2ZRZDVzq">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__721/mot_198485__721-001.pdf"/>
      <fw xml:id="i-YFdVN5AoJTNN8NxCd69ms6">
        Motion 1984/85:721
      </fw>
      <div xml:id="i-FyMaEZZFKYN9izgPvhWNQ2" type="motHeader">
        <div xml:id="i-G4xXbjwj3mecne7JdgySZK" type="motTitle"/>
        <div xml:id="i-Se9XHqK5pQTemTQj3E4qF7" type="motSubmissionInfo"/>
      </div>
      <div xml:id="i-7mkMBAL9S67HHaPnTB3NGv" type="motBody">
        <div xml:id="i-HqbysTKAs5pWzQfnsCxTpr">
          <p xml:id="i-7i52BJZWmmMWFKa5cN1q9N">
            Lars Werner m. fl. Stödet till folkbiblioteken och en bibliotekslag
          </p>
          <p xml:id="i-HD5snsHVHWw8zM4DdaeqLQ">
            Folkbiblioteken har en unik roll i svenskt kulturliv. Deras uppgifter
            är betydelsefulla för medborgarnas lika rättigheter till bildning
            och studier, till fri åsikts- och opinionsbildning. Folkbibliotekens
            uppgifter är sådana att de inte kan övertas av någon annan samhällelig
            instans. Därför måste biblioteken förstärkas och därför krävs
            en bibliotekslag. Regeringen aviserar att den kommer med förslag
            byggda på folkbiblio- teksutredningens betänkande. Det torde emellertid
            inte vara så lätt att koka ihop någon speciellt fyllig soppa på
            den särdeles magra spik som folkbiblio- teksutredningen levererade.
            Det var i och för sig främst en följd av att den redan från sin
            tillkomst snöpts av cementhårda direktiv som i stort sett inte
            tillät något annat än en beskrivning av den nuvarande situationen.
            En av de frågor som utredningen förbjöds att syssla med men som
            av en stor del av litteratur- och biblioteksvärlden sedan länge
            upplevts som den viktigaste för en sådan utredning var en bibliotekslag
            och statens roll i folkbiblioteksverksamheten. Men här skulle
            sakernas tillstånd inte få ifrågasättas. Då bör man emellertid
            betänka — exempelvis — det förhållandet att den ansvarsfördelning
            mellan stat och kommuner som råder på folkbiblioteks- området
            är grundad på ett riksdagsbeslut från 1965 som inte har ett dugg
            med kultur- eller bibliotekspolitik att göra utan som helt och
            hållet bygger på finanstekniska överväganden. Man kan likaledes
            betänka den slutsats 1968 års litteraturutredning kom fram till
            i den här frågan: ”Skulle den ojämna biblioteksstandarden kommunerna
            emellan bli bestående för någon längre tid eller utvecklingen
            inom biblioteksområdet ta en annan riktning än f. n. — om kommunerna
            t. ex. mot all förmodan och statsmakternas intentioner skulle
            avgiftsbelägga viss biblioteksservice — finns det anledning att
            på nytt aktualisera frågan om bibliotekslagstiftning.” Men nej
            då, på ett direkt utmanande sätt lämnade utredningen folkbiblio-
            teken i sticket i lagfrågan. Och det trots att den på sitt diskreta
            sätt själv påvisade att bägge de av litteraturutredningen beskrivna
            förhållandena i dag är till finnandes. I ett särskilt kapitel
            vänder sig dock utredningen i en förhållandevis skarp formulering
            mot tanken att avgiftsbelägga folkbibliotekens tjänster. Men uttalandet
            förpliktigar inte till mer än att det även i fortsättningen blir
            möjligt för kommunerna att införa avgifter för biblioteksutnyttjandet.
            Då är det viktigare att notera vad som har hänt i den här frågan
            efter det att
          </p>
          <pb facs="riksdagen-motions-pdf/data/198485/mot_198485__721/mot_198485__721-002.pdf"/>
          <fw xml:id="i-GrdHjBsAeSoPsAeoRGEzMY">
            Mot. 1984/85:721 8
          </fw>
          <p xml:id="i-9coJAiK49juZDWeZU85jnc">
            utredningen lämnat scenen. Remissinstans efter remissinstans
            kräver att rätten att använda folkbiblioteken utan att behöva
            betala för det skall säkras genom en lag. I många läger, inte
            minst socialdemokratiska, har det visat sig pågå en omsvängning,
            både i kommuner och i fackföreningar, till förmån för tanken på
            en lagfäst avgiftsfrihet på folkbiblioteken. Skälet är uppenbart.
            Avgiftsfriheten är utsatt för angrepp. Riksdagens näst största
            parti, moderaterna, har på sitt program införandet av en eller
            annan form för biblioteksavgift, och i åtskilliga kommuner arbetar
            det partiet aktivt och systematiskt för att det också skall bli
            så. Det är oerhört angeläget att dessa angrepp slås tillbaka.
            Och nu finns det inte bara tungt vägande skäl utan också en stark
            opinion för att införa en bibliotekslag, i första hand för att
            slå vakt om avgiftsfriheten. Det tillfället får inte försummas.
            Men vad som är lika viktigt är att en sådan lagfäst avgiftsfrihet
            inte bara kommer att gälla bibliotekens bokutlåning som en del
            remissinstanser föreställer sig. Avgiftsfriheten måste gälla folkbibliotekens
            tjänster som helhet. Folkbibliotekens uppgift är nämligen inte
            bara att låna ut böcker. Folkbiblioteken har två funktioner, båda
            lika unika för folkbiblioteken, båda lika viktiga, bokutlåningen
            och informationstjänsten. Att förmedla informa- tion, kunskap
            och sakupplysningar från alla områden med hjälp av sina samlingar
            av böcker, tidskrifter, kataloger m. m., och i dag också genom
            tillgång till t. ex. databaser, är en uppgift som för folkbiblioteken
            är lika naturlig och som går lika djupt ner i deras rötter som
            den att låna ut böcker. Folkbiblioteken fungerar som en länk mellan
            den kunskapssökande och kunskapskällan, och i denna sin roll underlättar
            de för den enskilde att utnyttja sin grundlagsfästa informations-
            och yttrandefrihet. De är samhäl- lets enda objektiva och neutrala
            institution med denna uppgift. Att lagstifta om skydd för den
            ena av dessa två likvärdiga funktioner och lämna den andra åt
            sitt öde förefaller lika lite förutseende som att inför en skridskotur
            spänna på skridsko bara på den ena foten. Att lagstadga om rätten
            till avgiftsfria boklån på folkbiblioteken är alltså bra men otillräckligt,
            och kanske farligt. Härigenom får bokutlåningen ett slags legitim
            status som det enda av vikt och värde på folkbiblioteken, det
            enda värt att slå vakt om. Omvänt blir då informationstjänsten
            lägre taxerad och bedöms som inte värd att skydda mot hot om avgiftsbeläggning.
            Men finns det ett sådant hot? Ja, i minst lika hög grad som mot
            bokutlåningen. I kölvattnet på informationsexplosionen och datateknikens
            tunga inbrytande även på det här området härjar ett vilt kommersiellt
            spekulerande. Det skall kosta pengar att komma åt information,
            menar man. Redan är detta taget i bruk på forskningsbibliotek,
            och redan gör många företag stora vinster på att sälja det de
            har lagrat i sina informationsdatabaser. Om folkbiblioteken drogs
            med i den här virveln, om informationssökning på kommunernas huvudbibliotek
            och filialer skulle avgiftsbeläggas, så vore
          </p>
          <pb facs="riksdagen-motions-pdf/data/198485/mot_198485__721/mot_198485__721-003.pdf"/>
          <fw xml:id="i-9X6msnmeRPZK727w9FuCmn">
            Mot. 1984/85:721 9
          </fw>
          <p xml:id="i-SuBsgUAdSQdFD2QNuSCCH4">
            det detsamma som att erkänna att det här, det är ingenting för
            de resurs- och informationssvaga. Folkbibliotekens informationstjänst
            skulle bli än mer förbehållen dem som vet vad och var de skall
            söka och som dessutom kan och är intresserade av att betala för
            det. Att inte skydda informationstjänsten på folkbiblioteken mot
            avgiftsbe- läggning är att medge att jämlikheten inte längre ryms
            i dessa våra, jämte skolorna, mest spridda kultur- och bildningsinstitutioner;
            det är att kasta på sophögen själva innebörden i folkbibliotekstanken,
            den att folkbiblioteket skall stå med alla sina tjänster fritt
            öppet för alla. Och det är därför det skall, säger t. ex. folkbiblioteksutredningen:
            ”...göra särskilda ansträngningar för att nå grupper som av olika
            skäl möter större hinder än andra att utnyttja det...” med målet
            att ”...minska informations- och kunskapsklyftorna mellan olika
            grupper i samhället”. Kostnaderna av en bibliotekslag fullt genomförd
            kan uppskattas till omkring 300 milj. kr. Därvid förutsätts ökade
            mediaanslag, ökad personal- styrka i form av barnbibliotiekarier
            m. m., öppethållandetiderna, som under senare år minskat, måste
            öka, liksom möjligheterna att — inte minst i underförsörjda regioner
            vad gäller biblioteksservice — bättre nå ut till allmänheten.
            Arbetsplatsbiblioteken måste byggas ut, skolbiblioteken förbättras.
            Summan kan förefalla hög men är snarast tilltagen i underkant
            och är i förhållande till vad som satsas på en teknifiering av
            samhällslivet, med åsidosättande av humaniora, liten. Ledande
            socialdemokrater är beredda att satsa motsvarande summa på datorer
            åt barnen. Folkbiblioteken är en unik resurs i vårt land, och
            boken som medium måste få en stärkt ställning. Med hänvisning
            till vad ovan anförts hemställs 1. att riksdagen hos regeringen
            hemställer om förslag till en bibliotekslag i enlighet med vad
            ovan anförts, att riksdagen hos regeringen hemställer om att ett
            belopp om 100 milj. kr. upptas budgetåret 1985/86 för igångsättandet
            av genomförande av en bibliotekslag.
          </p>
          <p xml:id="i-XxhVQEq1KoLEnWW3dYiqHB">
            No
          </p>
          <p xml:id="i-SynagvccTheHwM8STUrB2" type="date">
            Stockholm den 18 januari 1985
          </p>
          <p xml:id="i-Kez8ztUkLCFhtUGWb5Sb2Q">
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk) JÖRN SVENSSON (vpk)
          </p>
          <p xml:id="i-5kM2jC43PLPNATjFUcpMVb">
            FRA
          </p>
        </div>
      </div>
    </body>
  </text>
</TEI>
