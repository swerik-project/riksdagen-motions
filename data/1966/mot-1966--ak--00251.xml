<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__251/mot_1966__ak__251-001.pdf"/>
      <fw xml:id="i-UPvwYdjCvrypraeo7dtSHW">
        Nr 251—259 Motioner i Andra kammaren, nr 251 år 1966 1
      </fw>
      <div type="motHeader" xml:id="i-NXGjRaNAHMuvYjd6nGs6wW">
        <div type="motTitle" xml:id="i-AvovCsoNoDyhp3945Ndvm7"/>
        <div type="motSubmissionInfo" xml:id="i-KYrGrP5gWc7f8qUh55xiBV"/>
      </div>
      <div type="motBody" xml:id="i-2tkGqzuB932mo4TYn1wmu9">
        <div xml:id="i-3bwFVxX96UpcT3KdPExecU">
          <p xml:id="i-S4Qhcw3KAP9rYt6C27Jcnd">
            Nr 251
          </p>
          <p xml:id="i-23vgn157hq4RMYqdRApffz">
            Av herr Magnusson i Borås m. fl., om försäljning till allmänheten
            av aktier i statliga företag.
          </p>
          <p xml:id="i-87gcQBALPWvhEhPe1SrxCQ">
            (Lika lydande med motion nr 200 i Första kammaren)
          </p>
          <p xml:id="i-442UNmqoEtDTSQKtXyCz7d">
            I årets finansplan återfinnes följande uttalande:
          </p>
          <p xml:id="i-5NZSgwfZNFiGmJpPEDdqVo">
            Förmögenhetstillväxten i ett samhälle som vårt med under lång
            tid stigande investeringskvot tenderar att ske i ett allt snabbare
            tempo. Om den tillåts fort- gå på ett sätt som innebär en ökad
            olikhet i välståndets fördelning uppstår konsekvenser som inte
            är acceptabla från vare sig ekonomisk eller: social syn- punkt.
          </p>
          <p xml:id="i-HC2jAqV46eQkbaSRLtWojk">
            Uttalandet är intressant därför att, det bygger på en iakttagelse
            som vi tidi- gare fäst uppmärksamheten på. Samtidigt är det emellertid
            uppenbart att varken finansministern själv eller det socialdemokratiska
            regeringspartiet varit eller är berett att dra den rätta slutsatsen
            av det gjorda konstaterandet — nämligen den att man på alla sätt
            bör söka främja en jämnare förmögenhetsfördelning. Enligt deras
            uppfattning är det stat och kommun — icke de enskilda med- borgarna
            — som i växande utsträckning. skall tillgodogöra sig förmögenhets-
            ökningen. Detta synsätt är enligt vår mening i grunden felaktigt.
            Effekten blir ju endast att tidigare förmögenhetskoncentrationer
            kompletteras med en ännu större förmögenhetskoncentration. Den
            linje som vi företräder innebär att man i stället bör tillvarataga
            det moderna samhällets möjligheter genom att stimulera en spridning
            av det per- sonliga förmögenhetsägandet. Detta kan i sin tur inte
            åstadkommas på annat sätt än att den ekonomiska politiken och
            framför allt skattepolitiken får en annan inriktning än för närvarande.
            Hur dessa förändringar skall utformas och efter vilka riktlinjer
            den ekonomiska politiken skall föras har behandlats i ett flertal
            motioner från högerpartiets sida. Den på längre sikt väsentligaste
            uppgiften i fråga om spridningen av det personliga ägandet är
            ett breddat delägarskap i näringslivet. Behovet av det ökade sparande
            som behövs för att vidmakthålla och förbättra den produktions-
            apparat av vilken vårt välstånd beror, måste tillgodoses genom
            att allt fler bereds tillfälle till ett ökat andelsägande. Även
            i detta avseende har vi i motioner till denna riksdag förordat
            ändringar och åtgärder på skattepolitikens och den ekonomiska
            lagstiftningens område Bihang till riksdagens protokoll 1966.
            4 saml. Nr 251—259
          </p>
          <pb facs="riksdagen-motions-pdf/data/1966/mot_1966__ak__251/mot_1966__ak__251-002.pdf"/>
          <fw xml:id="i-TjuykCMWV8WMrgxdbV8Vt9">
            2 Motioner i Andra kammaren, nr 251 år 1966
          </fw>
          <p xml:id="i-TrFqZxfHi4Ud9Asm1tormh">
            som skulle bereda medborgarna tillfälle att i växande utsträckning
            placera sina sparmedel i ett direkt andelssparande i näringslivet.
            Enligt vår uppfattning är det dessutom angeläget att staten även
            på ett mera direkt sätt går i spetsen för en politik som ger medborgarna
            möjligheter till en värdesäker placering av sina sparmedel. Detta
            bör ske genom att staten själv — där så är möjligt — inbjuder
            till ett delägande i de statliga företagen. Av olika anledningar
            har staten kommit att driva en alltmer omfattande ekonomisk verksamhet.
            När motiven härför varit fiskala eller varit speciellt betingade
            såsom på televäsendets område, har skälen också varit starka för
            helägda statliga företag. Dessa arbetar inte med ett vinstsyfte
            av det slag som de privatägda företagen i konkurrens med varandra
            arbetar för. Flera av de statliga företagen t.ex. Sveriges kreditbank,
            LKAB, Statens reproduktions- anstalt, ASSI, Statsgruvor, Karlskronavarvet
            m. fl. arbetar emellertid med klart uttalat vinstsyfte och i den
            speciella privata företagsformen, aktiebolagsfor- men. I dessa
            fall är det enligt vår mening otillfredsställande att företagen
            är statligt helägda. Enligt vår mening bör statliga företag inte
            stå i en särställning i något hän- seende. Vi förordar därför
            att en icke alltför ringa minoritet av deras aktier bör utbjudas
            till försäljning till allmänheten. Som skäl vill vi anföra bl.
            a., att företagen själva har ett direkt intresse av att en så
            stor allmänhet som möjligt följer deras förehavanden, övervakar
            deras skötsel och värderar deras resultat, att delägarskapet sprides
            till så många människor som möjligt, att förståelsen för företagsamhetens
            problem fördjupas och att benägenheten att taga risker vid placering
            av sparmedel uppmuntras hos människor, som känner förtroende för
            staten och här har staten som majoritetsdelägare. Utan att en
            närmare utredning av hela denna problemställning kommer till stånd,
            vill vi inte påyrka omedelbara åtgärder, men vi hemställer, att
            en sådan utredning utan dröjsmål igångsättes. Med stöd av det
            ovan anförda hemställes, att riksdagen måtte i skrivelse till
            Kungl. Maj:t anhålla om utredning rörande lämpliga former för
            försäljning av aktier i de i vinstsyfte drivna statliga företagen,
            varvid särskilt beaktas att sådana former för aktieförsäljningen
            ordnas, som garanterar en bred spridning av aktierna bland allmänheten
            och som kan vara ägnade att främja det långsiktiga sparandet.
          </p>
          <p xml:id="i-TVqJSC19obJtHCb2M46y9v">
            Stockholm den 25 januari 1966
          </p>
          <p xml:id="i-2g2nUjfVXMunbxc4rppy9F">
            Tage Magnusson Hans Nordgren Manne Ståhl i Borås
          </p>
          <p xml:id="i-KHpW2iE6aVwwEPFmgGkceo">
            B.-O. Thylén Nils Carlshamre
          </p>
        </div>
      </div>
    </body>
  </text>
</TEI>
