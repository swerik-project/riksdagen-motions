<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02314">
  <teiHeader>
    <fileDesc>
      <titleStmt>
        <title>med anledning av propositionen 1975/76:135 om den statliga kulturpolitiken 3</title>
        <author>av herr Nilsson i Agnäs</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975/76:135 om den statliga kulturpolitiken 3</title>
          <idno type="rdwebb">FZ022314</idno>
          <rs type="number">2314</rs>
          <ref type="dokument_url_text">http://data.riksdagen.se/dokument/FZ022314/text</ref>
          <ref type="dokument_url_html">http://data.riksdagen.se/dokument/FZ022314</ref>
          <ref type="dokumentstatus_url_xml">http://data.riksdagen.se/dokumentstatus/FZ022314</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WFWGFCDiLuVvVjVADgXkD9" type="signed"/>
        <correspContext corresp="i-WFWGFCDiLuVvVjVADgXkD9">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2314/mot_197576__2314-001.pdf"/>
      <fw xml:id="i-3S5CCCEQpT9z5SXw7xNyF9">
        Motion 1975/76: 2314
      </fw>
      <div xml:id="i-JFLnxjrRa9WbsR2qDP4F5p" type="motHeader">
        <div xml:id="i-DHJAQBdfFErBGv7VkxqVxj" type="motTitle"/>
        <div xml:id="i-FqtX2LtzNZNAHwwG3oEpFZ" type="motSubmissionInfo"/>
      </div>
      <div xml:id="i-RwgBR8zciMs3gNSaqL5uEx" type="motBody">
        <div xml:id="i-R1WmseAK61LJcvRsFVMM8L">
          <p xml:id="i-83eBJDUzCChP1ynR7BvMin">
            av herr Nilsson i Agnäs med anledning av propositionen 1975/76:135
            om den statliga kul- turpolitiken 3
          </p>
          <p xml:id="i-XpzVHdEekhqLCRMmvQ7Arx">
            Med boken mot en ny dag
          </p>
          <p xml:id="i-sh3b5rykTSS4f4eA7Ts2P">
            En tidig morgon i Afrika. Solen bryter fram över gator och träd
            i en stor stad, sköljd av regntidens vatten och ännu kylig så
            tidigt på dagen. På den våta asfalten går en flicka barfota, fin
            i rutig bomullsklänning och med lysande ögon. Hon bär en bok under
            armen. Vem är hon, undrar jag. En liten etiopiska som går till
            sin första skoldag med sin första bok under armen. Hon skall få
            lära sig läsa, hon skall in i bokstävernas värld, hon är privilegierad.
          </p>
          <p xml:id="i-9cndb9xioqZVNxdFkEhdHV">
            Boken som lycka
          </p>
          <p xml:id="i-WiDj7FCpYt8DpRAjhNK8Ya">
            Vi som i dag nått livets mogna ålder lärde en gång känna boken
            som en lycka, en glädje. Min första egna bok fyllde världen med
            ett nytt skimmer. Och när logen Vinterns ros av IOGT fick ett
            bibliotek, skapat av en små- länning med träben, slog dörrarna
            till berättelsen och dikten upp för oss i den avlägsna älvdalen.
            I känslan av overklighet gick en ung man hem med den lånade Karlfeldt-volymen
            eller Kristin Lavransdotter och Den siste vikingen. Och den gamla
            kvinnan, född på 1860-talet, satt vid boken i ännu större lycka.
            Hon hade sex skolveckor bakom sig och kunde skriva sitt namn,
            Och hon kunde läsa. Det hade inte alla i hennes barndom kunnat.
            Boken hade varit stängd för dem. — Utan boken kan jag inte leva,
            sade hon.
          </p>
          <p xml:id="i-Bs7wYL4p93JHDFC39u6txw">
            Två skrämmande ord
          </p>
          <p xml:id="i-B9hphAHbZiTHMGLTVbPcgp">
            I de gamla längderna från generalmönstringarna på 1600-talet
            kan man finna små anteckningar om soldaterna. Det står om en att
            han är smed, en annan att han är tunnbindare. Troligen är det
            vägledning för rustmästare och andra som kan behöva kunnigt folk
            ibland. I samma kolumn för no- teringar står det rätt ofta ”Kan
            läsa”, men det är i de flesta regementen inte hälften av knektarna
            som förstår skrift. De är okunniga om bokstäverna. Analfabet —
            det är ett skrämmande ord. Det finns människor också hos oss som
            inte kände a och b och de andra tecknen liksom många u-länder
            nu bara har en liten procent läskunniga. Ilitterat är det andra
            ordet som skrämmer. Det betyder från början att
          </p>
          <p xml:id="i-B6kP25mBvms7iAsLtZKiKw">
            1 Riksdagen 1975176. 3 saml. Nr 2314-2317
          </p>
          <p xml:id="i-Bzgxz4Zo97kNG8QmAMJThY">
            Mot. 1975/76 2314-2317
          </p>
          <pb facs="riksdagen-motions-pdf/data/197576/mot_197576__2314/mot_197576__2314-002.pdf"/>
          <fw xml:id="i-13zGanvtVptdgdZyQubazh">
            Mot. 1975/76: 2314 2
          </fw>
          <p xml:id="i-AQudyeXupgdsRRETQ1tajc">
            bokstaven — littera — är okänd för den som bär beteckningen.
            I dag lär det finnas också i vårt land unga människor som endast
            med stor svårighet umgås med bokstäver. Boken är en värld som
            de inte känner. De läser ingenting som kan kallas litteratur.
            Bilden på TV-rutan är deras informa- tionskälla. Den kan förvisso
            säga mycket, men det är dock en utarmning om vår ungdom mister
            läsningens lycka, bokens under, bokstavens hem- lighet. Det är
            vår plikt och uppgift att se till att inte någon del av vår befolkning
            blir i djupaste mening boklös.
          </p>
          <p xml:id="i-VgFK1XbUt7PeHQ38iKPQj6">
            Läsare och läskunnighet
          </p>
          <p xml:id="i-2w9Q5MjPttQDN2EBSYVrXj">
            Vårt folk lärde sig läsa vid en speciell bok. Tryckerierna gav
            oss mycken kyrklig och kristlig litteratur en gång när boktryckarkonsten
            gjorde sitt se- gertåg över världen. Man kan säga att Bibeln och
            böcker som hade sin upprinnelse i Bibeln var läseböcker mer än
            annan litteratur. Det finns bis- kopar vid 1600-talets mitt som
            stolta upplyser oss om att nästan alla som konfirmeras eller gifter
            sig kan läsa. Sålunda skriver biskop Johan Terserus 1660: ”Quin-
            och manfolk kunna läsa partes Catechismi, kunna också läsa i bok.”
            Han lät dela ut katekeser gratis. Från och med denna tid finns
            postillor och psalmböcker i hemmen enligt bouppteckningarna, och
            vi kan tänka oss ett folk med läsningens lycka. Betecknande nog
            kom ju därtill de som särskilt ägnade sig just åt bibliska skrifter
            och kritistliga tidningar att kallas läsare. I dag är det an-
            ledning för oss att undra om inte försummelsen av Bibeln, litteraturens
            främsta källa, kommer att öka antalet illitterata och analfabeter.
          </p>
          <p xml:id="i-4d91TUHWAqbhbuo3ikjGqH">
            Strindberg — och Carl Olof Rosenius
          </p>
          <p xml:id="i-4Sd3urm4uHUhFNvffgSZ5Q">
            Pressen har denna månad i en artikel tagit upp August Strindbergs
            för- hållande till läseriet. Bland de böcker som kan tänkas komma
            ut på ett ”massmarknadsförslag” är ju också Strindbergs. Under
            rubriken ”Var döljer du dig ibland lustgårdens träd” skriver redaktör
            N. G. Andersson:
          </p>
          <p xml:id="i-PzNCx13j56SSVZ65PgtP5j">
            Nära August Strindbergs födelsehem låg Riddarhuset med en vacker
            träd- gård och en fallfärdig flygelbyggnad. 1856 flyttade Evangeliska
            Fosterlands- Stiftelsen in där och dess tryckpress började framställa
            pietistskrifter av större och mindre format. Kolportörerna sålde
            dem ute på stan och Ulrika Strind- berg — Augusts mor — blev läserska.
            Från Betlehemskyrkan kom ammor, syjungfrur och andra vänner och
            bar hem Pietisten och Andlig Duvoröst till henne. Snart blev hemmet
            över- lupet med pietistskrifter. Modern började luta mot pietismen
            och tidens predikanter blev eftersökta och man sprang efter Olin,
            Elmblad och Rosenius. Läseriet blev för Strind- berg den enda
            yttring av själsliv hos det sovande folket. Den religiösa påverkan,
            som Ulrika utövade på sin son, gjorde att han gick till Betlehemskyrkan
            för att få lyssna till C O Rosenius. I den si-
          </p>
          <pb facs="riksdagen-motions-pdf/data/197576/mot_197576__2314/mot_197576__2314-003.pdf"/>
          <fw xml:id="i-B8Sxk76xfYYtgpjDLcohkH">
            Mot. 1975/76: 2314 3
          </fw>
          <p xml:id="i-HHwC7DYYofiYsFEzUGsDVL">
            tuationsbild, som han i romanen Tjänstekvinnans son ger Rosenius
            i kyrkan, framhålls det evangeliska draget hos honom: ”Rosenius
            såg ut som friden och strålade av himmelsk glädje. Han erkände
            visserligen att han var en genomusel syndare, men Jesus hade renat
            honom och nu var han lycklig. Han såg lycklig ut.” August Strindberg
            lämnade kyrkan och gick ut mot Haga och bad längs hela Norrtullsgatan
            att Jesus skulle söka honom.
          </p>
          <p xml:id="i-DmbzvgnFFJ4kcDfkD7igUM">
            Folkboken
          </p>
          <p xml:id="i-5danaVryNgLFWe3f5nsVfq">
            Strindbergs böcker har nått många läsare och betytt mycket. Rosenius,
            den predikant Strindberg lyssnade till, var också redaktör och
            författare — och förläggare. Hans tidning Pietisten hade större
            upplaga än det dåtida Aftonbladet, hans böcker har sålts i mer
            än 2 miljoner exemplar bara i vårt land. När nu Strindberg skall
            ges ut i femtio band och säljas billigt med litteraturstödets
            hjälp och kanske som massmarknadsutgåvor, bör vi erinra oss en
            tid när böckerna såldes för 10 och 25 öre och verkligen lästes
            = en bok kunde vandra från hand till hand. Det var folkbokens
            tid, läsarnas tid, väckelsens tid på alla områden. Bakom folkrörelserna,
            bakom nykterhet och mission och all annan ideell rörelse stod
            alltså bokstaven, boken och ytterst Bibeln. Den kulturella utveckling
            som nu senast föranlett vår satsning på litteratur och konst,
            bibliotek och spridning av den andliga odlingens frukter vore
            otänkbar utan det folkliga uppvaknandet under förra århund- radet
            som har Bibeln som källa och upprinnelse.
          </p>
          <p xml:id="i-SXoJGfcrar93U8ispsnkLc">
            Varför läser man inte i dag?
          </p>
          <p xml:id="i-RTzjcRZgvbkgyfAyfNZKHa">
            Böcker är dyra, sägs det. Det är sant. Allt är dyrt. Men folk
            har pengar till en mängd lyxvaror, till resor, till rusdrycker
            och tobak. Det kan inte vara bokens pris som är avgörande, även
            om vi har anledning att tro att så stundom kan vara fallet. Det
            finns givetvis några som läser. En grupp är de många som trots
            allt utnyttjar våra bibliotek, en annan är de som fångats av litteraturen
            och måste ha böcker. För dem är boken en omistlig del av livet
            — liksom det en gång var för långt fler människor. Det i propositionen
            135 framlagda förslaget om billiga böcker kan dock vara värt att
            pröva. Den föreslagna försöksutgivningen torde ge kunskap om prisets
            betydelse. Man får också hoppas att denna breddning av bok- utbudet
            skall ge smak för fler böcker, som också kan få kosta mer.
          </p>
          <p xml:id="i-HdFN6U2cBdYVo3KtV4ibmq">
            Valet av massmarknadsböcker
          </p>
          <p xml:id="i-YNXKiKmbRDPNt3Xmhc6ao3">
            Det ter sig nästan ogörligt att ange vilka böcker som skall få
            komma med bland dem som ges ut under tre år. Antalet titlar är
            svåröverskådligt, och det torde vara en föga avundsvärd uppgift
            att verkställa urvalet. Man
          </p>
          <p xml:id="i-L3VzNoTCdxZcAb1wgJBCCi">
            1" Riksdagen 1975176. 3 saml. Nr 2314-2317
          </p>
          <pb facs="riksdagen-motions-pdf/data/197576/mot_197576__2314/mot_197576__2314-004.pdf"/>
          <fw xml:id="i-MWbBXhc87fgb7YoDFpRAJK">
            Mot. 1975/76: 2314 4
          </fw>
          <p xml:id="i-VnTmsEMafNvfSzbmRkXqhb">
            kan också fråga sig om den riktiga vägen är att ett särskilt
            förlag sköter utgivningen. Enligt propositionen har ”villkoren
            för den kvalificerade bok- utgivningen förbättrats avsevärt” genom
            de redan prövade stödformerna. Detta påstående kan alltid diskuteras
            — framför allt torde inte den läsfräm- Jjande effekten ha varit
            så stor —, men om det är sant, ter det sig lämpligt att redan
            arbetande förlag får möjlighet att ge ut femkronorsböckerna. Det
            är angeläget att även den kristna litteraturen får vara med i
            för- söksverksamheten så att några av de 46 titlarna är kristna
            klassiker. Bunyans Kristens resa kunde här försvara en plats —
            om stödet inte skall gälla endast svensk originallitteratur. Förlagen
            bör själva få föreslå de titlar de önskar ge ut och en nämnd med
            uppgift att sköta massmarknadens problem och uppgifter godkänna
            titlarna i samband med fördelningen mellan förlagen.
          </p>
          <p xml:id="i-XQ3uuDRq4Y9nAAFiRQkNCr">
            Hemställan
          </p>
          <p xml:id="i-AqayBGpuXmtNZzTxB46ToF">
            Med hänvisning till vad som ovan anförts hemställes att riksdagen
            beslutar att den treåriga försöksutgivningen av mass- marknadsböcker
            skall ledas av en särskild nämnd samt att ut- givningen skall
            ske genom redan befintliga förlag.
          </p>
          <p xml:id="i-JnDuamT7ykR6otYEcNaCoZ">
            Stockholm den 24 mars 1976
          </p>
          <p xml:id="i-8QeVvZfRZF4TbyqZ3TsfGs">
            TORE NILSSON (m) i Agnäs
          </p>
        </div>
      </div>
    </body>
  </text>
</TEI>
