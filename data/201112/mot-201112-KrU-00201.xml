<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00201">
  <teiHeader>
    <fileDesc>
      <titleStmt>
        <title>Självmordshets på internet</title>
        <author corresp="i-24CbHNwsRznss4Yas6HseU">av Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Självmordshets på internet</title>
          <idno type="rdwebb">GZ02Kr201</idno>
          <rs type="number">Kr201</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr201/text</ref>
          <ref type="dokument_url_html">http://data.riksdagen.se/dokument/GZ02Kr201</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr201</ref>
          <ref type="doc">http://data.riksdagen.se/fil/080F61C2-A7B2-4B1D-89A8-532F2E6E111C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DqcyHY6eP1SKmrmAPQs11v" type="signed"/>
        <correspContext corresp="i-DqcyHY6eP1SKmrmAPQs11v">
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-Mi7wpp3TjrRpn8j5BHUh4U" type="numbering">
          <date when="2011-09-29"/>
        </correspAction>
        <correspAction xml:id="i-T8hTTBps5m4mdrRienCw7D" type="submission">
          <date when="2011-09-27"/>
        </correspAction>
        <correspAction xml:id="i-R7J19zeA5VLbKApj4Vn19r" type="transfer">
          <date when="2011-09-27"/>
        </correspAction>
        <correspAction xml:id="i-5twKECuVTtRtbLNv4Uz5RG" type="assigned"/>
        <correspContext corresp="i-5twKECuVTtRtbLNv4Uz5RG">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AhQWvAoVSqeR7kovLyV7ga">
            Förslag till riksdagsbeslut
          </head>
          <list style="ol">
            <item xml:id="i-LbVbZoS9gqMeWRGC5m6c4a">
              Riksdagen tillkännager för regeringen som sin mening vad som
              anförs i motionen om nödvändigheten av att få till stånd etiska
              riktlinjer på nätsidor.
            </item>
            <item xml:id="i-BLpx6XykFugXLkELDbJGwa">
              Riksdagen tillkännager för regeringen som sin mening vad som
              anförs i motionen om en utveckling av interaktiv rådgivning på
              nätet för att förhindra suicid. 1
            </item>
            <item xml:id="i-5nW6CC9js4pr7vsXHxHZNp">
              Riksdagen tillkännager för regeringen som sin mening vad som
              anförs i motionen om vikten av att särskilt utreda hur vållandebrottet
              kan prövas vid självmordshets på internet. 2
            </item>
          </list>
          <p xml:id="i-4qx1kidnBBUZxgHDWbZXes">
            1 Yrkande 2 hänvisat till SoU.
          </p>
          <p xml:id="i-6E7g1qkycVGVnQy2JFCy91">
            2 Yrkande 3 hänvisat till JuU.
          </p>
        </div>
        <div type="motContent">
          <head xml:id="i-R3Zye9xNf8tCkdTegvD1Uj" type="h1">
            Motivering
          </head>
          <p xml:id="i-URyxK4TnRsY6oHGLEgjSQi">
            I vårt land tar nästan 1 500 människor sina egna liv årligen.
            Det är uppenbart att det krävs ökade insatser och stöd till människor
            med självmordsproblematik och till deras anhöriga.
          </p>
          <p xml:id="i-XsGHy7SR4oDJdSm34ZmHMi">
            I oktober 2010 blev många av oss djupt upprörda och omskakade
            av att en ung man valt att ta sitt liv inför en webbkamera samtidigt
            som det pågick en konversation på nätet (Flashback) där flera
            hetsade den unge mannen att fullborda självmordet.
          </p>
          <p xml:id="i-h31U9JZv9T8tPnSCvZsu5">
            Att det saknas etiska riktlinjer på många sajter är helt uppenbart.
            Många ställer sig frågan var det moraliskt/etiska ansvaret finns
            och kräver en självsanering. Ett påverkansarbete behöver ske för
            att få till stånd etiska riktlinjer på nätet, något som bör ges
            regeringen tillkänna.
          </p>
          <p xml:id="i-3sMuk26kKA9avDuvy89QLn">
            Forskaren Michael Westerlund fann att omkring en tiondel av allt
            material om självmord på nätet handlar om råd till den som vill
            ta sitt liv. En svensk självmordsguide kommer upp som första träff
            för den som söker på nätet. Varje vecka har sajten tusentals unika
            besökare.
          </p>
          <p xml:id="i-CjNVDnyZ8CpdzqZUj5vw8">
            Denna och andra webbsidor förespråkar självmord som en lösning
            på livsproblem. Flera tipsar om olika metoder för den som vill
            ta sitt liv. Även uppmaningar till att avstå från psykiatrisk
            hjälp är vanliga. De som påverkar andra att inte gå vidare med
            sina planer brukar snabbt bli avhysta från denna typ av sidor.
          </p>
          <p xml:id="i-DjhwrJK9fmVtKjnatQM1a5">
            I Sverige är det inte förbjudet att uppmuntra till självmord
            eller ge tips på metoder. Den suicidpreventiva betydelsen av ett
            psykosocialt stöd har lyfts fram av bl.a. Fleichmann och medförfattarna
            i deras SUPRE-MISS-studie, ett stöd som den friske normalt får
            genom ett socialt nätverk, men som den självmordsnära patienten
            oftast saknar. Självmord är fortfarande tabubelagt och många patienter
            med självmordsproblematik saknar möjlighet att tala om sina problem
            och tankar på självmord med sin familj eller sina vänner.
          </p>
          <p xml:id="i-MQLgwZpTMzhLH8E5W59pzB">
            Problemen är stora då man ofta inte når unga pojkar och unga
            män med traditionell psykiatrisk behandling, vilken dessa unga
            människor upplever som gammalmodig och inte alls passar deras
            värderingar och deras temperament. De söker inte och vill inte
            ta emot traditionell hjälp. Ofta är dessa personer känslomässigt
            isolerade från sin familj och saknar ett socialt nätverk i traditionell
            bemärkelse, men använder sig av internet som blir en viktig social
            samvaro. Det behövs utvecklade metoder som är attraktiva för den
            moderna människan. Interaktiv rådgivning på nätet kan vara en
            väg att gå. Det är ofta ett för dessa personer hemvant sätt att
            kommunicera, och man kan på detta sätt nå fram till dem och på
            sikt förändra deras inställning till livet och ge dem resurser
            att önska leva. Dessa metoder måste utvecklas och användas även
            i Sverige.
          </p>
          <p xml:id="i-BdYL5qxM7N7zK4urQD24bm">
            Internet kan vara ett bra verktyg för att hjälpa människor tillbaka
            till ett meningsfullt liv. Det är viktigt i detta sammanhang att
            det finns fler vuxna på nätet. Vi har vant oss vid nödvändigheten
            att ha nattvandrare nu behöver vi vuxna också bli nätvandrare.
            Det krävs också utökade sökord för att öka möjligheterna för självmordsbenägna
            att finna samhällets och många frivilligorganisationers stödsidor,
            exempelvis jourhavande kompis, Bris och nationella hjälplinjen.
          </p>
          <p xml:id="i-Dm1UDd7C3PcCmdp3GiSxDf">
            Internet kan dessvärre också användas på ett motsatt sätt, där
            det förekommer suicidhets på nätet. Dessa s.k. självmordssajter
            är mycket farliga för dem som befinner sig i riskzonen för självmordshandlingar.
          </p>
          <p xml:id="i-3XCPRmqcVgC1oLPkU73Zho">
            Dr Christiane Eichenberg från Köln, som genomfört en internetstudie
            av självmordsnära personer, har genom enkät till 164 personer
            med självmordshistorik ställt 29 frågor om deras vanor och motiv
            för att besöka självmordssidor på nätet. Det förefaller, skriver
            dr Eichenberg, som om de flesta av besökarna söker efter hjälp
            på nätet från någon som har förståelse för deras problem och själva
            upplevt självmord som en sista utväg. Den sociala kontakten tycks
            ha varit avgörande.
          </p>
          <p xml:id="i-NaX1iGieDRrSfjBBycHz4C">
            Den som hetsar en annan person till suicid, säljer medel för
            suicid eller tillhandahåller och sprider metoder för suicid kan
            själv vara i behov av hjälp för sin suicidalitet, men det kan
            också vara en människa som rent ideologiskt menar att den hjälper
            världen med sitt agerande. Vållandebrottet måste kunna prövas.
            Det är dags att överväga ett nytt lagrum som reglerar denna form
            av brottslig gärning. Detta bör komma regeringen tillkänna.
          </p>
          <p xml:id="i-5dtPeobzMafTdqhPN43uWN">
            De som mister sina anhöriga för att de hetsats att ta sitt liv
            har svårt att förstå hur man kan få göra sådant utan att riskera
            åtal och hur försäljning av medel och instruktionsfilmer om metoder
            får finnas på nätet utan att någon reagerar.
          </p>
          <p xml:id="i-PWoezKAmdj4uYM5aceFYzy">
            Det finns b e hov av att utreda och komma med förslag till åtgärder
            för att förhindra och förebygga suicidhets på internet.
          </p>
          <p xml:id="i-LwCHWxqX9Hyof8nTq3hu3">
            Problematiken har uppmärksammats stort i medier under det gånga
            året, vilket medverkat till en ökad insikt från samhällets sida
            till förebyggande insatser. En självsanering har skett i vissa
            medier där man stoppat publicering av kommentarer innehållande
            hot eller hets.
          </p>
          <p xml:id="i-KnooATR6WB4FRv4ZmvCgR5">
            Att i skolan arbeta aktivt för att förhindra mobbning är av stor
            betydelse, då det visar sig kunna finnas ett samband mellan mobbning
            och suicid.
          </p>
        </div>
        <div type="motSignatures">
          <list>
            <item xml:id="i-4wZ6YnK4arovFVizZrhooj" who="i-24CbHNwsRznss4Yas6HseU">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
