<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FöU-00229">
  <teiHeader>
    <fileDesc>
      <titleStmt>
        <title>Satsning på den marina nischen</title>
        <author corresp="i-WCrN5vpCNm6z9SvfXfby4e">av Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Satsning på den marina nischen</title>
          <idno type="rdwebb">GV02Fö229</idno>
          <rs type="number">Fö229</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GV02Fö229/text</ref>
          <ref type="dokument_url_html">http://data.riksdagen.se/dokument/GV02Fö229</ref>
          <ref type="dokumentstatus_url_xml">http://data.riksdagen.se/dokumentstatus/GV02Fö229</ref>
          <ref type="doc">http://data.riksdagen.se/fil/D4EA6411-A6BE-477B-BB99-7A70C07B67E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7E81A3ofeNSZwyw1KrJeZT" type="signed"/>
        <correspContext corresp="i-7E81A3ofeNSZwyw1KrJeZT">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-GecSiEBjtbbcXANJcfNQQ2" type="referral">
          <date when="2007-10-16"/>
        </correspAction>
        <correspAction xml:id="i-VLV16RRkbKmwmSRoXU25Tb" type="dismissal">
          <date when="2007-10-16"/>
        </correspAction>
        <correspAction xml:id="i-FUErun72HLGPG1MtetotJk" type="numbering">
          <date when="2007-10-05"/>
        </correspAction>
        <correspAction xml:id="i-38m1RaXpxccZakbqtx83hy" type="submission">
          <date when="2007-10-03"/>
        </correspAction>
        <correspAction xml:id="i-2rZwQZxorTsTbTDPL3w4DJ" type="transfer">
          <date when="2007-10-03"/>
        </correspAction>
        <correspAction xml:id="i-QjLzVRcJprnPwe9wDYR6Lf" type="assigned"/>
        <correspContext corresp="i-QjLzVRcJprnPwe9wDYR6Lf">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WUd1TdwiqCuz9aWWR7QozK" type="motBody">
        <div xml:id="i-9qD23Aq8dQqLJWFgSsDgxY" type="motProposal" subtype="förslag">
          <head xml:id="i-XkPuAyT3wTuNCs4Lf7Ssi4">
            Förslag till riksdagsbeslut
          </head>
          <p xml:id="i-MqwK9TMZWc36aYfkWL6hjY">
            Riksdagen tillkännager för regeringen som sin mening vad som
            anförs i motionen om en satsning på en utveckling av den svenska
            marina nischen.
          </p>
        </div>
        <div xml:id="i-GhSzu9BeJjzK7ePhic52ux" type="motContent">
          <head xml:id="i-5Da7G1PDBSPRa7GWcbXGbB" type="h1">
            Motivering
          </head>
          <p xml:id="i-5nwH9aehYuRaZme2UHcwSt">
            Det finns vissa grundläggande uppgifter som är viktigare för
            staten att kunna hantera och lösa än andra. Dit hör försvaret
            som ytterst handlar om att kunna skydda medborgarna och bevara
            demokratin och våra fri- och rättigheter. Det räcker inte att
            enbart vid högtidliga tillfällen verbalt slå vakt om dessa värden.
            Det krävs faktiska resurser. För att värna vårt land och folk
            måste resurser finnas för att behärska såväl landområdet som luftrummet
            och havsområdet.
          </p>
          <p xml:id="i-VnbVnJScwvoiwZifgC3U57">
            Sverige har 270 mil sjögräns. Därför måste marinen självfallet
            få tillräckliga resurser. Det är viktigt för Sverige att ha marin
            styrka vem bestrider detta? men utan utveckling kan det långsiktigt
            finnas risk för avveckling. I de senaste försvarsbesluten har
            det generellt efterlysts styrkor som ska kunna användas både nationellt
            och internationellt. Då borde det, enligt min uppfattning, te
            sig mer än rimligt att satsa på marinen. Och det borde vara lika
            självklart att kunna behärska havsdjupet som luftrummet.
          </p>
          <p xml:id="i-PBBfz2GEQh83DbHUJeVUcx">
            De säkerhetspolitiska omständigheterna varierar odiskutabelt
            över tiden. Det som under en tidsperiod kan te sig fredligt och
            fritt från varje hotbild kan, vilket alla vet, förändras. För
            närvarande råder ganska stor överensstämmelse om att vår region
            är trygg, att avspänning råder. Vem vågar hävda att detta förhållande
            kommer att gälla 20 år fram i tiden? Allt oftare påpekas att president
            Vladimir Putin i Ryssland skärper tonen och att det säkerhetspolitiska
            läget kan komma att te sig annorlunda när eller om den planerade
            gasledningen på Östersjöns botten, förbi Gotland, blir ett faktum.
            När utvinning av energifyndigheterna kring Barents hav aktualiseras
            blir tonläget i regel också annorlunda. Det fordras en långsiktig
            och fast säkerhetspolitik och vikten av att denna har en bred
            parlamentarisk förankring.
          </p>
          <p xml:id="i-UXUXKN51rgFwXE44J7G1Ty">
            Rysslands ekonomiska styrka och växande handel i Östersjöregionen
            har under alla förhållanden förändrat den strategiska situationen
            i norra Europa. Därtill kommer att yttrandefriheten sitter allt
            trängre i vårt stora östra grannland. Ryssland å sin sida påtalar
            att kraven på de ryska minoriteternas rättigheter i de baltiska
            staterna förbises av de EU-länder som säger sig värna just desamma.
            Och Natos expansion i Östeuropa upplevs som negativ av den ryska
            ledningen. Det existerar således spänningar som varken ska överbetonas
            eller bortses från.
          </p>
          <p xml:id="i-75uemnMLfw9nZupzKUozMD">
            Försvars- och säkerhetspolitiken får för liten uppmärksamhet
            i regeringsförklaringen och försvaret i allmänhet och marinen
            i synnerhet en mer än diskutabel behandling i regeringens budgetproposition.
            Förre försvarsministern, Mikael Odenberg, hävdade att frågorna
            tas i fel ordning.
          </p>
          <p xml:id="i-4hMLjVcQdeWQX2gv6A9VAG">
            Försvaret får inte reduceras till en budgetregulator. Ordningen
            bör självfallet vara att man först analyserar det säkerhetspolitiska
            läget, för att sedan besluta om försvarets förmåga, och först
            därefter fastställa vad försvaret får eller måste få kosta. Jag
            har svårt för att uppfatta det som om inte Försvarsberedningen
            och det arbete som sker på Försvarsdepartementet lämnas därhän.
            Det spekuleras i medier om neddragningar på totalt 45 miljarder
            kronor och detta, såvitt jag förstår, innan en säkerhetspolitisk
            bedömning gjorts. All verksamhet med skattemedel ska naturligtvis
            granskas och alla möjligheter till effektivisering ska tas tillvara.
            Men det måste ske i rätt ordning och, som sagt, försvars- och
            säkerhetspolitiken måste vara långsiktig och ha en bred parlamentarisk
            förankring.
          </p>
          <p xml:id="i-7N4Uu22Zff1v1eBFAvLu3P">
            Existerar det ingen hotbild över huvud taget? Nya hot kan vara
            terrorhandlingar, smuggling, cynisk människohandel eller organiserad
            internationell kriminalitet. Vår säkerhet kan inte längre ses
            enbart i ett regionalt perspektiv. Det är i ett globalt perspektiv,
            tillsammans i det internationella samfundet, som vi kan bekämpa
            nämnda hot.
          </p>
          <p xml:id="i-4Bb2ERabv6vF2AA9NjRWQU">
            Det har under åren intresserat mig att följa den svenska marinens
            och svensk försvarsindustris utveckling. Kockums AB är imponerande
            långt framme inom sina nischområden och har stor kunskap och erfarenhet
            av operationer i kustnära zoner. Det är knappast en tillfällighet
            att amerikanska marinen under två år hyrt in den svenska ubåten
            HMS Gotland med svensk besättning för att öva och träna.
          </p>
          <p xml:id="i-LpVkr6gqwvYYZM9YzN7SWR">
            Visbykorvetterna med smygtekniken har också imponerat på experter,
            nu senast när ett av fartygen visades upp vid en stor mässa i
            London, Defence Systems &amp; Equipment International. Fyra av
            de fem fartygen i serien har överlämnats till Försvarets materielverk
            från Kockums. De är fullt utvecklade vad gäller smygtekniken och
            svårfångade på radar eller med annan sofistikerad teknik. De är
            flexibla och mångsidiga och klarar alla typer av operationer både
            för hemmaförsvaret och för insatsförsvaret. Jag har själv haft
            förmånen att följa utvecklingen av dem och att vara med ombord.
            Jag vågar påstå att de är anpassade till det moderna insatsförsvaret
            och att Kockums, som byggt dem, ligger före sina konkurrenter
            med den här tekniken.
          </p>
          <p xml:id="i-XfJkNCmDuKzvTmgG6kf4mh">
            Kockums har dessutom en ledande roll inom så kallade minröjningskoncept
            av olika slag. Det finns alltså fog att påstå att vi i Sverige
            har en unik marin kunskap. Den bör vi ta vara på och fortsätta
            att utveckla.
          </p>
          <p xml:id="i-6BJqXTuaFZF3AT3cLBnFh7">
            Inom Europa har samarbete på materielsidan påbörjats, och det
            finns all anledning att bejaka en sådan utveckling. Den leder
            på sikt förhoppningsvis till ökad effektivitet. Det kommer emellertid
            att ta lång tid att utveckla detta samarbete, eftersom i regel
            försvar och försvarsindustri i varje land vill slå vakt om sina
            rent nationella och säkerhetspolitiska intressen.
          </p>
          <p xml:id="i-MASYhq8tcrR3miVghNMCoX">
            I budgetpropositionen, avsnittet materielförsörjning, är oklarheterna
            påfallande. Jag beklagar detta. Industrin bör självfallet få ett
            beslut om att få fortsätta utvecklingen av nästa ubåtsgeneration.
            Ett sådant besked borde komma redan i år. Försvarsmakten har kalkylerat
            med detta i sina planer och ärendet är, såvitt jag kunnat inhämta,
            också berett inom Regeringskansliet. Av någon anledning har beslutet
            dröjt.
          </p>
          <p xml:id="i-TXSSyfRFxPGf4PhdyB3kCA">
            Att nu påtala att vi i Sverige inte ska satsa på nästa generation
            ytfartyg ter sig märkligt. Just nu marknadsförs Visbykorvetterna
            och intresset för systemet är stort. Att då uttala att det inte
            blir någon nästa generation försvårar självfallet försäljningen
            på export.
          </p>
          <p xml:id="i-XaxC9aMauKH33mr52WNyws">
            När det blir dags, om ett antal år, att ta beslut om nästa generation
            ytfartyg ska naturligtvis också företag i Sverige kunna vara med
            och konkurrera om ordern. Eftersom vi i Sverige har en plattform
            i Visbykorvetterna borde detta medföra att det blir mindre kostsamt
            att ta fram nästa generation.
          </p>
          <p xml:id="i-YX3AEKdQdMztA5M4FdcWp3">
            Utifrån de skäl som angivits ovan finns det således anledning
            att satsa på den svenska marinen. Det ger dessutom skatteintäkter
            och fortsatta spin-off-effekter, från den marina sektorn till
            civil verksamhet. Sverige tillhör de ledande nationerna på det
            maritima området. Det finns intresse för produkterna på exportmarknaden,
            vilket gör att systemen blir effektiva och prisvärda för den svenska
            marinen.
          </p>
        </div>
        <div xml:id="i-NA85ZHZ5ZuEnXQek57Pkd4" type="motSignatures">
          <list xml:id="i-KNKKosgKU2w2pyMCdpdim5">
            <item xml:id="i-Q7DT8dvM4Vkm3YupymPbEp" who="i-WCrN5vpCNm6z9SvfXfby4e">
              Alf Svensson (kd)
            </item>
          </list>
        </div>
      </div>
    </body>
  </text>
</TEI>
