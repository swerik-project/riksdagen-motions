<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04279">
  <teiHeader>
    <fileDesc>
      <titleStmt>
        <title>med anledning av skr. 2021/22:39 Riksrevisionens rapport om Pisaundersökningen 2018</title>
        <author corresp="i-WRiXUtixNTz4kgEnAAs5GH">av Christian Carlsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4279 av Christian Carlsson m.fl. (KD)</title>
          <idno type="rdwebb">H9024279</idno>
          <rs type="number">4279</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024279/text</ref>
          <ref type="dokument_url_html">http://data.riksdagen.se/dokument/H9024279</ref>
          <ref type="dokumentstatus_url_xml">http://data.riksdagen.se/dokumentstatus/H9024279</ref>
          <ref type="docx">http://data.riksdagen.se/fil/4E502529-263D-4872-905C-576F69D3BEA3</ref>
          <ref type="pdf">http://data.riksdagen.se/fil/8658C647-A2E7-4A8F-828B-5669F6A29E33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RY8qLcSbx8xG6H9iHZMeS2" type="basedOn"/>
        <correspContext corresp="i-RY8qLcSbx8xG6H9iHZMeS2">
          <ref>Skrivelse 2021/22:39</ref>
        </correspContext>
        <correspAction xml:id="i-4Nnc5ifQKxnVjJsZEuehCJ" type="signed"/>
        <correspContext corresp="i-4Nnc5ifQKxnVjJsZEuehCJ">
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-LSDVASyi3FmHxiFrDTpcd7" type="submitted">
          <date when="2021-11-10"/>
          <time when="15:49:40"/>
        </correspAction>
        <correspAction xml:id="i-2nZqu1Dn4MUouShJbxHzGa" type="reviewed">
          <date when="2021-11-12"/>
          <time when="15:25:32"/>
        </correspAction>
        <correspAction xml:id="i-7koxgQ4Uksq7Fra7u5QPBD" type="dismissed">
          <date when="2021-11-16"/>
        </correspAction>
        <correspAction xml:id="i-3HnSAcexhrrVKY2n3idUVF" type="referred">
          <date when="2021-11-17"/>
        </correspAction>
        <correspAction xml:id="i-DN7XHzPU2x5pEf8T6gSqpb" type="assigned">
          <date when="2022-10-12"/>
          <time when="11:10:55"/>
        </correspAction>
        <correspContext corresp="i-DN7XHzPU2x5pEf8T6gSqpb">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-PKYEsqjSKLr2cdcRfb7qU1" type="behandlas_i"/>
        <correspContext corresp="i-PKYEsqjSKLr2cdcRfb7qU1">
          <ref type="uppgift">2021/22:UbU5</ref>
          <ref type="ref_dok_id">H901UbU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU5</ref>
          <ref type="ref_dok_titel">Riksrevisionens rapport om urvalet av elever till Pisaundersökningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SiF4sfE5qzyeqzgMa92Avf" type="motHeader">
        <div xml:id="i-QtqpsUbavjm2oLCHWDN9Tu" type="motTitle">
          Motion till riksdagen 2021/22:4279 av Christian Carlsson m.fl.
          (KD) med anledning av skr. 2021/22:39 Riksrevisionens rapport
          om Pisaundersökningen 2018
        </div>
      </div>
      <div xml:id="i-WyW6NgNafmRAiYTgZ6p9qh" type="motBody">
        <div xml:id="i-6s5SieQdaUZbQj9Urp2gnF" type="motProposal" subtype="förslag">
          <head xml:id="i-Govhw6EW27dMjDZPKFjZvC">
            Förslag till riksdagsbeslut
          </head>
          <list xml:id="i-U8gCFjBJxB33bN3VZuJKa8">
            <item xml:id="i-9PnKnWDTeG23jECsrKKxXd" sortKey="Yrkande 1">
              Riksdagen ställer sig bakom det som anförs i motionen om att
              utreda en återgång av ansvaret för Pisa, Timss och Pirls från
              Skolverket till universiteten, eventuellt i samverkan med Institutet
              för arbetsmarknads- och utbildningspolitisk utvärdering (IFAU),
              och detta tillkännager riksdagen för regeringen.
            </item>
          </list>
        </div>
        <div xml:id="i-UnVbQfWA2G3REnTgSk8sdu" type="motContent">
          <head xml:id="i-E5WEo8ZzrTT73Sidb8wegi" type="h1">
            Motivering
          </head>
          <p xml:id="i-2w7DVtBq2pB6SV5tLMow6h">
            Det är av största vikt att de internationella kunskapsmätningar
            som Sverige deltar i genomförs korrekt. Det är därför problematiskt
            att för många elever exkluderades i sam­band med genomförandet
            av Pisaundersökningen 2018.
          </p>
          <p xml:id="i-4wNXJKjDpiRKBQXvtWhFkH">
            Riksrevisionen riktar hård kritik mot regeringen och Skolverket
            för att ha brustit i att säkerställa att Pisa 2018 genomfördes
            på ett tillförlitligt sätt. Regeringen har inte följt upp de misstänkta
            felaktigheter som framkommit på ett tillräckligt sätt. Det har
            inte heller gjorts någon trovärdig utredning av genomförandet
            i efterhand.
          </p>
          <p xml:id="i-6zrJkVt46uskg6QKepQ1ea">
            Kristdemokraterna vill härmed ge vår syn på regeringens skrivelse
            med anledning av Riksrevisionens granskningsrapport Pisaundersökningen
            2018 – arbetet med att säker­ställa ett tillförlitligt elevdeltagande
            (RiR 2021:12).
          </p>
          <head xml:id="i-WfEWpj8UVMrRTJgRZixivZ" type="h2">
            Kristdemokraternas syn på granskningen
          </head>
          <p xml:id="i-4S2JVHVT1nrKaRxVhTytYM">
            Riksrevisionens rapport visar på ett för stort antal exkluderingar
            av elever vid genom­förandet av Pisa 2018. Antalet exkluderingar
            uppgick vid Pisa 2018 till 11,1 procent, trots att exkluderingarna
            enligt OECD inte bör överskrida 5 procent av målpopulationen.
            Andelen bortfall uppgick till 13,5 procent.
          </p>
          <p xml:id="i-7osxKx9JNC6KX8kzLfXacT">
            Riksrevisionen konstaterar att den höga andelen elever som exkluderats
            i undersök­ningen inte kan förklaras av ett ökat antal nyanlända
            elever. De elever som exempelvis invandrat i samband med flyktingkrisen
            2015 hade vistats för länge i svensk skola för att kunna exkluderas
            i enlighet med OECD:s riktlinjer.
          </p>
          <p xml:id="i-SzTAMwbGdYkr3qfg7m484H">
            Skolverket borde ha gjort mer för att säkerställa att Pisaundersökningen
            kunde genomföras i enlighet med OECD:s regelverk. Skolverket har
            dessutom brustit i arbetet för att följa upp den höga andelen
            exkluderingar och bortfall.
          </p>
          <p xml:id="i-Px3cZt7f9KY3qBBJfNofco">
            Riksrevisionen slår även fast att regeringen inte har fullföljt
            sitt uppföljningsansvar när det gäller tveksamheterna kring Pisa
            2018.
          </p>
          <p xml:id="i-7AA3nA8hQUxWkxeCuJAAUt">
            På Utbildningsdepartementet fanns redan i december 2019 ett internt
            pm från reger­ingens egna tjänstemän där det varnades för att
            för många elever exkluderats. Utbild­ningsministern kände till
            detta, men trots varningarna gjorde regeringen inte tillräckligt
            för att följa upp de misstänkta felen. Riksrevisionen har riktat
            skarp kritik mot regering­en för detta, och Kristdemokraterna
            instämmer i den kritiken, men inte nog med det.
          </p>
          <p xml:id="i-BcATCaPyoMMdq15nAzZGbd">
            I ett skriftligt svar till riksdagen den 9 juli 2020 svarade
            utbildningsministern: ”Jag har inte haft några uppgifter som skulle
            antyda att elever exkluderats på felaktiga grund­er och har därför
            inte haft några skäl att ifrågasätta den officiella statistiken.”
          </p>
          <p xml:id="i-WRE1CVdJCWAABtHqqLZrus">
            Det är detta som gör Pisaskandalen så allvarlig. Sveriges riksdag
            måste kunna lita på att det som statsråden och regeringen svarar
            är sant.
          </p>
          <p xml:id="i-VmsG9qnsjG7xAJJLZactu8">
            Utöver att regeringen har brustit i sitt uppföljningsansvar så
            är Riksrevisionen starkt kritisk till att varken regeringen eller
            Skolverket påtalat felaktigheterna i OECD:s rap­port som lämnades
            i september 2020 på uppdrag av Skolverket.
          </p>
          <p xml:id="i-G1ur7qcAtfxyGTvYf15iDn">
            Rapporten bygger på felaktiga antaganden om beräkningar som gjorts
            av antalet elever som kan exkluderas på grund av språkkriteriet,
            och om hur utbildningen för ny­anlända elever organiseras i Sverige.
          </p>
          <p xml:id="i-P9gLG5Zno8Qr92tFWXWuKc">
            En oberoende utredning borde ha granskat Sveriges genomförande
            av Pisa 2018 för att se över det underlag och de metoder som användes
            och hur detta påverkade resulta­tet. Detta påpekades bl.a. av
            Kristdemokraterna och flera andra partier i ett utskotts­initiativ
            till riksdagen, som dessvärre röstades ned av regeringspartierna
            i september 2020.
          </p>
          <p xml:id="i-H1Cwx8kgt916esEd8arLSo">
            Regeringen ger nu Riksrevisionen i huvudsak rätt i att för många
            exkluderats och erkänner att det kan ha förekommit att elever
            har exkluderats på ett sätt som strider mot OECD:s riktlinjer.
            Regeringen erkänner också att det finns felaktigheter i OECD-rapporten
            och att detta borde ha uppmärksammats av Skolverket och regeringen.
          </p>
          <p xml:id="i-34m1MjuohGrtqdLNJTG1hn">
            Det vilar dock ett tungt ansvar på regeringen, både för vad som
            har hänt i samband med Sveriges genomförande i samband med Pisa
            2018 och för att säkerställa att brister­na inte upprepar sig
            vid nästa genomförande.
          </p>
          <p xml:id="i-3kU4kvRi1v1mKWGc4E4Coh">
            Genom att regeringen inte har följt upp de misstänkta felaktigheterna
            på ett tillräck­ligt sätt, trots varningar från Utbildningsdepartementets
            egna tjänstemän, så har kun­skapsbristerna i svensk skola mörkats.
            Det hela är en skolpolitisk skandal, men framför allt ett svek
            mot alla barn som i dag hamnar efter och inte får möjlighet att
            lyckas i skolan. Sverige kommer inte att klara av att återupprätta
            kunskapsskolan så länge vi har en regering som inte är beredd
            att söka sanningen om de bristande kunskapsresultaten.
          </p>
          <head xml:id="i-2ndi4mwKcAaB4Br5V8U8r9" type="h2">
            Kristdemokraternas syn på rekommendationerna
          </head>
          <p xml:id="i-QBfL11KE34Jxuy9ZyWeMRC">
            Kristdemokraterna instämmer i Riksrevisionens rekommendationer
            om att regeringen bör utreda de rättsliga förutsättningarna för
            att kunna särredovisa exkluderingsgrunderna i Pisaundersökningen.
            För att kunna följa upp att exkluderingar sker i enlighet med
            OECD:s regelverk framöver behöver dessa exkluderingsgrunder redovisas
            var för sig, i enlighet med Riksrevisionens rekommendationer.
          </p>
          <p xml:id="i-Gv8m6pf57KSEhyhBcaHygi">
            Riksrevisionen menar även att Skolverket bör förbättra arbetet
            med att säkerställa ett korrekt deltagande i kommande undersökningar.
          </p>
          <p xml:id="i-2SjXMhLZbRmBs5Fz2rZYcN">
            Kristdemokraterna anser att Skolverket i och med Pisaskandalen
            2018 och den tvek­samma hanteringen av andra internationella kunskapsmätningar
            har förbrukat sitt för­troende när det gäller att ansvara för
            Sveriges deltagande i internationella kunskapsmät­ningar.
          </p>
          <p xml:id="i-WXagYVSKFDBTinFeh7hjQB">
            Tidigare låg ansvaret för genomförande av de internationella
            kunskapsmätningarna hos högskolorna med Mittuniversitetet som
            huvudansvarig, men 2015 beslutades att Skolverket skulle ta över
            ansvaret.
          </p>
          <p xml:id="i-B65SXNvKzUW3rtW7RXcaWc">
            Regeringen behöver nu utreda om ansvaret för de internationella
            kunskapsmätning­arna (Pisa, Timss och Pirls) bör flyttas tillbaka
            till universiteten. Möjligtvis bör åter­gången ske i samverkan
            med Institutet för arbetsmarknads- och utbildningspolitisk ut­värdering
            (IFAU).
          </p>
          <p xml:id="i-6JfweR8jh1ZFEbEgV7daak">
            Kristdemokraterna anser att regeringen bör flytta genomförandeansvaret
            för Pisa, Timss och Pirls från Skolverket till universiteten,
            för att säkerställa att de internationella kunskapsmätningarna
            genomförs korrekt.
          </p>
        </div>
        <div xml:id="i-UsY3YF3rE4LaV4vvVi1FCt" type="signatureBlock">
          <list xml:id="i-TnYz3Jufn4uS1NTeXNW96V">
            <item xml:id="i-AzgjQ8BYtYYHE8W1iLewY" type="signature">
              Christian Carlsson (KD)
            </item>
            <item xml:id="i-4dReezXQxRCnkQsgydwP3P" type="signature">
              Pia Steensland (KD)
            </item>
            <item xml:id="i-JVMjqsqzENZoE7N9VudkoS" type="signature">
              Acko Ankarberg Johansson (KD)
            </item>
            <item xml:id="i-XgMAHs8XXDgBEL4zNRJPE1" type="signature">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
