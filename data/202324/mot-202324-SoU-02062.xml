<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02062">
  <teiHeader>
    <fileDesc>
      <titleStmt>
        <title>En stark och kvalitativ Sis-vård i hela landet</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2062 av Carina Ståhl Herrstedt m.fl. (SD)</title>
          <idno type="rdwebb">HB022062</idno>
          <rs type="number">2062</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022062/text</ref>
          <ref type="dokument_url_html">https://data.riksdagen.se/dokument/HB022062</ref>
          <ref type="dokumentstatus_url_xml">https://data.riksdagen.se/dokumentstatus/HB022062</ref>
          <ref type="pdf">https://data.riksdagen.se/fil/50274B8A-0430-4587-A1EF-1197F60BF708</ref>
          <ref type="docx">https://data.riksdagen.se/fil/66506B82-5726-48C9-B4C2-6AE3FD4C0826</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HhfCNJTkSQdvzPFpQ2aEpS" type="signed"/>
        <correspContext corresp="i-HhfCNJTkSQdvzPFpQ2aEpS">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-2HFQhchqUWZTJKFYz4PjBu"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction type="submitted" xml:id="i-Vk5HUtVJe7fhCUx7vP18MU">
          <date when="2023-10-05"/>
          <time when="11:19:50"/>
        </correspAction>
        <correspAction type="reviewed" xml:id="i-5uewBwNsyuf9niXG3TZWaB">
          <date when="2023-10-05"/>
          <time when="13:07:30"/>
        </correspAction>
        <correspAction type="referred" xml:id="i-5prGTVDFkqRENygbzeu8wH">
          <date when="2023-10-17"/>
        </correspAction>
        <correspAction type="assigned" xml:id="i-Pr4ui14FeUmw9qsrx73nEU">
          <date when="2024-04-04"/>
          <time when="16:32:03"/>
        </correspAction>
        <correspContext corresp="i-Pr4ui14FeUmw9qsrx73nEU">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-89JNHE9KV9MS1UkXFPLoGy"/>
        <correspContext corresp="i-89JNHE9KV9MS1UkXFPLoGy">
          <ref type="uppgift">2023/24:SoU18</ref>
          <ref type="ref_dok_id">HB01SoU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU18</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2062 av Carina Ståhl Herrstedt m.fl. (SD) En stark och kvalitativ Sis-vård i hela landet</div>
      </div>
      <div type="motBody">
        <div type="motProposal" subtype="förslag">
          <head xml:id="i-3QPbXSriK1z89ibz31Ahp2">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9kmYZKENSYSRRG9M5CzQpS">
              Riksdagen ställer sig bakom det som anförs i motionen om att
              regeringen bör se över de lagar som reglerar Sis så att dessa
              harmonierar bättre med verksamhetens uppdrag och önskemål och
              tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-8TeSNuaHbbzEXmG4EU13ao">
              Riksdagen ställer sig bakom det som anförs i motionen om att
              avskiljning bör fasas ut och tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-FHz7thk8BSTryxcsgKxXvD">
              Riksdagen ställer sig bakom det som anförs i motionen om att
              regeringen bör se över möjligheten för personal att använda skyddsutrustning
              vid särskilt farliga situationer och tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-W27CHPsE9NskewrLAK7xTK">
              Riksdagen ställer sig bakom det som anförs i motionen om att
              regeringen bör se över möjligheten att utreda kroppskameror för
              anställd personal på Sis och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-NJKhj6XKneRqPc6ADt2Bj2">
              Riksdagen ställer sig bakom det som anförs i motionen om att
              regeringen bör se över myndighetens uppdrag i att förbättra arbetet
              med att möta barn och unga med omfattande psykisk ohälsa och tillkännager
              detta för regeringen.
            </item>
          </list>
          <list>
            <item sortKey="Yrkande 6" xml:id="i-LfwtZFqPtemC5DsL4DPo6">
              Riksdagen ställer sig bakom det som anförs i motionen om att
              regeringen bör utreda frågan om att ge myndigheten rätt att neka
              unga som faller utanför deras lagstadgade verksamhet och tillkännager
              detta för regeringen.
            </item>
          </list>
          <list>
            <item sortKey="Yrkande 7" xml:id="i-RBzBvnuHFxbUCu1RE8fZk5">
              Riksdagen ställer sig bakom det som anförs i motionen om att
              regeringen bör verka för att Sis inom sina verksamheter ska servera
              en varierad och hälsosam kost och tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-oJgsiykKU1voMHcuJth1M">
              Riksdagen ställer sig bakom det som anförs i motionen om att
              regeringen bör vidta åtgärder för att Sis ska bli en mer attraktiv
              arbetsgivare och tillkännager detta för regeringen.
            </item>
          </list>
          <list>
            <item sortKey="Yrkande 9" xml:id="i-2XgA8KMb9Ngg7hG4DbiSte">
              Riksdagen ställer sig bakom det som anförs i motionen om att
              regeringen bör analysera behovet av fler utbildningsinsatser för
              personal på Sis verksamheter och tillkännager detta för regeringen.
            </item>
          </list>
          <list>
            <item sortKey="Yrkande 10" xml:id="i-7kBy2uQTweAHiSpsm4y1Cf">
              Riksdagen ställer sig bakom det som anförs i motionen om att
              regeringen aktivt bör verka för kompetenshöjande insatser för
              personal anställd vid Sis och tillkännager detta för regeringen.
            </item>
          </list>
          <list>
            <item sortKey="Yrkande 11" xml:id="i-UAmAmT4CY64mJSJ75vFV4e">
              Riksdagen ställer sig bakom det som anförs i motionen om att
              regeringen bör verka för att Sis i sitt rekryteringsarbete särskilt
              tar frågan om lämplighet i beaktande och tillkännager detta för
              regeringen.
            </item>
          </list>
          <list>
            <item sortKey="Yrkande 12" xml:id="i-2t2rfCijFPvne64zBtkpyM">
              Riksdagen ställer sig bakom det som anförs i motionen om att
              regeringen bör verka för att Sis ska arbeta för ett ökat fokus
              och ett aktivt arbete i att främja hälsa och välmående och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Dzq5XCUDthGpMGwdx9PgMt">
            Motivering
          </head>
          <p xml:id="i-9RQC8apFYSTQXLs7PCurEZ">
            Att ungdomar med socialt nedbrytande beteende inte låses in med
            grovt kriminella ska vara en självklarhet. Statens institutionsstyrelse,
            Sis, är en statlig myndighet som ansvarar för individuellt anpassad
            tvångsvård. Där behandlas ungdomar med allvarliga psykosociala
            problem och unga vuxna med missbruksproblem, men under slutet
            av 1990-talet utökades uppdraget till att verksamheten även ska
            ta emot ungdomar som dömts till sluten ungdomsvård för grovt kriminella
            brott. Det är således en stor variation av ungdomar som vistas
            på Sis-hemmen, både vad gäller ålder och orsak, vilket gör att
            rätt personal och kompetens inom verksamheten och avdelningarna
            är grundläggande för att nå en väl fungerande verksamhet.
          </p>
          <p xml:id="i-N8zjyiRvvSkrDG9KmjMgU9">
            För Sverigedemokraterna är det självklart att ungdomar med allvarliga
            psykosociala problem inte bör låsas in med grovt kriminella. De
            grovt kriminella ungdomarna bör snarare hanteras av Kriminalvården,
            vars förutsättningar att hantera sådana ungdomar torde vara avsevärt
            bättre. På så sätt kan Sis lägga ett större fokus på vård och
            behandling, som i sin tur innebär att fler platser frigörs i den
            redan överbelastade verksamheten.
          </p>
          <head type="h2" xml:id="i-YWKF3HKU4xYeM7bFvX57qK">
            Tidöavtalet
          </head>
          <p xml:id="i-FSJd58XzpaE93Cqp8WrJiL">
            Under det gångna året har Sis varit ett ämne som blossat upp
            efter att rymningar, misskötsel och kriminalitet på boenden uppmärksammats
            allt mer i takt med att fler och fler händelser skett runtom i
            hela landet. Det har aldrig varit mer tydligt att Sis är i stort
            behov av omfattande förändring för att alla placerade barn och
            unga ska kunna få en trygg och säker placering, och samarbetspartierna
            har kommit överens om att det behövs en grundlig översyn av hela
            verksamheten.
          </p>
          <p xml:id="i-K35K2qhi15WfzW7bRWPvwg">
            Inspektionen för vård och omsorg (Ivo) har noterat en upprepning
            av hot, våld och kränkningar riktade mot unga flickor, både från
            anställda och andra individer som befinner sig på samma vårdinrättning.
            Samtidigt har det varit möjligt för ungdomar involverade i gängkriminalitet
            att engagera sig i aktiviteter såsom brottsplanering, hot, missbruk
            och förberedelser för att lämna platsen utan tillstånd.
          </p>
          <p xml:id="i-M4gifAKZxqvKMmTYDrxCCK">
            Inom ramen för Tidöavtalet finns viktiga åtgärder som ska genomföras.
            Bland annat ska de grovt kriminella inte vara inlåsta med unga
            med psykosomatiska problem som behöver vård och behandling – dessa
            menar vi ska flyttas över under Kriminalvårdens ansvar. Sis-placerade
            barn ska ha en trygg och säker vård.
          </p>
          <p xml:id="i-HzZwwEebRfWwRbZq9q33zL">
            För att komma till bukt med de stora problem som finns med införsel
            av vapen, droger och andra farliga föremål ska säkerheten ökas
            genom visitationer och bättre kontroller för att kunna garantera
            de boende och personal säkerhet. Det ska inte vara möjligt att
            smuggla in droger och vapen under permissioner eller besök.
          </p>
          <p xml:id="i-GYz8kntpfx7ougn7munU9t">
            För att göra sådan införsel betydligt svårare och i bästa fall
            helt stoppa möjligheten till rymningar är begränsningen av elektronisk
            kommunikation en viktig åtgärd. Reger­ingens utredare föreslår
            därför ökade befogenheter för att begränsa kommunikationen och
            därmed minska brottsplanering, missbruk eller rymningar. Vidare
            har regeringen aviserat att en översyn av Statens institutionsstyrelse
            ska genomföras där syftet är att såväl dess uppdrag som dess syfte
            ska analyseras. Det är angeläget och vi välkomnar det.
          </p>
          <head type="h2" xml:id="i-8vGXAQTUpuQHUJHTN1Jp7R">
            En drogfri, trygg och säker tvångsvård
          </head>
          <p xml:id="i-DVBhsqUi12nowcsfyV5UG3">
            De senaste åren har flera rapporter från olika instanser larmat
            om brister inom Sis verksamheter. Det har bland annat framkommit
            uppgifter om den bristande kontrollen inom verksamheterna för
            att uppmärksamma och garantera en drogfri och trygg miljö. Placerade
            ungdomar vittnar om att det är hur enkelt som helst att få tag
            på droger när de är placerade, och för en del har det till och
            med varit inkörsporten till ett långvarigt missbruk. Flickor vittnar
            också om sexuella övergrepp och övervåld. Sis måste kunna garantera
            att verksamheten är fri från droger och våld och måste därför
            också ges förutsättningar att kunna leva upp till det. Sverigedemokraterna
            anser att personal vid misstanke om införsel av droger bör ges
            möjlighet att begära kroppsbesiktning, vilket idag inte är möjligt.
          </p>
          <p xml:id="i-RmqSvQS2u9yN4c9vCu81kT">
            Tillgången till olika kommunikationsmedel, såsom läsplattor och
            mobiltelefoner, bör på ett mer effektivt sätt kunna begränsas
            för att säkerställa att sådan kommunikation blir svårgörlig. De
            lagar som reglerar Sis-verksamheten bör ses över för att bättre
            harmoniera med verksamhetens uppdrag och önskemål.
          </p>
          <head type="h2" xml:id="i-SmKPUbAhLVEhx5oE3WbNaX">
            Stärkt kontroll och tillsyn
          </head>
          <p xml:id="i-6RbLaXcuPMPbkcuGgSTsvn">
            Sverigedemokraterna ser det som angeläget med en kontinuerlig
            och noggrann kontroll och tillsyn av landets samhällsvård. Regeringen
            bör se över de lagar och regler som finns samt se över hur man
            kan säkerställa att dessa efterföljs för att undvika att miss­förhållanden
            förekommer i de olika typerna av boenden. Barn som placeras i
            landets samhällsvård är sårbara och många gånger saknas en familjär
            trygghet, vilket gör det extra viktigt att samhället tar sitt
            ansvar för att ge alla människor goda möjligheter till en trygg
            framtid.
          </p>
          <head type="h2" xml:id="i-3uK6UDHknAso57ZKNmo8US">
            Utfasning av avskiljning som redskap
          </head>
          <p xml:id="i-SwxyjabG93DHqFKSrdQwZG">
            Sverigedemokraterna har också följt dialogen kring myndighetens
            rätt eller inte rätt att använda sig av redskapet avskiljning.
            Vi anser att verktyget att avskilja ungdomar ska fasas ut, och
            att Sis intensivt bör arbeta med att bygga upp metoder och arbetssätt
            inom sin verksamhet för att kraftigt minska antalet avskiljningar
            för att göra sig redo för att avskiljning avskaffas. Det är då
            av vikt att andra metoder har etablerats inom myndig­heten till
            dess. Vi anser samtidigt att det är viktigt att myndigheten har
            de redskap och verktyg som gör att personalen på ett säkert och
            etiskt sätt kan skydda unga som har ett destruktivt beteende.
            Redskap som främst skyddar den unge från sig själv men också för
            att personalen ska kunna ha en trygg arbetsmiljö.
          </p>
          <head type="h2" xml:id="i-Q2XdG8mHcup3W8WqdhjbuP">
            Säkerhetsutrustning för personal att skydda sig i hotfulla situationer
          </head>
          <p xml:id="i-MZxygVUnZMV3fsL4JWehvj">
            Särskilt högklassade avdelningar där ungdomar med komplex problematik
            vårdas, där man ibland kan få in ungdomar som kan vara kraftigt
            utåtagerande, våldsamma och rent farliga, bör personal ha möjligheten
            att tillgå någon form av skyddsutrustning för att skydda sig mot
            slag och sparkar och från att bli bitna eller spottade på, det
            ur en skydds- och säkerhetsaspekt både för personal och för ungdom.
          </p>
          <head type="h2" xml:id="i-TRfWDM9Vred3PSZ1xWf6yL">
            Kroppskameror för anställd personal
          </head>
          <p xml:id="i-BuUnuFu2M1BmshUYYdGgQ">
            Hot och våld är tyvärr en stor del av vardagen för personal inom
            Sis. Enligt Akademikerförbundets medlemmar som är anställda på
            Sis-hem uppger nästan varannan anställd att de utsatts för hot
            och våld på arbetsplatsen. Detta visar en undersökning av Novus
            från 2022.
          </p>
          <p xml:id="i-8poijybqTTk2Q5t3VwrabV">
            Vidare är det få situationer där personal utsatts för hot och
            våld som polisanmäls. I en granskning från P4 Örebro framkommer
            att endast 5 av 73 incidenter om hot och våld på Sis-hemmet Bergsmansgården
            anmälts sedan 2020. Detta trots att utgångspunkten egentligen
            är att personal som utsätts ska polisanmäla detta.
          </p>
          <p xml:id="i-J8M2CWCFTFdHD7Gww2VLSp">
            Trots att Sis-personal inte arbetar ensamma kan det uppstå situationer
            där ingen mer än den placerade unga och en anställd hamnar ensamma
            i en våldsam eller hotfull situation. I väntan på utredning av
            ärendet kan den anställda bli avstängd i flera veckor, och det
            kan vara svårt att bena ut vad som faktiskt hänt när det är ord
            mot ord. För att öka personalens trygghet och säkerhet skulle
            kroppskameror kunna vara ett alternativ för personal vid vissa
            situationer.
          </p>
          <p xml:id="i-VE9Le9TEEeCNZWD7X8hD7B">
            Kroppskameror är bland annat något man i en pilotstudie från
            Arriva testat på regionaltåg, och i utvärderingen av detta framkommer
            att kroppskamerorna är något som ökat tågvärdars trygghet markant.
            Tanken med kroppskamerorna har varit att tågvärdarna hämtat ut
            en kroppskamera inför sitt pass med hjälp av id-kontroll, och
            att utgångspunkten är att kamerorna är avstängda fram tills att
            det uppstår en hotfull situation och den anställda satt på kameran.
            Inspelningarna i sin tur har inte fått användas eller tittas på
            av någon annan än Polismyndigheten om en situation uppstått, vilket
            betyder att de anställda inte själva har tillgång till inspelningen.
            Efter två dygn har filmen automatiskt raderats om situationen
            inte lett till att man tagit händelsen vidare.
          </p>
          <p xml:id="i-FXkxqZnZkdUyuyrWvTk1wf">
            Sverigedemokraterna anser att kroppskameror kan vara ett bra
            redskap för Sis-personal att kunna använda vid särskilda händelser
            där situationen så kräver. Detta självfallet med respekt för de
            placerades integritet. Regeringen bör därför utreda möjligheten
            till kroppskamera för personal anställd på Sis-hem.
          </p>
          <head type="h2" xml:id="i-MsBeHUKeLxbBPTn537qqVc">
            Sis verksamhet täcker upp för psykiatrins brister
          </head>
          <p xml:id="i-QrgnU5ZNwyJUHD8ccRkNa8">
            Sis har ett brett uppdrag i att möta barn och unga med olika
            behov. Vi ser också att barn och unga allt som oftast har ett
            allt tyngre vårdbehov och gruppen unga med allvarliga psykosociala
            och psykiska tillstånd placeras idag inom Sis verksamhet. Det
            vittnas om att flera av dessa ungdomar egentligen borde ha placerats
            inom barn- och ungdoms­psykiatrin, men att kommunerna i sitt arbete
            inte får in ungdomarna på bup och då väljer att i andra hand placera
            på Sis. Det är också tveksamt om Sis egentligen har ett lagstadgat
            uppdrag att möta unga med ett starkt behov av psykiatrin.
          </p>
          <p xml:id="i-JbDnB8PNP2Ngj7McRRdubP">
            Regeringen bör se över frågan om Sis är en lämplig myndighet
            för att möta dessa ungdomar samt överväga att ge myndigheten rätt
            att neka unga som faller utanför deras lagstadgade verksamhet.
            Det har myndigheten inte idag. Regeringen bör dock främst verka
            för att få en väl fungerande barn- och ungdomspsykiatri som har
            förmågan att möta efterfrågan när det gäller barn och ungas psykiska
            ohälsa.
          </p>
          <head type="h2" xml:id="i-BoTUSP2MTss8QKEkwUaVQc">
            En bättre översyn av verksamheten
          </head>
          <p xml:id="i-7Dw1bUq1YpZFrsDMc16DsQ">
            Missförhållanden och vanvård på samhällsvårdsinstanser har länge
            uppmärksammats i media vilket motiverar att ytterligare tillsyn
            bör tillämpas för barns, föräldrars och hela samhällets skull
            samt för att motverka att missförhållanden fortsätter att förekomma
            i framtiden. Inspektioner bör inte bara göras då indikationer
            om problem i en verksamhet finns, utan även som en åtgärd för
            att föregripa olägenheter i framtiden. Antalet inspek­tioner av
            HVB- och Sis-hem och LSS-boenden bör öka ytterligare. En översyn
            av landets anläggningar bör göras för att säkerställa att de är
            anpassade och håller god säkerhet för att trygga såväl personalen
            som de boende.
          </p>
          <head type="h2" xml:id="i-LsK1ukzUZNBBez6rQJfpAT">
            En verksamhet med kompetent och väl anpassad personal
          </head>
          <p xml:id="i-444GUnp8qspX5ni33THzdB">
            Personalen inom Sis-verksamheten gör ett viktigt arbete i att
            skapa en trygg, säker och stabil miljö för de barn och unga som
            av olika anledningar befinner sig på boendet. Däremot finns det
            idag stora problem med att kompetensen hos personalen är bristfällig,
            delvis på grund av kortvarig och tillfällig vikariepersonal men
            även kopplat till rekryterings­svårigheter inom yrket med en låg
            lönebild sett till det som arbetet innebär. Sverigede­mokraterna
            anser att regeringen aktivt bör verka för att säkerställa en trygg,
            säker och attraktiv arbetsmiljö inom Sis-verksamheten för en välmående
            och kompetent personal som leder till att de unga får den hjälp,
            stöd och behandling de behöver. Vidare anser vi att regeringen
            bör arbeta för att säkerställa en konkurrenskraftig arbetsplats
            där rekryteringen av personal inom Sis-verksamheten håller god
            kvalitet och grundas på kompetens, utbildning och lämplighet särskilt
            anpassad för just den specifika verksamheten.
          </p>
          <head type="h2" xml:id="i-PPSi8g1UuLrhZVZf6j2PME">
            Med mål att skapa en god hälsa – varierad och hälsosam kost
          </head>
          <p xml:id="i-EVhEit2FzcYvfLc2fmiqy1">
            Sis tar inte sällan emot barn och unga med en trasslig uppväxt,
            där bland annat föräldrars förmåga av olika orsaker varit enormt
            bristfällig, där ohälsa kopplat till otrygghet, missbruk och destruktiv
            omgivning har satt tydliga spår hos den unge. Det påverkar givetvis
            det psykiska måendet, vilket i sin tur allt som oftast tar sig
            uttryck i olika former av ätstörningar. Här har Sis en viktig
            uppgift att inom sitt uppdrag arbeta för att stärka hälsan och
            välmåendet hos den unge. Det kan bland annat ske genom regelbunden
            utevistelse, rörelse och en varierad kost som är anpassad till
            den unges aktiviteter. Det bör även inom Sis finnas ett fokus
            och ett aktivt arbete med att främja hälsa och välmående.
          </p>
        </div>
        <div type="motSignatures">
          <list>
            <item xml:id="i-66umSmTd2M8KM7mAptNxmi" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-TwLcJz2QR45E86S2E3ysYN" who="i-2HFQhchqUWZTJKFYz4PjBu">
              Carita Boulwén (SD)
            </item>
            <item xml:id="i-6KnwhP2kMcsJLCXEaBPmTo" who="i-8fLDFKe7DukdiZtVTQStKM">
              Angelica Lundberg (SD)
            </item>
            <item xml:id="i-8YsjPGQSobc1SbsUU44rBQ" who="i-Vk3BD1VwPAAm9tVnGHJL8B">
              Mona Olin (SD)
            </item>
            <item xml:id="i-SJ7qSWFW7Nnqt2LSrohgG1" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
            <item xml:id="i-Rdgp2EephgtZ5heET3XZyd" who="i-Uq8cgRMrRNcxY3QYetppCT">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
