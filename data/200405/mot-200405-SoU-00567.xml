<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00567">
  <teiHeader>
    <fileDesc>
      <titleStmt>
        <title>Lagstiftningen om hiv</title>
        <author corresp="i-LDb1GxQGG47N4mNNZ13jSZ i-D8B2Xf6UADbqciPHrqFxSc">av Martin Andreasson och Birgitta Ohlsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lagstiftningen om hiv</title>
          <idno type="rdwebb">GS02So567</idno>
          <rs type="number">So567</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So567/text</ref>
          <ref type="dokument_url_html">http://data.riksdagen.se/dokument/GS02So567</ref>
          <ref type="dokumentstatus_url_xml">http://data.riksdagen.se/dokumentstatus/GS02So567</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3dB6J5XXr2xdR3Hn3adbqf" type="signed"/>
        <correspContext corresp="i-3dB6J5XXr2xdR3Hn3adbqf">
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-2tMxkJsJ9VrKBQekUqu4XK" type="referral">
          <date when="2004-10-14"/>
        </correspAction>
        <correspAction xml:id="i-RWiHh6R1FCZ6js6YMm5P4H" type="dismissal">
          <date when="2004-10-14"/>
        </correspAction>
        <correspAction xml:id="i-Whv1jFEBeC3v2W23VdL3xq" type="submission">
          <date when="2004-10-05"/>
        </correspAction>
        <correspAction xml:id="i-9AuNb8d8HPz7McdEhBrdEw" type="assigned"/>
        <correspContext corresp="i-9AuNb8d8HPz7McdEhBrdEw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_567/mot_200405_So_567-0001.pdf"/>
      <div xml:id="i-D9aCzY5uftDvPoxzRVo2Tx" type="motHeader">
        <div xml:id="i-R9x3fVSzLpJtj3MTvKCh2a" type="motTitle"/>
        <div xml:id="i-XU86gvoSuzpjFaM8iMUQ2v" type="motSubmissionInfo"/>
      </div>
      <div xml:id="i-GtDQpJ223wgjERR9z6oCzD" type="motBody">
        <div xml:id="i-Jvd6sjDaYYqP9ho3Bnd46j">
          <p xml:id="i-U9SEwJYz6ErcMawHzdhgYU">
            2004/05 mnr: S0567 pnr: fp925
          </p>
          <p xml:id="i-6hiUbnz8ft5Qiwaer22GAu">
            Motion till riksdagen 2004/05:S0567
          </p>
          <p xml:id="i-3NukQeyDBXccDVHzBSdrXs">
            av Martin Andreasson och Birgitta Ohlsson (fp)
          </p>
          <p xml:id="i-PywAaSUtCNXpMRXDnXeUif">
            Lagstiftningen om hiv
          </p>
          <p xml:id="i-7VWsDE83VEBS8VRLjcuxxZ">
            Förslag till riksdagsbeslut
          </p>
          <p xml:id="i-BUo68Moi3ptrzSx6ZGr7Q">
            1. Riksdagen begär att regeringen låter göra en utredning av
            effekterna från preventionssynpunkt av smittskyddslagens informationsplikt.
            2. Riksdagen tillkännager för regeringen som sin mening vad i
            motionen anförs om införande av en definitiv tidsgräns för isolering
            av hivpositiva.
          </p>
          <p xml:id="i-CdQfDn7uWf5c2LL3CU8sM1">
            Bakgrund
          </p>
          <p xml:id="i-AXJ3bW4DrBTJmzeKueLLS7">
            Den 1 juli 2004 ersattes 1988 års smittskyddslagstiftning av
            en helt ny smittskyddslag (2004:168). Lagen omfattar alla sjukdomar
            som kan överföras till eller mellan människor och som kan innebära
            ett inte ringa hot mot människors hälsa. Det är viktigt att Sverige
            därigenom har en lagstiftning som har ett helhetsperspektiv på
            sjukdomar som innebär fara för människor, och det är ofrånkomligt
            att en sådan lagstiftning också måste innehålla möjligheter till
            tvång för den händelse att frivilliga åtgärder inte är tillräckliga.
            Alla tvingande åtgärder måste dock prövas mycket noggrant ur både
            effektivitets- och integritetssynpunkt. De måste bedömas utifrån
            både hur de påverkar den smittades situation och hur omgivningen
            uppfattar situationen. Inte minst viktigt är detta när det gäller
            arbetet med att begränsa spridningen av hiv. Den enda pågående
            dödliga epidemin i Sverige — och en av de största globala humanitära
            katastroferna i historien — är hiv/aids. Trots allt effektivare
            bromsmediciner finns varken vaccin eller botemedel i sikte. Omgivningens
            rädsla, och den ofta välgrundade egna rädslan för omgivningens
            reaktioner, gör att de flesta hivpositiva lever i en mycket utsatt
            situation. Ytterst få hivpositiva i Sverige är så pass öppna om
            sin sjukdom att de t.ex. skulle träda fram i en tidningsintervju.
            Denna sociala situation gör att hivpositiva i sin egenskap av
            hivbärare är osynliga för omvärlden. När hivpositiva inte vågar
            ge sig till känna leder detta till att andra lockas att tro att
            hiv inte finns i deras närhet.
          </p>
          <pb facs="riksdagen-motions-pdf/data/200405/mot_200405_So_567/mot_200405_So_567-0002.pdf"/>
          <p xml:id="i-RW2ggGdwHvymFqrFG22C43">
            2004/05:S0567
          </p>
          <p xml:id="i-B1dXT8S4wxSHAgpPSsGaZz">
            Försvarsmekanismerna i det mänskliga psyket är så starka att
            man lätt lurar sig själv till att tro att det är andra, och inte
            man själv, som utsätts för faror eller utsätter andra för fara.
            Människor tenderar att ta större risker vid sexuella kontakter
            med människor vars hivstatus de inte känner till, jämfört med
            de risker de är beredda att ta med människor som de vet är hivpositiva.
            Detta mönster styrks entydigt av forskarstudier och bekräftas
            också av vittnesuppgifter i brottmål där målsägandena haft sexuellt
            umgänge med personer som förtigit sin hivstatus. Att människor
            agerar på detta sätt är möjligen förståeligt från psykologisk
            synpunkt, men det är samtidigt en av de viktigaste mekanismerna
            bakom att hivepidemin fortgår i vårt land. Den sexuellt överförda
            hivspridningen i Sverige sker i dag huvudsakligen från personer
            som inte känt till sin hivstatus. När normen blir att man kan
            ta större risker såvitt partnern inte berättar att han eller hon
            är hivpositiv leder detta alltså till fortsatt hivspridning. Den
            lagfästa skyldigheten att informera om sin hivstatus måste granskas
            ur detta perspektiv. Vi anser att det är en moralisk plikt för
            alla människor att berätta om man bär på en sexuellt överförbar
            sjukdom, men när denna moraliska plikt överförs i lagtext riskerar
            den att befästa föreställningen att det enbart är den hivpositive
            som ska se till att hiv inte överförs. På så vis riskerar man
            dels att ytterligare bidra till stigmatiseringen av hivpositiva,
            dels att undergräva den grundnorm för effektiv prevention som
            går ut på att alla parter har ansvar att förebygga smitta — oavsett
            vad man tror sig veta om sin egen eller sina partners hälsostatus.
            Vi anser därför att smittskyddslagens lagfästa informationsplikt
            bör utvärderas vad avser dess effekter på arbetet för att förebygga
            hiv och andra sexuellt överförbara sjukdomar. Erfarenheterna från
            andra länder bör också tillvaratas i detta arbete.
          </p>
          <p xml:id="i-AqwJAztLMC1qYzhxDXvgY2">
            Isolering
          </p>
          <p xml:id="i-GUAvky1b3Jf6Dnrrnccg8">
            Den 1 november 1985 tog Sverige steget att fullt ut tillämpa
            smittskyddslagens tvångsregler även på infektion med HTLV-IIL,
            eller hiv. Detta innebar bland annat att möjligheten öppnades
            för smittskyddsläkare att ansöka hos länsrätt om isolering av
            en patient om det finns grundad anledning att anta att den enskilde
            inte följer de förhållningsregler som har beslutats. Isolering
            får pågå under högst tre månader. Efter ansökan av smittskyddsläkaren
            får länsrätten besluta att isoleringen skall fortsätta högst sex
            månader åt gången, och någon bortre tidsgräns för isoleringen
            finns inte. Denna möjlighet till i princip obegränsad isolering
            av hivpositiva har förts vidare till 5 kap. i 2004 års smittskyddslag.
            Många länder har regler om tvångsisolering, men i den demokratiska
            världen är Sverige ensamt om att ha så vittgående bestämmelser
            om isolering av hivpositiva och dessutom tillämpa dem i betydande
            omfattning.
          </p>
          <pb facs="riksdagen-motions-pdf/data/200405/mot_200405_So_567/mot_200405_So_567-0003.pdf"/>
          <p xml:id="i-2t3nZw6GH8akFWNdAeRbBc">
            Isolering kan användas vid alla allmänfarliga sjukdomar men tillgrips
            i praktiken enbart när det gäller hivpositiva. I huvudsak rör
            fallen socialt utsatta människor, såsom narkotikamissbrukare eller
            människor med psykisk störning, samt människor av utländsk härkomst
            som misstänks för att uppsåtligt eller genom oaktsamhet utsätta
            andra för smitta eller smittrisk. I vissa fall har tvångsisoleringen
            sträckt sig över mycket långa tidsperioder, upp till sju eller
            rentav tio år. Har då isoleringen begränsat spridningen av hiv
            i det svenska samhället? Nej, som framgår av den epidemiologiska
            studien Modell för spridning av hiv (bilaga 4 till SOU 1999:51)
            har tvångsisoleringen saknat betydelse för det faktum att Sverige
            varit relativt lindrigt drabbat av hivepidemin. Detta hänger samman
            med att hiv lyckligtvis är en relativt svåröverförd infektion
            som inte kan smitta vid vanliga sociala kontakter. Frågan om tvångsisolering
            hänger också intimt samman med den grundläggande principiella
            frågan om när det är berättigat att göra inskränkningar i den
            enskildes privatliv och självbestämmanderätt. I det internationella
            arbetet för mänskliga rättigheter har därför både tvångsisolering
            och hivpositivas rättigheter uppmärksammats på olika sätt.
          </p>
          <p xml:id="i-Fxkkm1JArv4HUSaxVRDom3">
            FN:s kommission för mänskliga rättigheter konstaterar i resolution
            1997/27 att folkhälsa har accepterats som en giltig grund för
            inskränkningar av de mänskliga rättigheterna och att stater ofta
            hänvisar till detta skäl när det gäller till exempel tvångstestning
            eller frihetsberövande. Kommissionen fastslår dock att folkhälsa
            sällan utgör ett legitimt skäl för inskränkningar av mänskliga
            rättigheter när det gäller hiv/aids. Inskränkande åtgärder kan
            vara effektiva vid smittsamma sjukdomar som sprids genom sociala
            kontakter och som kan botas, men är ineffektiva vid hivinfektion.
            Inom Europarådet har tre rekommendationer antagits som rör hiv/aids
            och rågor om etik och mänskliga rättigheter. En av dessa har väckt
            särskild uppmärksamhet i Sverige, nämligen rekommendation R (89)14
            om etiska rågor rörande hivinfektion i hälso- och sjukvården med
            mera. I rekommendationen anges ett antal principer som medlemsstaterna
            bör ta hänsyn till vid upprättandet av nationella handlingsprogram
            = för bekämpningen av hiv. Rekommendationen betonar att respekten
            för hivpositivas och aidssjukas mänskliga och sociala rättigheter
            är av avgörande betydelse för framgången av förebyggande hälsoprogram.
            Bland annat tas uttryckligen avstånd från alla ormer av tvångsisolering
            av hivpositiva eller aidssjuka. Grunden för detta ställningstagande
            är enligt rekommendationens explanatory memorandum att en sådan
            åtgärd anses oetisk och ineffektiv med hänsyn bland annat till
            att hiv inte kan överföras genom vanlig social kontakt.
          </p>
          <p xml:id="i-FBGkZ8dwVVxMNE4KF8H6Bw">
            Som enda land lade Sverige ned sin röst då ministerkommittén
            antog rekommendationen. I röstförklaringen anförde Sverige att
            rekommendationen är oförenlig med den svenska smittskyddslagen
            som ger möjligheter till tvångsisolering av hivpositiva. Trots
            att den parlamentariska smittskyddskommittén konstaterade att
            tvångsisoleringen av = hivpositiva kan tänkas stå i strid med
            Europakonventionens artikel 5 (rätten till personlig frihet) och
            artikel 8 (rätten
          </p>
          <p xml:id="i-NSB5ucg1vWuGWbZQ5ZBfvx">
            2004/05:S0567
          </p>
          <pb facs="riksdagen-motions-pdf/data/200405/mot_200405_So_567/mot_200405_So_567-0004.pdf"/>
          <p xml:id="i-NYYTFjfZ39psgVKZRjFAcr">
            2004/05:S0567
          </p>
          <p xml:id="i-Wvt2j444ewukPvBrzrgfoB">
            till skydd för privat- och familjeliv med mera) valde riksdagen
            att stödja regeringens förslag om att behålla isoleringsreglerna.
            Vi anser att det är hög tid att reformera lagstiftningen för att
            undanröja risken för konventionsbrott. Som ett första steg bör
            riksdagen såvitt avser infektion av hiv uppdra åt regeringen att
            återkomma med ett lagförslag som = förverkligar Smittskyddskommitténs
            förslag att isolering endast skall få äga rum i mycket speciella
            undantagssituationer och med en absolut bortre tidsgräns på sex
            månader. Vi ifrågasätter inte att det finns situationer då en
            hivpositiv person kan behöva frihetsberövas. För den person som
            uppsåtligt eller genom oaktsamhet utsätter andra för smitta eller
            smittrisk gäller dock brottsbalkens allmänna regelverk om grov
            misshandel, vållande av kroppsskada med mera. Vid behov kan här
            bestämmelserna om häktning komma till användning före en rättegång.
            I situationer där en hivpositiv narkotikamissbrukare eller person
            med psykisk störning måste frihetsberövas finns det andra bestämmelser
            som är bättre lämpade att använda, nämligen lagen om vård av missbrukare
            i vissa fall (LVM) respektive lagen om psykiatrisk tvångsvård
            (LPT). Det är ju inte på grund av hivinfektionen som sådan utan
            på grund av narkotikamissbruket respektive den psykiska störningen
            som personen bedöms vara ur stånd att ta ansvar för att inte föra
            hivinfektionen vidare till andra människor.
          </p>
          <p xml:id="i-MRT48ayKk3xbuKc9gmpezJ" type="date">
            Stockholm den 30 september 2004
          </p>
          <div xml:id="i-DRJ9TwAibtQ5DRe6sFxk5Y" type="signatureBlock">
            <p xml:id="i-MpeKgKhJfkPXkA6eNw1PnA" who="i-LDb1GxQGG47N4mNNZ13jSZ" type="signature">
              Martin Andreasson (fp)
            </p>
            <p xml:id="i-3oe93tB9ymdM64pkoYk4CU" who="i-D8B2Xf6UADbqciPHrqFxSc" type="signature">
              Birgitta Ohlsson (fp)
            </p>
          </div>
        </div>
      </div>
    </body>
  </text>
</TEI>
