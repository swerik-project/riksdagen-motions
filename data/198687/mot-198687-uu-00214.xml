<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-uu-00214">
  <teiHeader>
    <fileDesc>
      <titleStmt>
        <title>Sveriges bistånd till Etiopien</title>
        <author corresp="i-Ay6zrjzeNnZpMAPRBGZ8tC i-LqLKSYqgPPCXT6xiy14Fyr">Gunnar Hökmark och Anita Bråkenhielm (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges bistånd till Etiopien</title>
          <idno type="rdwebb">GA02u214</idno>
          <rs type="number">u214</rs>
          <orgName type="comitteeAbbreviation">uu</orgName>
          <ref type="dokument_url_text">http://data.riksdagen.se/dokument/GA02u214/text</ref>
          <ref type="dokument_url_html">http://data.riksdagen.se/dokument/GA02u214</ref>
          <ref type="dokumentstatus_url_xml">http://data.riksdagen.se/dokumentstatus/GA02u214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-LqLKSYqgPPCXT6xiy14Fyr</idno>
            <name>Anita Bråkenhielm</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MGbxrd1Q89Z7caTgVbwVKF" type="signed"/>
        <correspContext corresp="i-MGbxrd1Q89Z7caTgVbwVKF">
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-LqLKSYqgPPCXT6xiy14Fyr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_u_214/mot_198687_u_214-001.pdf"/>
      <div xml:id="i-PzJktdQYEMLzbtBdJkCyg3" type="motHeader">
        <div xml:id="i-857QWuNDLY8Sex57UprCo3" type="motTitle"/>
        <div xml:id="i-Ph43MUtnc5LKf3XP6jJkXw" type="motSubmissionInfo"/>
      </div>
      <div xml:id="i-JEyoTAGjCfmN1ETCzmiYSu" type="motBody">
        <div xml:id="i-CtkVZkx9LR1akEXiUg4dNN">
          <p xml:id="i-NziheiCsJcL4GRjmZKEREm">
            Motion till riksdagen 1986/87:U214
          </p>
          <p xml:id="i-DG7uwzkXLREo152ZC9A11i">
            Gunnar Hökmark och Anita Bråkenhielm (m) Sveriges bistånd till
            Etiopien
          </p>
          <p xml:id="i-4sF2z8z7cVcMge9GoC1LWn">
            Alltsedan de första svenska missionärernas insatser för mer än
            hundra år sedan finns många nära och mänskliga kontakter mellan
            Sverige och Etiopien. Många svenskar har framför allt sedan 1930-talet
            på de mest skilda områden verkat i Etiopien, vilket bidragit till
            att uppehålla intresset i Sverige för detta vackra land med sin
            gamla kultur och sina trots den stora fattigdomen stora möjligheter.
            Dessa traditionella band är i dag en av de faktorer som varit
            ett argument för fortsatta svenska biståndsinsatser även efter
            den till en början lovande revolution mot det feodala kejsarväldet,
            som likt många revolutioner snart spårade ur i en marxistiskt
            styrd terror. Det goda namn Sverige otvivelaktigt har i Etiopien
            skulle kunna ge större möjligheter för en aktiv påverkan från
            svensk sida än vad storleken på våra biståndsinsatser motiverar.
            Under de stora hungerkatastrofernas år på sistone hart. ex. de
            humanitära insatserna från inte minst frivilliga organisationer
            i USA och Västeuropa varit mycket större i ekonomiska termer än
            de svenska insatserna. Trots detta fick vi vid besök i Etiopien
            nyligen intrycket av att Sverige och svenskarna är väl kända begrepp
            inom det etiopiska samhället och att man på lägre nivåer i administrationen
            skulle kunna vara mottaglig för tålmodig påverkan beträffande
            t. ex. vikten av en utveckling mot demokrati, respekt för enskilt
            ägande, inte minst i jordbruket och respekt för mänskliga rättigheter.
            Detta synes emellertid vara tämligen ointressant då landet styrs
            med vapen och järnhand av en starkt centralistisk regim, för att
            inte säga en diktator, som med skräck och terror tillämpar sin
            marxistiska doktrin på ett sätt som leder tanken till Sovjetunionen
            under Stalintiden. En totalitär kontroll, uppbackad av brutalt
            våld och likvidationer när så behövs, lämnar inga möjligheter
            till kritik av regimens politik, än mindre utrymme för en utveckling
            mot pluralism och demokrati. Situationen vad gäller respekten
            för mänskliga rättigheter är ytterligt dålig. Någon yttrande-
            frihet existerar inte, politiskt oppositionella avrättas eller
            fängslas. Regimen torde vara en av de mest dogmatiskt kommunistiska
            i den tredje världen och den är fast besluten att utan hänsyn
            till invändningar eller till tradition genomföra sina planer inom
            ekonomins och framför allt jordbrukets område. De omfattande och
            tragiska hungerkatastroferna har inte gjort regimen
          </p>
          <p xml:id="i-MPGSmeypXrGDNA9GCfcmip">
            villigare att kompromissa med verkligheten. Även om en omfattande
            torka
          </p>
          <pb facs="riksdagen-motions-pdf/data/198687/mot_198687_u_214/mot_198687_u_214-002.pdf"/>
          <p xml:id="i-7FcuUcFr6nJia4v5r6pyfW">
            skapat en mycket svår situation för landet är det ingen tvekan
            om att regeringens jordbrukspolitik är en tungt bidragande orsak
            till svälten. Regeringens ovilja att göra avkall på krigföringen
            i bl. a. Eritrea på grund av dessa katastrofer vittnar om dess
            hänsynslöshet. Förutom att man ej tillät vissa hjälpinsatser finns
            alltför många trovärdiga uppgifter om att delar av biståndet användes
            för att stärka landets bytesbalans eller till och med för att
            köpa vapen för att dessa skall kunna avfärdas. Det totalitära
            styret ger inte bara en dyster prognos för möjligheten till demokratisk
            utveckling utan också för den ekonomiska utvecklingen. Dogmatiken
            i genomförandet av regeringens planer verkar inte bara förlamande
            på samhällsvitalitet och enskilda initiativ utan slår också sönder
            traditionella former för jordbruk och bygdegemenskap.
          </p>
          <p xml:id="i-3Q6vG1upuHmnKEXh3vTJvD">
            Jordbruket
          </p>
          <p xml:id="i-GHTatFEBfq78DgWyESE3Dm">
            Jordbruket är den helt dominerande näringen i Etiopien. Det bergiga
            landet får förhållandevis riklig nederbörd och även om skövlingen
            av skogen — under 40 år har den skogsbevuxna arealen minskat från
            40 till 4 procent av landets yta — har bidragit till jordförstöring
            och savannlandskapets omvand- ling i ökenartade områden, gav den
            stora jordreformen efter revolutionen hopp om en förbättring i
            de små och fattigas situation. Tyvärr blev förhoppningarna inte
            långlivade. Just på jordbrukets område genomdriver nu terrorregimen
            en omflyttning och brutal kollektivisering som låter många små
            bönder se sig förflyttade och fråntagna sin jord för andra eller
            tredje gången. Detta har fått till effekt att man i dag snarare
            har en lägre produktivitet inom jordbruket än innan den ursprungliga
            revolutionen förpassade det gamla ineffektiva och feodala kejsarväldet
            till historien. Etiopien drabbas i dag av samma problem som alla
            andra länder som sökt omsätta marxist- leninistiska doktriner
            inom jordbruket. De stora centrala planerna får ersätta den enskilde
            bondens erfarenhet och engagemang. Regimens socialistiska principer
            tar sig uttryck i ett antal större program.
          </p>
          <p xml:id="i-XrovmRQJ4T3wrqi6xdtuwD">
            1. Bybildningsprogrammet
          </p>
          <p xml:id="i-LPeFsrqbJHmMT7bSbKWnjf">
            Bybildningsprogrammet syftar till att flytta samman bönderna
            i gemensam- ma byar. Bybildningen leder till en omfattande omfördelning
            av jord och pågår kontinuerligt. Den leder till längre avstånd
            till den brukade jorden, svårigheter att vakta odlingar och en
            kapitalförstöring vad gäller framför allt hus. Bybildningsprogrammet
            motiveras med att byborna genom detta enklare kan få tillgång
            till sjukvård och skola. Det egentliga motivet torde vara att
            man genom bybildningen får en bättre politisk och ekonomisk kontroll
            över bönderna, samtidigt som man den vägen skapar en bas för en
            kollektivisering av jorden.
          </p>
          <p xml:id="i-6LjdVdGNCLUyDBHp3v7BDc">
            2. Kollektiviseringen
          </p>
          <p xml:id="i-5GPNn2Sabi4s2sLertGXos">
            Kollektiviseringen av jorden genomförs genom att bönder som slår
            sig samman i ett kooperativ får sig byns bästa jord tilldelad.
            Liksom den
          </p>
          <p xml:id="i-Tc4GbtygUjhod4oTTCMcPC">
            Mot. 1986/87 U214
          </p>
          <pb facs="riksdagen-motions-pdf/data/198687/mot_198687_u_214/mot_198687_u_214-003.pdf"/>
          <p xml:id="i-Y2c4Jn6g82qirj6EQkkmE5">
            omfördelning av jord som sker genom bybildningen skapar detta
            en otrygghet för den enskilde bonden och försvårar en mer långsiktig
            markvårdsinsats. Han vet inte om den jord han brukar i år kommer
            att vara hans nästa år. Enligt nuvarande planer skall 50 26 av
            den brukade jorden vara kollektivt skött, nu inom kort tid. Både
            bybildningen och kollektiviseringen strider mot nuvarande brukar-
            traditioner och har stött på omfattande motstånd. Detta har i
            flera fall slagits ned med militärt våld.
          </p>
          <p xml:id="i-8E68fb1hwkTWW3gv8EFzd2">
            3. Folkförflyttningsprogrammet
          </p>
          <p xml:id="i-6Ps9D93CZgYWrR5DbUVmx2">
            Folkförflyttningsprogrammet syftar till att flytta om befolkningen
            i vissa hårt drabbade regioner till andra och förmodat mer bördiga
            delar av landet. Som så många centrala planer har skillnaden mellan
            plan och verklighet dock blivit betydande. De regioner som människor
            tvångsförflyttats till har inte givit bättre levnadsvillkor. I
            vissa fall har dessa områden varit obefolkade på grund av malaria
            och tse-tse-fluga, i andra fall har där redan funnits människor
            som brukat jorden, vilket lett till betydande svårigheter. I ytterligare
            andra fall har överlevnadsvillkor helt enkelt saknats. Det är
            inte underligt att folkför- flyttningarna, som kostat avsevärda
            resurser, till stor del har fått genomföras med våld. En konsekvens
            har blivit splittrade familjer, en annan att områden som tidigare
            brukats och gett sina invånare en överlevnadsmöjlighet i dag står
            tomma.
          </p>
          <p xml:id="i-HJzqbCM145gWoVaYZeM1ST">
            4. Prispolitiken
          </p>
          <p xml:id="i-6X6FQPj99dCkydW6yBPQV3">
            Jordbrukspolitiken innehåller ytterligare ett destruktivt moment,
            nämligen prispolitiken. Den enskilde bonden är tvingad att sälja
            den större delen av sin gröda till den statliga inköpsorganisationen
            till ett lägre pris än som normalt gäller som marknadspris. Den
            kvot som skall levereras fastställs av byråden som ofta sätter
            kvoten i förmögenhetsbeskattande syfte. I vissa fall kan detta
            leda till att en bonde med många djur åläggs en större kvot än
            han har skördat, vilket tvingar honom att sälja djur och köpa
            säd på den lokala marknaden till marknadspris för att sedan sälja
            till det av myndigheterna fastställda lägre priset. Inköpsorganisationen
            har också otillräcklig kapacitet. Helt naturligt leder detta till
            svart försäljning, undangömda grödor som aldrig kommer till försäljning
            samt bristande vilja att höja produktiviteten. Privat försäljning
            får enbart ske inom den egna regionen, varför utbudet i landet
            i sin helhet inte svarar mot den verkliga produktionen. Omfattande
            ineffektivitet i distributionen av spannmål leder bl. a. till
            eventuellt överskott i vissa regioner ej kan omfördelas till områden
            med otillfredsställda behov. Detta hade betydande konsekvenser
            under de svåra svältåren men hämmar också utvecklingen under normala
            förhållanden. Denna bild av Etiopien och dess regim är inte uppmuntrande.
            Den gör att man på allvar kan ifrågasätta om det svenska biståndet
            kan bedrivas i enlighet med ens något av våra biståndsmål. Dels
            kan det som ett medel i regimens hand, i förverkligandet av dess
            planer, bli direkt kontraproduktivt, dels kan
          </p>
          <p xml:id="i-BfizxYxGuxaEUWxD2Pw1bi">
            Mot. 1986/87 U214
          </p>
          <pb facs="riksdagen-motions-pdf/data/198687/mot_198687_u_214/mot_198687_u_214-004.pdf"/>
          <p xml:id="i-375J6dZZarFdTWHKqRf2TL">
            biståndet innebära ett stöd för odemokratisk och destruktiv regim.
            Enligt vår mening bör svenskt bistånd inte utgå till sådana verksamheter
            som på sikt ger negativa konsekvenser för den fattiga befolkningen.
          </p>
          <p xml:id="i-KN3dKjtVaH5qGzdNz5dWv1">
            5. Fortsatt svenskt bistånd
          </p>
          <p xml:id="i-Ck1PVrNHkE6tTfQhdkmQSD">
            Det finns dock argument som talar för fortsatt svenskt bistånd
            till vissa verksamheter som bidrar till pluralism och som på sikt
            kan vara till godo för landet. Det är vår uppfattning att de svenska
            biståndsinsatserna till Etiopien måste dras ned. Bland annat bör
            det understrykas att detta är en markering till regimen att vi
            inte vill medverka till insatser som på sikt försämrar situationen
            för landets fattiga befolkning och utgör en risk för fortsatt
            miljöförstöring. Neddragningarna bör göras inom ramen för de svenska
            projekten för landsbygdsutveckling inom SEAD, eftersom det har
            blivit svårt att bedriva dessa utan att man medverkar till den
            destruktiva kollektiviseringsprocessen. Även om tjänstemän inom
            den etiopiska jordbruksadministrationen torde inse att Etiopien,
            lika litet som något annat land i världen, kan driva en hård kollektivisering
            av jordbruket utan katastrofala följder för produktivitet och
            mänsklig värdighet hos de små brukarna, torde den diktatoriska
            regimen vara okänslig för försök till påverkan i annan riktning.
            För en etiopisk medborgare är det förenat med omedelbar livsfara
            att framföra en avvikande uppfattning. Det direkta regimorienterade
            biståndet bör därför dras ned. På sikt bör kvarstående resurser
            i större utsträckning än hittills orienteras till de olika skogsvårdsprojekt
            som har både omedelbar och långsiktig betydelse för landets natur
            och befolkningens överlevnad. Den etiopiska regeringen synes dock
            ha insett att en restaurering av skogen är en fråga om liv och
            död med effekter redan inom en snar framtid. Skogsvårdsskolan
            i Wondo Genet bedriver utan politiska störande inslag en värdefull
            utbildning och även växtförädlingsverksamhet. Olika plante- ringsprojekt
            och jordkonserveringsprojekt skulle kunna stödjas. Medel skulle
            på sikt kunna omdirigeras till SIDA:s byskogsprojekt, som även
            gör insatser i Etiopien. För övrigt bör stöd ges till de enskilda
            kyrkliga och humanitära organisatio- ner som bedriver verksamhet
            i landet. Evangeliska Fosterlandsstiftelsen har den längsta traditionen.
            Bibeltrogna Vänner och Svenska kyrkans Mission är verksamma i
            landet i samarbete med den lokala protestantiska kyrkan, som för
            närvarande torde lida något mindre av förföljelser än för ett
            par år sedan. Rädda barnen bedriver ett viktigt familjeåterföreningsprojekt
            bland familjer som splittrats under folkomflyttningarna och bland
            föräldralösa barn. Hjälp bör också kunna utgå från katastrofanslaget,
            även om den akuta hungerkatastrofen nu övergått i ett viktigt
            rehabiliterings- och återuppbygg- nadsskede. Så länge inbördeskriget
            pågår kommer dock katastrofinsatser också att mer eller mindre
            oväntat kunna behövas. Etiopien är ett land som griper varje besökande.
            Det har ett fattigt folk,
          </p>
          <p xml:id="i-PDGrNuxNyYhw4LkuYJEwjW">
            Mot. 1986/87 U214
          </p>
          <p xml:id="i-QgZWTV71dKzGcxtDtNNQRA">
            10
          </p>
          <pb facs="riksdagen-motions-pdf/data/198687/mot_198687_u_214/mot_198687_u_214-005.pdf"/>
          <p xml:id="i-6ysxPPFj7dhpHV65PcJGSQ">
            där dock t.ex. kvinnans ställning synes vara bättre än i många
            andra utvecklingsländer och där männen synes beredda att delta
            i jordbruksarbe- tets bördor. Det finns en gammal kultur och en
            kristen såväl som en muslimsk tradition att bygga på. Det är ett
            folk terroriserat av en regim vars brutalitet lagt en förlamande
            hand över de möjligheter man annars kan ana. Biståndet till Etiopien
            måste såvitt möjligt kanaliseras förbi regimens förlamande inflytande
            och främst inriktas på att rädda och förbättra den förstörda naturen.
            Det bör stödja de fattigaste och försöka medverka till att på
            sikt skapa möjligheter till en utveckling i mera pluralistisk
            riktning och till en utveckling mot erkännande av elementära mänskliga
            rättigheter.
          </p>
          <p xml:id="i-EGefuHLwVwwuCwqQstJsWy">
            Hemställan
          </p>
          <p xml:id="i-HetPq2h2Z3qzPJE7GfqCig">
            Med anledning av vad i motionen anförts hemställer vi 1. att
            riksdagen beslutar fastställa medelramen för Sveriges bistånd
            till Etiopien till 115 milj. kr. för budgetåret 1987/88, 2. att
            riksdagen hos regeringen begär åtgärder för att på sikt överföra
            allt större del av biståndet till Etiopien till projektinriktat
            bistånd och humanitära insatser via enskilda organisationer i
            enlighet med vad i motionen anförts.
          </p>
          <p xml:id="i-13SKsU9mHCDyLuz7tyPs8y" type="date">
            Stockholm den 23 januari 1987
          </p>
          <p xml:id="i-CHoZG6Qx3Lds74jZSSqu6V" type="signatureBlock">
            Gunnar Hökmark (m) Anita Bråkenhielm (m)
          </p>
          <p xml:id="i-GKjnNyY4oRogeJTvuX9pjj">
            Mot. 1986/87 U214
          </p>
          <p xml:id="i-SdEAb8h8A5htui6iJF8uZU">
            1
          </p>
        </div>
      </div>
    </body>
  </text>
</TEI>
