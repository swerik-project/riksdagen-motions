<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03191">
  <teiHeader>
    <fileDesc>
      <titleStmt>
        <title>Bryt ungas kriminella bana</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3191 av Tomas Tobé m.fl. (M, C, L, KD)</title>
          <idno type="rdwebb">H5023191</idno>
          <rs type="number">3191</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023191/text</ref>
          <ref type="dokument_url_html">http://data.riksdagen.se/dokument/H5023191</ref>
          <ref type="dokumentstatus_url_xml">http://data.riksdagen.se/dokumentstatus/H5023191</ref>
          <ref type="docx">http://data.riksdagen.se/fil/A22F7571-2B6B-474A-BEAF-F0B43BDCCD54</ref>
          <ref type="pdf">http://data.riksdagen.se/fil/C245E538-F346-4D8A-A3F6-BFE22B1CB073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G9jLwL8iper9Nswx9RGcu7" type="signed"/>
        <correspContext corresp="i-G9jLwL8iper9Nswx9RGcu7">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-Jm8TysVNZrNbsv6a6eDkdE" type="submitted">
          <date when="2017-10-05"/>
          <time when="11:30:42"/>
        </correspAction>
        <correspAction xml:id="i-KQHFgMZqpJmjrBazDQGH3z" type="reviewed">
          <date when="2017-10-05"/>
          <time when="11:48:03"/>
        </correspAction>
        <correspAction xml:id="i-3dAKMZPRiwS8WQ1NQue7vp" type="referred">
          <date when="2017-10-13"/>
        </correspAction>
        <correspAction xml:id="i-TAxhTeAQ8TyM6Ynfw5WxAN" type="assigned">
          <date when="2018-11-20"/>
          <time when="09:06:20"/>
        </correspAction>
        <correspContext corresp="i-TAxhTeAQ8TyM6Ynfw5WxAN">
          <ref type="assignedTo">Justitieutskottet</ref>
        </correspContext>
        <correspAction xml:id="i-KP5crnZGYeCmREnBUuzJDE" type="behandlas_i"/>
        <correspContext corresp="i-KP5crnZGYeCmREnBUuzJDE">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PFvuwrbaeyWBUFm2B3Z8VT" type="behandlas_i"/>
        <correspContext corresp="i-PFvuwrbaeyWBUFm2B3Z8VT">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BeTNyqUsAb3ZwQD26d6eVz" type="behandlas_i"/>
        <correspContext corresp="i-BeTNyqUsAb3ZwQD26d6eVz">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7QDwC4qAX9gkyWXfSy4RMM" type="behandlas_i"/>
        <correspContext corresp="i-7QDwC4qAX9gkyWXfSy4RMM">
          <ref type="uppgift">2017/18:JuU18</ref>
          <ref type="ref_dok_id">H501JuU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU18</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KDgDeK4Vhn7EojXa9XaZ85" type="motHeader">
        <div xml:id="i-MBKPsmf297iUs2w8g59tDr" type="motTitle">
          Motion till riksdagen 2017/18:3191 av Tomas Tobé m.fl. (M, C,
          L, KD) Bryt ungas kriminella bana
        </div>
      </div>
      <div xml:id="i-DimK3H1e8PrvbPegM7Trsc" type="motBody">
        <div xml:id="i-DLpChW4fBFwtsYC31Yx3yu" type="motProposal" subtype="förslag">
          <head xml:id="i-RJFQqKfgtXcurAZ24Bo2Mt">
            Förslag till riksdagsbeslut
          </head>
          <list xml:id="i-TRgUgTMm4NLnzfWoCRB6gv" style="ol">
            <item xml:id="i-5NbDLiKSHEHMLatsM2PhFg">
              Riksdagen ställer sig bakom det som anförs i motionen om att
              se över behovet av utökade tidiga insatser för barn i riskzonen
              för att minska risken att dessa senare begår brott, och detta
              tillkännager riksdagen för regeringen.
            </item>
            <item xml:id="i-Bw3gC3TRMPi7vzhq2XvEoJ">
              Riksdagen ställer sig bakom det som anförs i motionen om att
              regeringen skyndsamt bör återkomma om åtgärder för snabbare lagföring
              för brott begångna av ungdomar och tillkännager detta för regeringen.
            </item>
            <item xml:id="i-F44HgxM6EwXoq3Z4acPfs6">
              Riksdagen ställer sig bakom det som anförs i motionen om att
              införa åtgärder för att säkerställa att socialtjänstens yttranden
              i förundersökningar håller hög kvalitet och tillkännager detta
              för regeringen.
            </item>
            <item xml:id="i-BqdMfW8CDk3KiN55H8hga9">
              Riksdagen ställer sig bakom det som anförs i motionen om att
              utreda behovet av ökad närvaro av socialtjänsten vid inledande
              förhör med unga och tillkännager detta för regeringen.
            </item>
            <item xml:id="i-YF9mebDfeWrH8urD949p1W">
              Riksdagen ställer sig bakom det som anförs i motionen om att
              utreda efterlevnaden av reglerna om offentlig försvarare i samband
              med inledande förhör med unga och tillkännager detta för regeringen.
            </item>
            <item xml:id="i-PiaoqrucCydaiZb6qNZBYn">
              Riksdagen ställer sig bakom det som anförs i motionen om att
              uppmuntra användningen av sociala insatsgrupper för ungdomar som
              ännu inte fyllt 15 år och tillkännager detta för regeringen.
            </item>
            <item xml:id="i-HqsmuRptExCMz1T2NcxiKR">
              Riksdagen ställer sig bakom det som anförs i motionen om att
              utvärdera de sekretessbrytande bestämmelserna för att säkerställa
              att nödvändig information om unga kan delas mellan socialtjänsten
              och polisen och tillkännager detta för regeringen.
            </item>
            <item xml:id="i-SRwSTUzhCFgqPUgtEn6xvS">
              Riksdagen ställer sig bakom det som anförs i motionen om att
              utvärdera vilka åtgärder som är effektiva för att minska risken
              att unga begår brott och tillkännager detta för regeringen.
            </item>
            <item xml:id="i-P1TsFr3TvV8BogVxfDTLiL">
              Riksdagen ställer sig bakom det som anförs i motionen om att
              överväga vilka ytterligare åtgärder som krävs för att fler brott
              begångna av personer under 15 år ska utredas och tillkännager
              detta för regeringen.
            </item>
            <item xml:id="i-Y3wh6Ct2xRCfgYsc6QKHSf">
              Riksdagen ställer sig bakom det som anförs i motionen om att
              regeringen skyndsamt ska införa fler lämpliga påföljder för unga
              och tillkännager detta för regeringen.
            </item>
            <item xml:id="i-M8hQwC2vLK87LECqBcMt1h">
              Riksdagen ställer sig bakom det som anförs i motionen om att
              utvärdera lagändringen i LUL för att säkerställa att drogtester
              av barn under 15 år kan genomföras i tillräcklig omfattning och
              tillkännager detta för regeringen.
            </item>
            <item xml:id="i-VobS9VqXyJzucm4voYt7mt">
              Riksdagen ställer sig bakom det som anförs i motionen om att
              utreda möjligheten för åklagare att föreskriva kortare ungdomstjänst
              genom strafföreläggande för ringa brott och tillkännager detta
              för regeringen.
            </item>
            <item xml:id="i-P1wR3goKnoWkK1iHKvLe1N">
              Riksdagen ställer sig bakom det som anförs i motionen om att
              se över kvaliteten i den slutna ungdomsvården och tillkännager
              detta för regeringen.
            </item>
            <item xml:id="i-3QVozhxbVTstW1uiZerw3u">
              Riksdagen ställer sig bakom det som anförs i motionen om att
              se över den uppsökande verksamheten i häkte för unga och tillkännager
              detta för regeringen.
            </item>
          </list>
        </div>
        <div xml:id="i-E3kDTXKqb72TFp7kYXdiXM" type="motContent">
          <head xml:id="i-LEcxLEas4K6nVCy3f42pGj" type="h1">
            Motivering
          </head>
          <p xml:id="i-TUYUEGgJG1uxHn97VcpvfD">
            Ungdomar är överrepresenterade i statistiken över misstänkta.
            Detsamma gäller antalet lagföringar. Det är relativt vanligt att
            ungdomar vid något enstaka tillfälle begår brott. Men det är ett
            fåtal unga som står för majoriteten av brottsligheten bland ungdomar.
            Ju tidigare samhället reagerar när unga är på väg i en negativ
            riktning, desto större är möjligheten att bryta den negativa utvecklingen.
          </p>
          <p xml:id="i-QRho8W3wzfkw7dsY762StV">
            Det nya utanförskapet som växer fram drabbar utrikesfödda och
            unga med svag utbildning särskilt hårt när de inte ges möjlighet
            till jobb. Bland de unga som varken arbetar eller studerar har
            minst en tredjedel inte gått klart gymnasiet. Det hindrar människors
            frihet och skapar otrygghet i vårt samhälle. Alla unga ska kunna
            se en framtid i Sverige. Föräldrar har huvudansvaret för att lära
            sina barn om vad som är rätt och fel. Samtidigt har förskola och
            skola en stor betydelse för barnens uppväxtvillkor. Genom att
            skapa förutsättningar för goda uppväxtvillkor, god skolmiljö,
            utbildning och arbete kan brott förebyggas.
          </p>
          <head xml:id="i-LjVEhuDfvRgoADacpLULj3" type="h2">
            Tidiga insatser
          </head>
          <p xml:id="i-Aw7uFbUv7sWQKZ7G3yABL4">
            En viktig del i arbetet med unga lagöverträdare är det förebyggande
            arbetet. Där behöver mer göras. I Brottsförebygganderådets rapport
            Insatser mot brott och otrygghet i socialt utsatta områden betonas
            särskilt vikten av tidiga brottsförebyggande insatser för att
            förhindra att barn i ett senare skede begår brott eller ansluter
            sig till kriminella nätverk. Rapporten tar upp flera insatser
            som visat sig vara effektiva i internationell forskning, däribland
            så kallade hembesök.
          </p>
          <p xml:id="i-JGYvLSfiL1ayL5x2N9pqGc">
            Hembesök innebär att kvinnor, som tillhör olika riskgrupper,
            redan under gravidi­teten får löpande hembesök av en sjuksköterska
            eller annan vårdpersonal. Dessa besök fortsätter sedan under barnets
            första år. På så sätt involveras föräldrarna tydligare i det förebyggande
            arbetet och får hjälpmedel för att minska risken för att barnet
            senare begår brott. Genom förebyggande besök kan även förtroendet
            mellan föräldrar och de sociala myndigheterna öka.
          </p>
          <p xml:id="i-9Gy7KP72bp5h3BkuCtctFE">
            Detta är viktigt då barn med en stark anknytning till sina föräldrar
            har mindre risk för att dras till kriminella miljöer och begå
            brott. En stödjande familjepolitik är en av de viktigaste förbyggande
            insatserna för att minimera risken för att brottslighet uppstår.
            Hembesök kan vara en viktig del i det förebyggande arbetet då
            det lett både till färre fall av barnmisshandel samt att barnen
            på längre sikt uppvisade mindre problembeteenden än andra barn
            i jämförelsegrupper och därmed löper mindre risk att begå brott.
          </p>
          <p xml:id="i-qryrrkKwRMMhWsvgfXXck">
            Likande insatser finns även i dag i form av socialtjänstens oannonserade
            besök. Vi menar att detta borde göras i större utsträckning för
            att säkerställa att barn i riskzonen för att begå brott, får det
            stöd som de behöver och för att hjälpa föräldrarna i deras roll.
          </p>
          <p xml:id="i-KrMACZGzqUeo6ctFpqwqBx">
            Det är också viktigt att alla insatser för att förhindra att
            unga begår brott utvärderas. Först då går det att veta vilka insatser
            som är mer eller mindre effektiva. Därför vill vi att regeringen
            tar initiativ till en utvärdering.
          </p>
          <head xml:id="i-WtsTGm315GEK5iLtYcgtgT" type="h2">
            Snabbare hantering
          </head>
          <p xml:id="i-XVdB1oJH1ZTNgxCHUx8PT3">
            För handläggning av ärenden där ungdomar är inblandade, som misstänkta
            eller målsägande, finns särskilda tidsfrister under förundersökningen
            och i domstol. Dessa regler har tillkommit då det för ungdomar
            finns ett särskilt starkt intresse av en snabb reaktion från rättsväsendet.
            En skyndsam handläggning gynnar dessutom både effektiviteten och
            rättssäkerheten i brottsbekämpningen.
          </p>
          <p xml:id="i-4cjorJY2Gyey4avepRM22h">
            Även om det redan idag finns särskilda skyndsamhetskrav i ungdomsärenden
            finns det vissa mål där ännu snabbare handläggningstider är eftersträvansvärt.
            Det kan bland annat röra sig om brott där det finns klar och tydlig
            bevisning eller brott med enklare händelseförlopp som kan utredas
            direkt på brottsplatsen. Det kan till exempel röra sig om olovlig
            körning, ringa stölder, rattfylleri eller vissa mindre allvarliga
            fall av narkotikabrott och skadegörelse.
          </p>
          <p xml:id="i-KrgfbTbZfQEZi8nHpxCDpL">
            Mot bakgrund av detta är det välkommet att regeringen har tillsatt
            en utredning med uppdraget att utreda och föreslå åtgärder som
            leder till en snabbare lagföring av brott. Det är dock viktigt
            att arbetet för en snabbare lagföring av brott bedrivs skyndsamt
            och snarast leder fram till konkreta åtgärder. Vi förutsätter
            därför att regeringens Försöksprojekt med ett snabbförfarande
            i brottmål (ds 2017:36) inleds under hösten 2017 som utlovat.
          </p>
          <head xml:id="i-EYoicGQdvpeNHiGLxVh4ut" type="h2">
            Socialtjänstens roll
          </head>
          <p xml:id="i-FvamD7ELcuUmTMvVaBEeah">
            Innan beslut om åtal fattas för personer under 18 år ska ett
            yttrande inhämtas från socialtjänsten i den kommun som har ansvaret
            för den unga. Yttrandet baseras främst på socialtjänstens sociala
            utredning om den unge. Yttrandet ligger senare till grund för
            både åklagarens åtalsbeslut och vilken eventuell påföljd som ska
            utdömas.
          </p>
          <p xml:id="i-UmGLNQ2218SqtxQSpd4CLe">
            Enligt justitieutskottets uppföljning om unga lagöverträdare
            har det framkommit att socialtjänstens yttranden inte håller nödvändig
            kvalitet. Detta beror bland annat på att socialtjänsten ofta bara
            har två veckor på sig att lämna yttranden och i övrigt har en
            hög arbetsbelastning. Ofullständiga yttranden kan leda till att
            unga inte får den påföljd som vore mest lämplig, vilket är mycket
            allvarligt.
          </p>
          <p xml:id="i-XG4WLWWKL2u7ZpXnaBRtKe">
            För en korrekt bedömning av både åtalsfrågan och påföljdsval
            är det viktigt att socialtjänstens yttranden är av hög kvalitet
            och innehåller nödvändig information. Vi vill därför att regeringen
            genomför åtgärder som höjer kvaliteten på socialtjänstens yttranden.
          </p>
          <p xml:id="i-2f7EQMJG4EoqJWNAoLeECd">
            Utskottets uppföljning visar även att socialtjänsten endast i
            begränsad omfattning deltar vid inledande förhör. Detta är problematiskt
            då möjligheten till en snabbare utredning, om den unges levnadsomständigheter
            och möjligheten att sätta in tidiga åtgärder, ökar om socialtjänsten
            närvarar på det inledande förhöret.
          </p>
          <p xml:id="i-9nejHDYcvSWQsyn2JYqq6x">
            Förutom närvaro från socialtjänsten har unga även rätt till en
            offentlig försvarare vid inledande förhör. Kritik har bland annat
            riktats från JO, Barnombudsmannen och Advokatsamfundet om att
            unga inte får information om rätten till offentlig försvarare
            eller att denne inte ges möjlighet att närvara vid det inledande
            förhöret.
          </p>
          <p xml:id="i-5tF2yqhUUj5HDGLEGHYmSb">
            Rätten till en försvarare är en grundläggande rättighet och särskilt
            viktig för unga som annars kan ha svårt att tillvarata sin rätt.
            För att garantera ungas rättssäkerhet vill vi se över hur reglerna
            om närvaro av socialtjänsten och offentliga försvarare vid inledande
            förhör efterlevs.
          </p>
          <head xml:id="i-7UiYunH3cEm7ycA59hm5CP" type="h2">
            Samverkan mellan socialtjänsten och polisen
          </head>
          <p xml:id="i-52UnVBYgRneCQBreNRPks8">
            Sedan 2011 samverkar socialtjänst, skola och polis tillsammans,
            i vad som kallas sociala insatsgrupper, för att på individnivå
            hjälpa unga att sluta begå brott. Insatsgrupper innebär att berörda
            aktörer samarbetar och använder sin samlade kompetens för att
            arbeta med unga i riskzoner. Det kan handla om att stärka det
            sociala nätverket kring den unge, särskilt stöd i skolarbetet,
            särskild yrkesträning, arbete eller fritidssyssel­sättning. På
            så sätt kan en destruktiv livsstil motverkas. Samarbetet har i
            många fall varit framgångsrikt.
          </p>
          <p xml:id="i-9fvY8ZKJWVcScgytyanWJp">
            Att hela samhället samverkar och strävar mot samma mål kan vara
            avgörande för att få ungdomar att bryta en kriminell bana. Forskning
            visar att det är svårt att bryta ett redan etablerat kriminellt
            beteendemönster. Barn och unga som tidigt uppvisar ett antisocialt
            beteende bör därför fångas upp och erbjudas hjälp och stöd för
            att undvika att beteendet resulterar i framtida kriminalitet.
            Vi anser därför att antalet sociala insats­grupper bör bli fler.
            Vi vill också att arbetsmetoden i högre grad ska användas för
            kriminella ungdomar som ännu inte har fyllt 15 år. I dag arbetar
            sociala insatsgrupper endast med ungdomar över 15 år, men vi vet
            att många yngre än 15 år har påbörjat en kriminell livsstil. Det
            finns därför skäl att se över hur metoden även ska kunna användas
            för kriminella ungdomar som ännu inte fyllt 15 år.
          </p>
          <p xml:id="i-FkEjaiYtbXArqMvsKxwn8p">
            Under alliansregeringen genomfördes förändringar i sekretessbestämmelserna
            för att nödvändig information om unga lättare skulle kunna delas
            mellan socialtjänsten och polisen. Syftet med lagändringen var
            att förebyggande åtgärder lättare skulle kunna sättas in vid risk
            att den unge var i färd med att begå brott.
          </p>
          <p xml:id="i-3tqY8PvR53FZPJXeYHiLKR">
            Ett välfungerande samarbete mellan socialtjänsten och polisen
            är grundläggande för att kunna förhindra ungdomsbrottslighet.
            Det finns dock indikationer på att sekretessbestämmelserna fortfarande
            förhindrar att nödvändig information delas mellan myndigheterna.
          </p>
          <p xml:id="i-WK4tAR5x3hAnVWnbkbeArZ">
            Med bakgrund av detta vill vi att 2013 års lagändring om sekretessbrytande
            bestäm­melser för unga ses över. I denna översyn är det också
            viktigt att även undersöka om polisen och kommuner har tillräcklig
            kunskap för att tillämpa sekretessreglerna på ett riktigt sätt.
          </p>
          <head xml:id="i-4h2pzXQHa7d7TUq464HGM8" type="h2">
            Fler brott ska utredas
          </head>
          <p xml:id="i-XVM2RTadUQjrWDbje2Vmyp">
            För att brott som begåtts av barn under 15 år i större utsträckning
            och mer effektivt skulle utredas, genomfördes 2010 ändringar i
            lagen om unga lagöverträdare. I rapporten Brott begångna av barn
            från Brå har dessa ändringar utvärderats.
          </p>
          <p xml:id="i-4TtgUQqEKcCPK5AjKsPxsE">
            Brå anför att lagreformen inte har lett till att polisen utreder
            en större andel av de brottsmisstänkta under 15 år. Däremot utreds
            de grövre brotten oftare men inte alltid. Drygt en fjärdedel av
            de grövsta brotten har inte blivit utredda, vilket strider mot
            lagändringarna. Misstag och okunskap tycks vara de främsta orsakerna
            till att ärendena inte utreds, enligt utvärderingen. Andelen utredningar
            som har initierats av social­tjänsten halverades mellan 2005 och
            2012, tvärtemot lagstiftarens intentioner.
          </p>
          <p xml:id="i-4DJtZejcWS5CEW2cN5RmvN">
            Socialsekreterare uppger i utvärderingen att de inte fått tillräcklig
            information om lagändringarna och konsekvenserna för deras arbete
            med brottsmisstänkta barn. Utvärderingen pekar på flera förbättringsmöjligheter.
            Vi anser därför att man bör se över vilka ytterligare åtgärder
            som krävs för att fler brott som har begåtts av personer under
            15 år ska utredas.
          </p>
          <p xml:id="i-VDFDS6VLwaN9NEtXvx9tfW">
            Utvärderingen är särskilt viktig med tanke på utvecklingen med
            ökad gängkriminalitet där allvarliga brott allt oftare begås av
            unga. För att tidigt kunna bryta den unges kriminella bana och
            hjälpa den unge att ta sig ur det kriminella nätverket är det
            viktigt att fler brott som begåtts av personer under 15 år utreds.
            Att någon inte har uppnått straffmyndighetsålder ska inte innebära
            att konsekvenser uteblir. Samhället måste sända tydliga signaler
            om att kriminalitet alltid är oacceptabelt, oavsett gärningsmannens
            ålder.
          </p>
          <head xml:id="i-V4oSBS46uJHVSURqATEvY5" type="h2">
            Fler lämpliga påföljder
          </head>
          <p xml:id="i-CGWGKTwkWrCr6dHkkNuMvR">
            Unga lagöverträdare behöver också möta påföljder och tydliga
            konsekvenser. En tidig och tydlig reaktion behövs för att den
            unge ska förstå att brottsliga gärningar får konsekvenser. Vi
            anser att det bör införas möjligheter att döma ut fler olika typer
            av påföljder för unga lagöverträdare däribland omplacering, kontaktskyldighet
            för unga och helgavskiljning.
          </p>
          <p xml:id="i-SubUMNwULRsXMQTJFk2Fjn">
            Genom kontakskyldighet ska den unga hålla regelbunden kontakt
            och träffa en stödperson. Helgavskiljning innebär att den unga
            ska vara hemma på helger och kvällar men kan gå i skolan som vanligt.
            Det kan också innebära att den unga inte får vistas på vissa platser,
            vilket säkerställs genom elektronisk övervakning i form av en
            fotboja.
          </p>
          <p xml:id="i-Cr6R5Kmj2AhBmaxGaPiSJU">
            Redan i februari 2015 tillkännagav riksdagen till regeringen,
            på Alliansens initiativ, att unga under 18 år ska kunna dömas
            till helgavskiljning med elektronisk fotboja. Trots detta och
            en befintlig utredning med färdiga lagförslag har regeringen inte
            presenterat några åtgärder för att detta ska bli verklighet.
          </p>
          <p xml:id="i-SLE4jxW7PttWeSurpGmUbk">
            Först i slutet av 2016 agerade regeringen men valde då att tillsätta
            ytterligare en utredning för att se över hur lämpligare påföljder
            för unga skulle kunna införas. Även denna utredning föreslog ett
            system med kontaktskyldighet för unga och helgavskiljning – dock
            under nya namn: ungdomstillsyn respektive ungdomsövervakning.
            Regeringen bör sluta förhala införandet av nya ungdomspåföljder
            och skyndsamt återkomma med dessa förslag till riksdagen.
          </p>
          <p xml:id="i-8cn8Vm9piPUqwwVydX9iTw">
            Riksdagen har också tillkännagett för regeringen att se över
            straffrabatten för unga vuxna mellan 18 och 21 år. Idag döms en
            person mellan 18 och 21 år till ett lindrigare straff än vad en
            vuxen person hade fått för samma brott.
          </p>
          <p xml:id="i-8q1B4cCCBBbJRnLmmKsres">
            När det gäller ungdomar över 18 år är de dessutom myndiga i lagens
            mening och har samma rättigheter och skyldigheter som alla andra
            medborgare i Sverige, och en myndig person ska ta ansvar för sina
            handlingar. Regeringen har öppnat upp för att förändra regelverket
            och vi förutsätter att de kommer att följa riksdagens tillkännagivande.
          </p>
          <head xml:id="i-Rvc1uFj9YdeohY6Wf6PHMU" type="h2">
            Stärk arbetet mot narkotikamissbruk bland unga
          </head>
          <p xml:id="i-A2keFuP5RmGC2mwzWizb7j">
            Polisen lyfter återkommande narkotikahandeln som ett stort problem
            där unga ofta är inblandade. Inte minst när det gäller narkotikabrottslighet
            är det förebyggande arbetet viktigt för unga. Ju tidigare samhället
            reagerar, desto större är möjligheterna att bryta utvecklingen
            och den unges beroende.
          </p>
          <p xml:id="i-4tqb11d8hYeM8gHaHE8rZG">
            Sedan 2010 kan polisen genomföra drogtester av barn under 15
            år om det finns misstanke att dessa brukat narkotika. Dock används
            denna möjlighet mycket sällan. Enligt Brås rapport Brott begångna
            mot barn förekommer drogtester endast i två procent av det totala
            antalet ärenden. Av rapporten framgår även att vissa poliser avstår
            från att genomföra drogtester på barn under 15 år för att de är
            osäkra på vad lagen innebär och är rädda för att göra fel.
          </p>
          <p xml:id="i-XSqtgaLSGqx1cQtVgQdxa3">
            Vi menar att fler barn borde drogtestas vid misstanke om narkotikabruk
            för att bättre kunna fånga upp dem i ett tidigt skede i missbruket.
            På så sätt kan rätt behandling lättare påbörjas och risken för
            ytterligare kriminalitet motverkas.
          </p>
          <p xml:id="i-Ua9FHz1F2FS4YrtAvsiS3n">
            För att förebygga och bekämpa brott är det viktigt att unga har
            förtroende för polisen. Därför är lokalt närvarande och synliga
            poliser avgörande för att minska narkotikabruket bland unga. Om
            polisen är lokalt förankrad och har god kännedom om områdets förutsättningar
            och problem ökar förutsättningarna för ett framgångsrikt arbete.
          </p>
          <head xml:id="i-WRAUswreNmutajEhj913gH" type="h2">
            Ungdomstjänst för unga lagöverträdare
          </head>
          <p xml:id="i-EFVvXdroZPHq5UkSmCqr33">
            Vi anser att fler unga bör dömas till ungdomstjänst och även
            fullgöra påföljden, som också bör ha en tydlig koppling till brottet.
            För att underlätta detta bör det övervägas om en åklagare ska
            kunna föreskriva kortare ungdomstjänst för ringa brott genom strafföre­läggande.
            På så sätt skulle reaktionen på lagöverträdelsen komma snabbare
            och därmed få en tydligare koppling till brottet.
          </p>
          <head xml:id="i-A6QMfXwC11vno7eibSgxGV" type="h2">
            Stärk kvaliteten i den slutna ungdomsvården
          </head>
          <p xml:id="i-UDDRPjxktrhvzs37dPBmyU">
            Det finns ett behov av att reformera och stärka kvaliteten på
            den slutna ungdomsvården i Sverige. Alliansregeringen genomförde
            flera reformer och resursökningar för att förbättra den slutna
            ungdomsvården däribland åtgärder för att förstärka utslussningen.
            Krav infördes också på ett starkare samarbete mellan Statens institutionsstyrelse
            och socialtjänsten.
          </p>
          <p xml:id="i-LDomaTdpPFi8fTZrqe3cG9">
            Vi anser att det finns behov av att följa upp dessa åtgärder
            och även reformera den slutna ungdomsvården i stort för att ytterligare
            stärka kvaliteten. Dessutom bör det utredas om eftervården för
            de ungdomar som dömts till sluten ungdomsvård i dag är tillräcklig.
          </p>
          <head xml:id="i-W5omxK7parabpnKntG2JTH" type="h2">
            Uppsökande verksamhet
          </head>
          <p xml:id="i-GqPBVnr4EfGgrFMfJcu1XG">
            Sveriges långa häktningstider har länge diskuterats, särskilt
            då många häktningar även innebär att den häktade är isolerad eller
            har andra restriktioner. Att vara isolerad, och inte få umgås
            med andra personer intagna på häktet, är särskilt svårt för unga
            personer varför isolering endast sker för allvarliga brott där
            det finns synnerliga skäl.
          </p>
          <p xml:id="i-2dhTU2skGkhoKt9ib84bVh">
            Tiden i häktet är dock ofta en gynnsam vändpunkt, framför allt
            för unga personer. Därför är det viktigt att Kriminalvårdens uppsökande
            verksamhet även i fortsättningen prioriterar unga häktade som
            är i behov av olika insatser för att bryta den kriminella banan.
            För de unga som är häktade med restriktioner är den uppsökande
            också ett exempel på isoleringsbrytande åtgärder som kan underlätta
            för den unge.
          </p>
          <p xml:id="i-X3C5i5WHBmA3b2pEVBFkvE">
            Unga som tillhör olika gäng- eller nätverkskonstellationer är
            också mer benägna att hoppa av om samhället lyckas fånga upp dem
            när de just anhållits för brott och riskerar en allvarlig påföljd.
            För att hindra återfall i brott hos unga är det därför viktigt
            att den uppsökande verksamheten i häkte ökar.
          </p>
        </div>
        <div xml:id="i-JtNqDdCrDchTq8eYgXKvL9" type="motSignatures">
          <list xml:id="i-7A85BZMwfRcaYYswwG45Gk">
            <item xml:id="i-D5WPL1Z1xUrpkC8YUV65GH">
              Tomas Tobé (M)
            </item>
            <item xml:id="i-Emzou48L81H75g4QHCU1hN">
              Johan Hedin (C)
            </item>
            <item xml:id="i-Y6BWPdFP7kDHCDQpg7DgT5">
              Roger Haddad (L)
            </item>
            <item xml:id="i-GytzyRoqz3mxpZeLqK6n5W">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
