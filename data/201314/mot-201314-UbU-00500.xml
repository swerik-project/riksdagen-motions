<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00500">
  <teiHeader>
    <fileDesc>
      <titleStmt>
        <title>De negativa effekterna av studieavgifter för utländska studenter</title>
        <author corresp="i-FrTJne8fam41FasSB9mLUA">av Kerstin Engle (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De negativa effekterna av studieavgifter för utländska studenter</title>
          <idno type="rdwebb">H102Ub500</idno>
          <rs type="number">Ub500</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub500/text</ref>
          <ref type="dokument_url_html">http://data.riksdagen.se/dokument/H102Ub500</ref>
          <ref type="dokumentstatus_url_xml">http://data.riksdagen.se/dokumentstatus/H102Ub500</ref>
          <ref type="doc">http://data.riksdagen.se/fil/285A8107-9079-470B-B1CE-0CE77CB1AADE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-vVcUyrFA6YPYv1FDc2SzB" type="signed"/>
        <correspContext corresp="i-vVcUyrFA6YPYv1FDc2SzB">
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction xml:id="i-BhXfNktB4yQ6egJ2Ff2wJg" type="numbering">
          <date when="2013-10-07"/>
        </correspAction>
        <correspAction xml:id="i-ATGT7X67SqrQWMBetbmzZM" type="submission">
          <date when="2013-10-04"/>
        </correspAction>
        <correspAction xml:id="i-C2xMr7Gx71n8GGbuVC9YpU" type="transfer">
          <date when="2013-10-01"/>
        </correspAction>
        <correspAction xml:id="i-QBtC6TLR5bdUibpuLbGshc" type="assigned"/>
        <correspContext corresp="i-QBtC6TLR5bdUibpuLbGshc">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UC9JehURNgFRG1XiNo6CbJ" type="motHeader"/>
      <div xml:id="i-MyKsNyLyGaCWihTJ1T8naL" type="motBody">
        <div xml:id="i-Ff2ncWwmvPy1NSPiKks7q7" type="motProposal" subtype="förslag">
          <head xml:id="i-Gzp3migG5NysC9RB6raF6g">
            Förslag till riksdagsbeslut
          </head>
          <p xml:id="i-CWY9S6sLvp3eS9Mwe2HPKo">
            Riksdagen tillkännager för regeringen som sin mening vad som
            anförs i motionen om studieavgifter för utländska studenter.
          </p>
        </div>
        <div xml:id="i-W42xYmo9hu9G2RbLCSyZBQ" type="motContent">
          <head xml:id="i-N7iXbdsWKpduYKUHDeiwVo" type="h1">
            Motivering
          </head>
          <p xml:id="i-Dm7ojX7unrtXXmmzYbK9cs">
            Riksdagen beslutade i juni 2010 att införa studieavgifter för
            utländska studenter. Det innebär att högskoleutbildning är avgiftsfri
            för den som är svensk medborgare, medborgare inom EU/EES eller
            Schweiz. Medborgare från övriga länder, så kallade tredjelandsstudenter,
            ska däremot betala en avgift för sin högskoleutbildning från höstterminen
            2011. Syftet med ändringen var bland annat att svenska högskolor
            skall konkurrera internationellt med kvalitet, inte med avgiftsfri
            utbildning. När höstterminen drog igång efter beslutet blev det
            betydligt färre utländska studenter vid våra universitet och högskolor.
            Avgifterna varierar men innebär oftast runt 100 000 kr per år.
          </p>
          <p xml:id="i-27nR48Av1bKJk48KQ5qFgh">
            2010 hade Kungliga Tekniska högskolan i Stockholm 1 200 utländska
            studenter som studerade utan att betala avgifter. Efter riksdagens
            beslut blev det omkring 240. Beslutet har inneburit att högskolornas
            miljöer har blivit mindre internationella. Det kan även innebära
            en begränsning av antalet kurser, vilket även drabbar svenska
            och europeiska studenter.
          </p>
          <p xml:id="i-MZLCNf5FwtrM9waXEfcwoc">
            Antalet ansökningar bedöms ha minskat med runt 80 procent. Den
            beräknade nedgången har blivit större än förväntat enligt Högskoleverket.
            Nästan 100 000 färre studenter har sökt utbildning i Sverige.
            Andra länder som infört avgifter har samma erfarenhet.
          </p>
          <p xml:id="i-JyByEU6boJAnaJzQTduiSP">
            Enligt Utbildningsdepartementet är det positivt att ha fått bort
            många sökanden som belastade det administrativa systemet och inte
            påbörjade några studier. Jag delar inte denna uppfattning. Färre
            internationella studenter är inget positivt för Sverige.
          </p>
          <p xml:id="i-FAww1memcRR4qBiGbictJi">
            Hösten 2010 sökte sig 8 235 studenter från länder utanför Europa
            på egen hand till Sverige för att för första gången studera på
            svenska universitet och högskolor. Hösten efter kom 1 651.
          </p>
          <p xml:id="i-4qFChoCqP81Fu3pzGe5D6k">
            Reformen antogs trots kraftiga protester från universitet och
            högskolor.
          </p>
          <p xml:id="i-KDxRxSyyYUZYjjkg8HLnm6">
            Därmed tog också Sverige och svenska lärosäten klivet in som
            aktörer på en global utbildningsmarknad där konkurrensen hårdnar
            om en växande grupp mobila och förhoppningsvis betalande studenter.
            Utbildningsdepartementet minskade i samma svep sitt anslag till
            universitet och högskolor med 500 miljoner kronor. Och uppmanade
            lärosätena att satsa på marknadsföring för att rekrytera utomeuropeiska
            studenter. För att kunna locka särskilt duktiga betalande studenter
            att söka sig till Sverige inrättade staten två olika stipendieprogram
            på sammanlagt 60 miljoner kronor. Merparten av pengarna hämtades
            denna gång ur biståndsbudgeten. Men tillströmningen uteblev och
            lärosätena förlorade i ett slag 80 procent av de utomeuropeiska
            s.k. freemoverstudenterna.
          </p>
          <p xml:id="i-VY1A2ik1qtYSNiB8TkWSPp">
            Som exempel kan nämnas Högskolan Dalarna, ett av de lärosäten
            som förlorat flest sökande – förra hösten sökte 15 532 personer
            till internationella kurser och till hösten är det 640 stycken.
            Det är sorgligt att det blir färre utländska studenter på högskolan.
            Det innebär att våra studenter får mindre impulser från andra
            kulturer. Det har även betytt mycket för Dalarna och lett till
            internationella samarbeten för företag här, säger Andrew Casson,
            chef för utbildnings- och forskningskansliet på Högskolan Dalarna.
            De tvingas nu banta sitt utbud av internationella utbildningar.
          </p>
          <p xml:id="i-QpehGAcQuW1vGd14Ypk2nq">
            Detta var bara ett exempel från Dalarna. Många andra företrädare
            för Sveriges lärosäten vittnar om den förlust det innebär när
            de utländska studenterna har försvunnit i så stor utsträckning.
          </p>
          <p xml:id="i-3n3hjhRfBpbeosyzPBbkL9">
            För svenska studenter som inte reser utomlands är det en stor
            och viktig tillgång att kunna befinna sig i en internationellt
            präglad studentmiljö där olika livsperspektiv möts.
          </p>
          <p xml:id="i-JbDSZHvQuzCLq42AE28ZKj">
            På en del universitet talar man helt frankt i termer av att nå
            köpstarka grupper och att vända sig mot länder där det finns en
            tillräckligt stor välbärgad medelklass, som Kina, Indien, Brasilien.
            Många använder agenter för att värva. Göteborgs universitet marknadsför
            sig i Indien i dag.
          </p>
          <p xml:id="i-Rk1QJ66mM8AEn2HCKoPJ3p">
            Att tillåta utländska studenter att komma hit och studera avgiftsfritt
            ligger helt i linje med den politik för global utveckling, PGU,
            som riksdagen enhälligt antog 2003. PGU:n ska bida till en rättvis
            och hållbar utveckling utan att biståndspengar tas i anspråk.
            Nu tas i stället biståndspengar i anspråk för stipendier, och
            biståndspengar kommer därmed att vara en del av finansieringen
            för svenska universitet och högskolor.
          </p>
          <p xml:id="i-8fuHXDzSkVsGWdD1zd18b9">
            I dag skjuter staten till 160 miljoner till stipendier, varav
            ca 125 miljoner tas ur biståndsbudgeten.
          </p>
          <p xml:id="i-9F6XoqrzLdFPFdX2H7Rrw7">
            I EU 2020, strategin för EU:s tillväxt, talas om Europas demografiska
            utveckling och behovet att locka till sig studenter och forskare
            från hela världen. De svenska avgifterna ligger knappast i linje
            med denna strategi.
          </p>
          <p xml:id="i-rmBKp1wjfsuRSPG1PRs7m">
            I Universitetskanslersämbetets Årsrapport för universitet och
            högskolor 2013 som släpptes 31 maj kan man också under rubriken
            Internationellt läsa: Till det kommer behovet av att rekrytera
            kvalificerad arbetskraft: genom att ta emot studenter kan mottagarlandet
            hoppas på att de som utbildar sig sedan stannar.
          </p>
        </div>
        <div xml:id="i-16d8YqiYfHrMCaiErnSj4m" type="motSignatures">
          <list xml:id="i-F7cojxcbcNHz3dJscoabaQ">
            <item xml:id="i-4DjpVgXYjp9HUg52WYPZie">
              Kerstin Engle (S)
            </item>
          </list>
        </div>
      </div>
    </body>
  </text>
</TEI>
