<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00331">
  <teiHeader>
    <fileDesc>
      <titleStmt>
        <title>Regler för blodgivning och organdonation för män som haft sex med män</title>
        <author corresp="i-jzGaaesAq8sGFLrFKnaY8 i-GJLL78ePjJhSXVWBYyRW8t">av Olof Lavesson och Margareta Cederfelt (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regler för blodgivning och organdonation för män som haft sex med män</title>
          <idno type="rdwebb">H002So331</idno>
          <rs type="number">So331</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So331/text</ref>
          <ref type="dokument_url_html">http://data.riksdagen.se/dokument/H002So331</ref>
          <ref type="dokumentstatus_url_xml">http://data.riksdagen.se/dokumentstatus/H002So331</ref>
          <ref type="doc">http://data.riksdagen.se/fil/5612A58F-58FA-4297-9925-437C8B0B40E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H7xvXSYi2mhgkkm5792xTL" type="signed"/>
        <correspContext corresp="i-H7xvXSYi2mhgkkm5792xTL">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction xml:id="i-3uC5BU6KNKRYAVqNwGRBmB" type="numbering">
          <date when="2012-10-04"/>
        </correspAction>
        <correspAction xml:id="i-Un99tokBwvdWjt7BWkSVw4" type="submission">
          <date when="2012-10-03"/>
        </correspAction>
        <correspAction xml:id="i-JuEKTJAPreanyX8r9bKRA2" type="transfer">
          <date when="2012-10-03"/>
        </correspAction>
        <correspAction xml:id="i-RUn9t4nsh1Gm36qtwoBTdo" type="assigned"/>
        <correspContext corresp="i-RUn9t4nsh1Gm36qtwoBTdo">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MSQp9rZtL5Z7w7xk3YNXXX" type="motHeader"/>
      <div xml:id="i-UgR1r4HKpMUoFMCikfCbRy" type="motBody">
        <div xml:id="i-63K3TctmdXqCAkRYHm4BiR" type="motProposal" subtype="förslag">
          <head xml:id="i-McyYHQn8E2u3jVARSF4djU">
            Förslag till riksdagsbeslut
          </head>
          <list xml:id="i-V8eqVZAjrVMHdAWQem9quX" style="ol">
            <item xml:id="i-BLKT7ty8PFVY1JSo5bkABA">
              Riksdagen tillkännager för regeringen som sin mening vad som
              anförs i motionen om reglerna för blodgivning.
            </item>
            <item xml:id="i-RuQYqtctfhVebjKc4ZpNRZ">
              Riksdagen tillkännager för regeringen som sin mening vad som
              anförs i motionen om reglerna för organdonation.
            </item>
          </list>
        </div>
        <div xml:id="i-TCyNjEn8sMKTjLrg1PGD5n" type="motContent">
          <head xml:id="i-LeegtDLmqgBXuDcXb5FraZ" type="h1">
            Motivering
          </head>
          <p xml:id="i-YJd3jHja4c4PP3ZxvXMTB">
            Det måste först fastslås: det finns ingen rättighet att få ge
            blod. Däremot är det en rättighet att få blod när man behöver
            det. Blodgivning räddar liv. Samtidigt är blod en bristvara. Undersökningar
            har visat att ungefär 7 av 10 kan tänka sig att ge blod. Verkligheten
            är att bara ungefär 5 av 100 ger blod. Ändå utestängs många från
            att bli blodgivare, inte på grund av ett eventuellt riskbeteende
            utan på grund av grupptillhörighet. Förekomsten av hiv i gruppen
            män som har sex med män (MSM) är fortfarande mycket högre än hos
            befolkningen i allmänhet. Det är med andra ord historiskt sett
            fullt försvarbart att Socialstyrelsen iakttar största försiktighet
            när det gäller denna grupp. Enligt Smittskyddsinstitutet ökar
            nu hivspridningen efter att ha varit låg under ett stort antal
            år. Ökningen sker nu i flera grupper hos befolkningen.
          </p>
          <p xml:id="i-8ZgCN829o6UxLUTc2hUzat">
            Utvecklingen visar det angelägna i att det sätts större fokus
            på de risker eventuella blodgivare utsätter sig för oavsett vilken
            grupp i samhället de tillhör. Det är självklart att den som uppvisar
            ett riskbeteende inte heller ska lämna blod. Därför är det också
            rimligt att män som har sex med män och som utsatt sig för någon
            som helst risk för hivsmitta inte heller kan vara blodgivare.
            Samma regler bör givetvis gälla kvinnor som utsatt sig för liknande
            risker.
          </p>
          <p xml:id="i-MxghkFaD74YMr8YiYXMSTD">
            Enligt Socialstyrelsens föreskrifter och allmänna råd till skydd
            mot smitta genom blodtransfusion (SOSFS 2001:2 [M]) får en man
            inte accepteras som blodgivare om han någon gång haft sexuellt
            umgänge med en annan man. Avstängningen är permanent och inte
            beroende av hur lång tid det förflutit sedan den sexuella kontakten.
            Några undantag från regeln får ej göras.
          </p>
          <p xml:id="i-Q3maobfL7jyyFcMVXbkLZr">
            Socialstyrelsen har lagt fram förslag om nya regler där det införs
            en tolv månaders karenstid för en man som haft sex med en annan
            man. Reglerna föreslås även gälla de som lever i fasta relationer.
            Om man så haft samma partner i tio år är det ändå tolv månaders
            celibat som gäller för blodgivning. För heterosexuella är gränsen
            tre månader om man bytt sexpartner. Fortfarande är det alltså
            inte riskbeteendet som står i fokus utan grupptillhörigheten.
            Regeringen bör därför överväga att se över regelverket för blodgivning.
          </p>
          <p xml:id="i-DRg8fsLtk4P8ZApQ2Ns94A">
            När det gäller organdonation ser vi en liknande situation. Den
            1 juli 2012 stod 813 personer i Sverige i kö för att få ett nytt
            organ. De allra flesta väntar på en ny njure. Antalet donatorer
            i Sverige räcker inte för att fylla behovet av organ till alla
            de patienter som väntar på en transplantation. Trots att det vid
            samma tidpunkt fanns 1 501 152 personer i donationsregistret vet
            vi att flera av dem som står i kö för ett nytt organ inte kommer
            att hinna få hjälp. De allra flesta människor i Sverige har förutsättningar
            att bli donatorer och det finns egentligen inga åldersgränser.
            Det är inte åldern utan organens och vävnadernas kondition som
            avgör om en donation är möjlig eller inte. Sjukvården gör en medicinsk
            prövning av alla som anmält att de vill donera, om de blir aktuella
            för donation. Det finns inget som hindrar homo- och bisexuella
            personer från att anmäla sin vilja att donera, men chansen är
            idag liten att deras anmälan leder till att en behövande person
            får hjälp.
          </p>
          <p xml:id="i-VTPbEm5NDwaCzdRrsKcxNW">
            Socialstyrelsens föreskrifter och allmänna råd (SOSFS 1994:4)
            om åtgärder mot överföring av smitta vid transplantation av organ
            eller vävnad innebär att personer som kan misstänkas ha blivit
            utsatta för hivsmitta inte kan bli donatorer. Till denna grupp
            räknas bland andra män som har (eller under de senaste tolv månaderna
            har haft) sex med andra män. Hjärtan klappar lika kraftfullt,
            njurar renar lika bra och lungor tar upp syre lika effektivt oavsett
            vilken sexuell läggning givaren har. Ändå är en man som lever
            i en fast relation med en annan man inte välkommen som organdonator
            om de haft sexuellt umgänge under det senaste året.
          </p>
          <p xml:id="i-AXwf7cY55wak57AE9GDzTi">
            Det finns många exempel på homosexuella, såväl män som kvinnor,
            som nekats att donera även om de inte omfattas av Socialstyrelsens
            föreskrifter, helt enkelt på grund av att den som gjort riskbedömningen
            sett den sexuella läggningen som en risk i sig. Vid beslut om
            organdonation ska försiktighet råda och en medicinsk riskbedömning
            stå i fokus. Den medicinska prövning som görs av alla som är aktuella
            för donation bör dock utgå från sexuellt riskbeteende och inte
            från sexuell läggning eller grupptillhörighet.
          </p>
        </div>
        <div xml:id="i-5s9zmAECMZy8ixWCfywfqK" type="signatureBlock">
          <list xml:id="i-UmMkoihk7UnTq5Mc3MGAD4">
            <item xml:id="i-TaNs2L12799yG8gg7PTrcd" who="i-jzGaaesAq8sGFLrFKnaY8" type="signature">
              Olof Lavesson (M)
            </item>
            <item xml:id="i-RDpz55FyofPzsZTNPibo6Y" who="i-GJLL78ePjJhSXVWBYyRW8t" type="signature">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
