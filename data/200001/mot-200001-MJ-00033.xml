<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0033/mot_200001_MJ_0033-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ33 pnr: kd134
          </p>
          <p>
            Motion till riksdagen 2000/01:MJ33
          </p>
          <p>
            av Caroline Hagström m.fl. (kd) med anledning av prop. 2000/01:60
          </p>
          <p>
            Ändringar i lagen (1992:1683) om provtagning på djur, m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att bestämmelser som antas med bemyndigande
            av de föreslagna lagändringarna skall föregås av en analys av
            effekterna för små företagares villkor. 2. Riksdagen tillkännager
            för regeringen som sin mening vad i motionen anförs om övergångsbestämmelser
            för små företagare fram till t.o.m. den 31 december 2001.
          </p>
          <p>
            Registrering och hästpass
          </p>
          <p>
            Regeringen har i proposition 2000/01:60 föreslagit ändringar
            i lagen om provtagning på djur. Ändringarna, som föreslås träda
            i kraft den 1 juli 2001, innebär att föreskrifter får meddelas
            om utfärdande av identitetshandlingar för djur och om registrering
            av anläggningar för djur. Propositionen föreslår också att privata
            organisationer skall kunna utfärda identitetshandlingar och föra
            register. I och med de föreslagna lagändringarna genomförs EG:s
            bestämmelser om hästpass och svindatabaser. Kristdemokraterna
            anser att det är positivt att regeringen nu föreslår att landets
            alla hästar skall registreras och att det införs krav på ett s.k.
            hästpass. Hästpasset skall innehålla information om ägarens namn,
            hästens identitetshummer, utförda vaccinationer, resultat av hälsoundersökningar
            avseende smittsamma sjukdomar, uppgifter om läkemedelsbehandlingar
            samt uppgift om huruvida hästen är avsedd för livsmedelsproduktion
            eller inte. Hästens identitet skall styrkas i passet genom ett
            konturdiagram, dvs. en avbildning av hästen med uppgifter om dess
            särskilda kännetecken. En av förtjänsterna med förslaget är att
            det möjliggör behandling av hästar med läkemedel som inte får
            ges till livsmedelsproducerande djur enligt EG:s bestämmelser.
            När det blir aktuellt att slakta eller avliva hästen skall passet
          </p>
          <p>
            [PA Lä
          </p>
          <p>
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0033/mot_200001_MJ_0033-0002.pdf"/>
          <p>
            2000/01:MJ33
          </p>
          <p>
            visas upp. Det blir härmed möjligt att förhindra att hästkött
            som innehåller skadliga rester av veterinärmedicinska läkemedel
            når konsumenterna.
          </p>
          <p>
            Oklara effekter
          </p>
          <p>
            Även om lagförslagens avsikter och konsekvenser i stort är angelägna,
            finns det anledning att uppmärksamma brister i de resonemang som
            förs i propositionen, i synnerhet vad gäller de föreslagna bestämmelsernas
            effekter för hästägare, såväl seriösa som mindre seriösa sådana.
            Cirka 175 000 hästar är redan idag registrerade. Vid registreringstillfället
            har ägaren fått betala för detta. Propositionens förslag innebär
            att också registrerade hästar skall tilldelas hästpass och att
            ägaren belastas med ytterligare kostnader på cirka 600 kronor
            som detta medför. Regeringen skriver i propositionen att det inte
            finns anledning att anta annat än att hästägarna kommer att lämna
            korrekt underlag för registreringen ör att det ligger i deras
            eget intresse att hästen blir registrerad och får en identitetshandling
            och därmed kan behandlas med veterinärmedicinska läkemedel. Kristdemokraterna
            har ingen anledning att ifrågasätta detta resonemang när det gäller
            det stora antalet hästägare, som är mycket seriösa. Det finns
            dock en uppenbar risk att vissa oseriösa hästhandlare som exporterar
            hästar till slakt utomlands inte finner det angeläget att registrera
            de hästar de köpt in eller fött upp för just detta ändamål, eftersom
            den ökade ostnad som detta medför därmed minskar den eventuella
            vinst denne kan göra. Bättre kontroll av Sveriges hästar är angeläget
            för att stärka djurskyddet. Kristdemokraterna finner det dock
            bristfälligt att regeringen inte uppmärksammar att det också finns
            risker ur djurskyddssynpunkt med strängare regler, när oseriösa
            handlare kringgår dessa. Riskerna motiverar inte att reglerna
            mildras, men de borde föranleda regeringen att överväga hur det
            ökade incitamentet för illegal djurhållning skall bemötas. Den
            ytterligare kostnad som utfärdandet av hästpass medför kan också
            få betydande konsekvenser för verksamheten i små företag som håller
            hästar. Också i detta sammanhang reser propositionen frågetecken
            som inte rätas ut. Det finns t.ex. många mindre ridskolor, som
            kan ha cirka 30 hästar, vilka redan idag har en ansträngd ekonomi,
            men som trots det fyller en mycket viktig social funktion. Bestämmelserna
            om hästpass föreslås träda i kraft den 31 juli 2001. Att dessa
            företag inom några månader belastas med ökade ostnader för registrering
            och hästpass på upp till 600 kronor per häst kan i vissa fall
            få dramatiska konsekvenser. I propositionen uppmärksammas att
            de mer detaljerade bestämmelser den tänkta lagen bemyndigar regeringen
            eller Jordbruksverket att anta ”torde” komma att föregås av en
            analys av effekterna ör små företagares villkor. Mot bakgrund
            av = osäkerheten om konsekvenserna = anser Kristdemokraterna att
            införandet av mer detaljerade bestämmelser inte bara ”torde” utan
            skall föregås av en analys av effekterna för små företagares villkor.
          </p>
          <pb facs="riksdagen-motions-pdf/data/200001/mot_200001_MJ_0033/mot_200001_MJ_0033-0003.pdf"/>
          <p>
            2000/01:MJ33
          </p>
          <p>
            En sådan analys kan belysa konsekvenserna generellt för de företag
            som håller hästar, men inte effekterna för enskilda företag. Därför
            anser Kristdemokraterna att regeringens förslag bör kompletteras
            med en övergångsbestämmelse. För små företag vars verksamhet hotas
            av ökade och i budget oförutsedda kostnader till följd av de nya
            bestämmelserna, bör under en övergångsperiod undantag medges från
            kraven på registrering och utfärdande av hästpass. Denna övergångsperiod
            bör löpa fram t.o.m. den 31 december 2001.
          </p>
          <p>
            Stockholm den 2 mars 2001
          </p>
          <p>
            Caroline Hagström (kd)
          </p>
          <p>
            Ulf Björklund (kd) Ester Lindstedt-Staaf (kd) Mikael Oscarsson
            (kd) Johnny Gylling (kd) Ulla-Britt Hagström (kd) Annelie Enochson
            (kd) Tuve Skånberg (kd) Harald Bergström (kd) Lars Gustafsson
            (kd) Magnus Jacobsson (kd)
          </p>
          <p>
            Elanders Gotab, Stockholm 2001
          </p>
        </div>
      </div>
    </body>
  </text>
</TEI>
