<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0751/mot_199899_MJ_0751-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ751 MJ751
          </p>
          <p>
            Motion till riksdagen
          </p>
          <p>
            1998/99:MJ751
          </p>
          <p>
            av Siw Wittgren-Ahl och Ronny Olander (s) Producentansvaret
          </p>
          <p>
            Med producentansvar menas att producenterna, dvs. de som tillverkar,
            importerar eller försäljer varor eller förpackningar, har ett
            ansvar för att omhänderta dessa på ett miljövänligt sätt. Producentansvar
            har införts för vissa förpackningar, tidnings- och journalpapper
            samt däck och uttjänta bilar. Förslag till förordning om producentansvar
            för elektriska och elektroniska produkter är under utarbetande.
            Producenterna av förpackningar, är således skyldiga att se till
            att åter- vinningskraven/målen, enligt förpackningsförordningen,
            uppnås. Admini- strationen av insamlingen sköts i regel av s.k.
            materialbolag. Innan produ- centansvaret infördes fanns ett fungerande
            retursystem för bl.a. flaskor med klara regler om försäljarens
            skyldigheter att återta flaskorna. Producent- ansvaret, enligt
            intentionerna i kretsloppspropositionen, och utbyggnaden av återvinningsbranschen
            (t.ex. PLM) medförde att en praxis införts där butikerna återtar
            returflaskor. Avgifter på förpackningarna finansierar systemet
            för återvinning och branschen som helhet har tagit på sig att
            uppfylla kraven på, eller målen för, återvinning. Ingen enskild
            butik är dock skyldig enligt lag att återta flaskorna utan en
            frivillig överenskommelse finns mellan handeln och Konsumentverket.
            En handlare som säljer drycker i PET-flaskor kan t.ex. av utrymmesskäl
            eller andra praktiska skäl vara förhindrad att lagra flaskorna.
            Enligt uppgift från Konsumentverket innebär den rådande situationen,
            utan klarare regler, att konsumenterna kan drabbas.
          </p>
          <p>
            Insamlingssystem
          </p>
          <p>
            För att lösa producentansvaret för förpackningar i praktiken
            har svenskt näringsliv gemensamt bildat s.k. materialbolag. Nästan
            hälften av de ca 20 000 svenska företag som producerar eller importerar
            förpackade varor som förs ut på marknaden är anslutna till något
            av materialbolagen. Producenter anslutna till materialbolag står
            sannolikt för ca 90 procent av förpackningsvolymerna i landet.
            Inte anslutna företag ska ha egna system för hanteringen av förpackningar.
            Likadana förutsättningar gäller för andra produkter som omfattas
            av producentansvar, däck och returpapper. Materialbolagen ska
            inte gå med vinst. För att finansiera insamlings- systemet tas
            avgifter ut på förpackningarna, ibland direkt hos tillverkaren
            men som huvudregel hos fyllare eller importör. Avgifterna är viktbaserade,
          </p>
          <pb facs="riksdagen-motions-pdf/data/199899/mot_199899_MJ_0751/mot_199899_MJ_0751-0002.pdf"/>
          <p>
            vilket ska stimulera en strävan ett minska mängderna av materialen.
            De ska Mot. täcka kostnaderna för insamling och återtagning. En
            liten del av avgifterna 1998/99MJ751 för vissa materialslag avsätts
            till forskning på området. Branschorganisationer som t.ex. möbelindustrin
            har även gjort fram- ställningar att producentansvaret skall omfatta
            deras produkter. Det är viktigt att producentansvaret utvärderas
            och följs upp för att se vilka miljöeffekter det har haft, hur
            det har påverkat servicen till allmänheten och hur kostnaderna
            har påverkats i förhållande till det tidigare systemet med kommunalt
            ansvar för avfallshantering. Denna utvärdering och uppföljning
            bör genomföras innan fler produkter omfattas av producentansvar
            enligt gällande ordning.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om uppföljning
            och utvärdering gällande producentansvar.
          </p>
          <p>
            Stockholm den 22 oktober 1998
          </p>
          <p>
            Siw Wittgren-Ahl (s) Ronny Olander (s)
          </p>
        </div>
      </div>
    </body>
  </text>
</TEI>
