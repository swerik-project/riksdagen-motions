<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00363">
  <teiHeader>
    <fileDesc>
      <titleStmt>
        <title>Den personliga integriteten och trängselskatten</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den personliga integriteten och trängselskatten</title>
          <idno type="rdwebb">GX02K363</idno>
          <rs type="number">K363</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K363/text</ref>
          <ref type="dokument_url_html">http://data.riksdagen.se/dokument/GX02K363</ref>
          <ref type="dokumentstatus_url_xml">http://data.riksdagen.se/dokumentstatus/GX02K363</ref>
          <ref type="doc">http://data.riksdagen.se/fil/9D11434D-A931-4202-BC70-322E7C78CA71</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PdUuE1ax8TeSgAcuREShWy" type="signed"/>
        <correspContext corresp="i-PdUuE1ax8TeSgAcuREShWy">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-2Gb7VDFGbB7zQQG6Cda2Uu" type="numbering">
          <date when="2009-10-07"/>
        </correspAction>
        <correspAction xml:id="i-EvwneFjevGk1SJ1vHRSexB" type="submission">
          <date when="2009-10-05"/>
        </correspAction>
        <correspAction xml:id="i-Wvypb7zAsJ5sKygSgKFeKH" type="transfer">
          <date when="2009-10-05"/>
        </correspAction>
        <correspAction xml:id="i-BwN96N5E1cBNHYUHWKPSZw" type="assigned"/>
        <correspContext corresp="i-BwN96N5E1cBNHYUHWKPSZw">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9LSne73NZyhv3jiabLTw6h" type="motBody">
        <div xml:id="i-RiXysXsjgiHS9Kea1WUy9u" type="motProposal" subtype="förslag">
          <head xml:id="i-LoyfnVN6kyfvZASvQCvvHA">
            Förslag till riksdagsbeslut
          </head>
          <p xml:id="i-2RyieAfpdEFH8ABMHbQXFf">
            Riksdagen tillkännager för regeringen som sin mening vad som
            anförs i motionen om att en komplettering till fotografisk dokumentation
            som grund för debitering av trängselskatt eller trängselavgift
            alltid ska föreligga, nämligen ett kontantalternativ.
          </p>
        </div>
        <div xml:id="i-BQuUT7HSu2Why9nGtSRHXi" type="motContent">
          <head xml:id="i-MBmsqmszi4gmuASBpHTBMM" type="h1">
            Motivering
          </head>
          <p xml:id="i-XfNoJqaWafXWDxYZiDciCg">
            Den 9 april 2008 aktualiserade jag i riksdagen åter frågan om
            den personliga integriteten vid betalning av trängselskatt. Det
            har skett tidigare, även 2004.
          </p>
          <p xml:id="i-9TUQRnGvqhVwM2id58dEQT">
            Bakgrunden är den olustkänsla som infinner sig hos mig och andra
            över att den personliga integriteten träds förnär då beslut för
            debitering av trängselskatt bygger på total registrering av registreringsnummer
            av alla bilar som passerar en vägtull, skattepliktiga eller inte.
          </p>
          <p xml:id="i-9o3rraV9MggdEAB4ndc9uz">
            Jag anser att ett kontantalternativ, utan varje form av registrering,
            måste föreligga.
          </p>
          <p xml:id="i-Y3tCJd8pSvJfz2SV3CuiQf">
            Frågan blev under 2008 även publikt aktuell sedan en tidning
            genom att begära ut skattebeslut, en offentlig handling, kartlagt
            en på sin ort välkänd persons, en kommunstyrelseordförande, resemönster.
            Undersökningen gav stor publicitet lokalt, den aktuella tidningen
            diskuterade på ledarplats ingående den uppenbara motsättningen
            mellan kravet på vidsträckt personlig integritet, som är något
            som skall omfatta alla medborgare, och den viktiga journalistiska
            uppgiften att ingående bevaka folkvaldas arbete och även vandel.
          </p>
          <p xml:id="i-NoXy5eMWHoNPmUbwL2b3Wg">
            Frågan är om kartläggning av resor till och från arbetet ingår
            i detta. Yrkar man avdrag enligt inkomstskattelagen för kostnader
            för intäkternas förvärvande är det en offentlig uppgift, i kostnaden
            kan trängselskatt ingå.
          </p>
          <p xml:id="i-12ia3QKcLvMMVEqDMEz3as">
            Man skulle kunna tänka sig även osannolika tankar är ju möjliga
            att tänka, få ting är ju uttryckligen förbjudna om än olämpliga
            att trängselskattebeslut i framtiden korskörs med avdragskrav
            från deklaranter för resa med bil till och från arbetet.
          </p>
          <p xml:id="i-5VBZoRqcPk65fd6XKqaaHT">
            Den 1 september 2004 ställde jag därför en viktig integritetsfråga
            i denna sak till dåvarande finansministern Pär Nuder om trängselskattebesluts
            möjliga integritetspåverkan:
          </p>
          <p xml:id="i-UBux7ZUVwTQkZX6DNV6UZP">
            Enligt riksdagens beslut den 16 juni 2004 i samband med godkännandet
            av regeringens förslag till lag om trängselskatt ändrades också
            1980 års sekretesslag 9 kap. 10 § enligt följande (ändringar av
            mer praktisk karaktär infördes även i 14 kap.): 3. Trängselskatt.
            I beslut, varigenom trängselskatt bestäms eller underlag för bestämmande
            av sådan skatt fastställs, gäller sekretessen dock endast för
            uppgift om vilken betalstation bilen har passerat och tidpunkten
            för denna passage.
          </p>
          <p xml:id="i-6kLgNcPRAxxRcd4E9UqFYB">
            I samband med behandlingen av propositionen, vilken ju det tillhör
            inte statshemligheterna jag och många andra önskade avslå från
            första till sista ordet, framförde Moderata samlingspartiet, Folkpartiet,
            Kristdemokraterna och Centerpartiet i yttrandet från justitieutskottet,
            även utvecklat i kammardebatten, oro för just integritetskränkningar
            genom den omfattande trafikregistreringen. Jag vill nu fråga finansministern
            vars företrädare kontrasignerat regeringsförslaget (prop. 2003/04:145):
          </p>
          <p xml:id="i-PZraozvCyWE9hByEDZMfEh">
            Vilka åtgärder om några avser ministern att vidta för att försäkra
            medborgarna om att lagen om trängselskatt inte i något avseende
            kommer att kunna utnyttjas så att den enskildes integritet i rörelsehänseende
            påverkas eller kränks, av enskilda eller av myndigheter?
          </p>
          <p xml:id="i-K8JjrCwdSaf3JPHAqSfnfQ">
            Svaret från regeringen via dåvarande chefen för Finansdepartementet
            Pär Nuder tecknades den 13 september 2004, ett svar som även omfattade
            en liknade fråga från Helena Bargholtz (fp):
          </p>
          <p xml:id="i-PB4zcvuDCqvH2Sw8GDae9E">
            Helena Bargholtz har frågat justitieministern vilka åtgärder
            han är beredd att vidta för att skydda den personliga integriteten
            när trängselavgifterna införs i Stockholmsregionen. Gunnar Andrén
            har frågat mig vilka åtgärder regeringen avser att vidta för att
            försäkra medborgarna om att lagen om trängselskatt inte i något
            avseende kommer att kunna utnyttjas så att den enskildes integritet
            i rörelsehänseende påverkas eller kränks, av enskilda eller av
            myndigheter.
          </p>
          <p xml:id="i-JheugYHAH4iSd7QnFvL8xs">
            Arbetet inom regeringen är så fördelat att det är jag som ska
            svara på båda frågorna.
          </p>
          <p xml:id="i-V3GRu5Ur2Uy2a26ruy9Nt6">
            I propositionen Trängselskatt (prop. 2003/04:145) tas frågan
            om trängselskatt och integritet upp. Det anges bland annat att
            integriteten måste beaktas när man konstruerar ett system med
            trängselskatt och att det är angeläget att den enskildes integritet
            värnas så långt som möjligt.
          </p>
          <p xml:id="i-K2ENhmTgfwNT4h5R2YTnYe">
            För att skydda den personliga integriteten ska därför sekretess
            gälla i både beslut om trängselskatt och i underlaget för bestämmande
            av sådan skatt, för uppgift om såväl vilken betalstation bilen
            har passerat som tidpunkten för denna passage.
          </p>
          <p xml:id="i-28T1baFN22udYfqXoyZLa9">
            Som en del i Stockholmsförsöket ingår en grundlig utvärdering
            av försöket med trängselskatt i Stockholms kommun.
          </p>
          <p xml:id="i-PNxf3hCC2xhVbasiwPpgcX">
            Jag är mot bakgrund av detta för närvarande inte beredd att vidta
            några ytterligare åtgärder i frågan som föregriper utvärderingen
            av försöket.
          </p>
          <p xml:id="i-Hd5dGj8G3sM6wE7weqNtNF">
            Sedan detta svar på integritetsfrågan kom från regeringen har
            tid gått och den åberopade utvärderingen är genomförd men synes
            inte omfatta integritetsaspekten.
          </p>
          <p xml:id="i-MCy93j9un7qu48rYHZcYG8">
            Jag anser emellertid att i den konflikt som finns mellan att
            uppbära trängselskatt effektivt kostnadsmässigt och att bevara
            den personliga integriteten ingalunda är löst, tvärtom har den
            förvärrats efter vad som inträffade 2008.
          </p>
          <p xml:id="i-NRmavVN3sejmVEpy6sQwjC">
            Det finns emellertid en annan lösning ingen utredning kan komma
            förbi huvudfrågan: att införa ett kontantalternativ utan varje
            form av registrering.
          </p>
          <p xml:id="i-YTMKdeJZkoDcE5oGkhzRXn">
            Det är enda sättet att lösa konflikten mellan allmän registrering
            och enskildas rättighet att slippa bli registrerad. Det måste
            gå i Sverige eftersom det går i andra länder, som USA, Tyskland,
            Frankrike och åtskilliga andra.
          </p>
          <p xml:id="i-gkZfAnxJRYTzaSspWFWX8">
            En motion med liknande innehåll väcktes av mig till 2008/2009
            års riksmöte (Sku214). Den överlämnades på mitt förslag, som biträddes
            av ett enigt skatteutskott, till justitieutskottet som den 12
            februari 2009 beslutade att taga emot motionen, med omedelbar
            justering av mottagandet. Därefter har emellertid ingenting i
            sak inträffat.
          </p>
          <p xml:id="i-58rNgSEeACJvdGksJ4Nik5">
            Mot den bakgrunden bör enligt min mening 2009/2010 års riksmöte
            ge regeringen sin syn på denna integritetsfråga till känna.
          </p>
        </div>
        <div xml:id="i-T8L59DPdnLjvyorMpdfZ9r" type="signatureBlock">
          <list xml:id="i-F6fqovhmFoaqLZ4iVY3YkB">
            <item xml:id="i-8eM6ZfgVgwZMtDPbEEMGTu" who="i-XcAqMe3ntVBboWUxqACfz" type="signature">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
