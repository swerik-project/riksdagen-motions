<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00330">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__330/mot_1938__ak__330-001.pdf"/>
      <fw xml:id="i-8YyudQJmZeUpH4GWoNaGp8">
        Motioner i Andra kammaren, Nr 330. 11
      </fw>
      <div xml:id="i-Nyo1thvdNLff8KGQTJtWHA" type="motHeader">
        <div xml:id="i-DjPtR9HzYVRPMj97uED2xx" type="motTitle"/>
        <div xml:id="i-5PvK3Sij2UTLJxUvX7Pgep" type="motSubmissionInfo"/>
      </div>
      <div xml:id="i-UsV5nRe7WMQgvfPfcGxcxm" type="motBody">
        <div xml:id="i-Hi8VuEw1hurkxbzqD8vVTa">
          <p xml:id="i-X44Y2Uz4jWuLvG6foHiVSf">
            Nr 330.
          </p>
          <p xml:id="i-VxMuanoTCifw32RdqAEFQ8">
            Av herr Hallén m. fl., angående granskningen av biograf- bilder.
          </p>
          <p xml:id="i-N4wzX6LiFwPYCvaPW2yonC">
            I $ 6 i förordningen angående biografföreställningar den 22 juni
            1911, sådan den lyder efter Kungl. Maj:ts kungörelse den 4 oktober
            1929, stadgas: »statens biografbyrå må ej godkänna biografbilder,
            vilkas före- visande skulle strida mot allmän lag eller goda seder
            eller eljest kunna verka förråande, upphetsande eller till förvillande
            av rättsbegreppen. Biografbilder, som framställa skräckscener,
            självmord eller grova för- brytelser på sådant sätt eller i sådant
            sammanhang, att dylik verkan kan åstadkommas, må sålunda icke
            godkännas.» Med filmens oerhörda utveckling blir denna granskningsverksamhet
            av utomordentlig betydelse. Under år 1937 granskades icke mindre
            än 1,258,856 meter film. Filmcensuren omhänderhaves av 3 ordinarie
            gransk- ningsmän, vartill kommer en biträdande granskningsman
            för en viss kategori av film. Under fjolåret granskades 1,828
            filmer, av vilka 24 förbjödos. Censurens verksamhet, som alltså
            regleras av ovannämnda $ 6 i 1911 års biografstadga, är självfallet
            av utomordentligt ömtålig art. I stort sett torde dock kunna sägas,
            att censuren fullgjort och fullgör sin verk- samhet på ett tillfredsställande
            sätt. Klagomålen över för långt gående tolerans eller för långt
            driven stränghet äro sällan förekommande. I och med att emellertid
            filmen når allt högre i teknisk fulländning, blir dess suggestiva
            inverkan på åskådarna allt starkare. I alldeles sär- skild grad
            gäller detta ungdomen, som också i större omfattning än andra
            åldersgrupper frekventera biograferna. Medan den dramatiska konsten
            på teatern ofta kan omedelbart och varaktigt gripa och påverka
            åskådaren, torde förhållandet vara annorlunda med filmen. De första
            intrycken av en film förflyktigas till synes ganska snart. Mycket
            tyder emellertid på, att denna konstart starkt påverkar det undermedvetna
            själslivet och att den därför har en oerhörd betydelse för utformningen
            av många människors allmänna uppfattning och livssyn. Från åtskil-
            liga håll har vitsordats, huru t. ex. vissa amerikanska filmer
            och film- idoler även i rent yttre avseende utöva inflytande på
            en del ungdom i fråga om klädsel, sätt att föra sig, uttrycksmedel
            och dylikt. Det finns ingen anledning att då förmoda, att den
            allmänna syn, som dessa filmer
          </p>
          <pb facs="riksdagen-motions-pdf/data/1938/mot_1938__ak__330/mot_1938__ak__330-002.pdf"/>
          <fw xml:id="i-9co72WZVVuZY4kLJurm1H1">
            12 Motioner i Andra kammaren, Nr 330.
          </fw>
          <p xml:id="i-VPE121fYijUdVcqj6qALR8">
            förmedla, skall lämna särskilt ungdomspubliken oberörd. Det finns
            där- för all anledning att söka utröna, hurudan den allmänna tendensen
            inom filmen synes vara. Man torde därvid kunna lämna den svenska
            filmen utan direkt anmärkning. Även om den är stadd i en lovande
            utveckling i fråga om konstnärlighet och teknisk skicklighet,
            torde den näppeligen äga någon suggestiv verkan. Dels lockar dess
            inhemska, hemvanda miljö ej på samma sätt som den utländska filmen,
            dels sak- nar den i regel den dramatiska kraft och spänning, som
            ofta utmärker utländsk film. En mycket stor del av den svenska
            filmen — även där
          </p>
          <p xml:id="i-5SNcEdJHJWiQNEoZQ4f2Lo">
            den lämnat pilsnerfilmsstadiet — rör sig på farsens område och
            verkar i många fall som ren förströelsefilm. I fråga om den utländska
            filmen — kanhända mest den amerikanska
          </p>
          <p xml:id="i-UTJ5q7acwqk5xUsAWie5ZB">
            — torde förhållandet vara ett annat. Genom sina oerhörda ekonomiska
            resurser kan den utveckla en kraft och intensitet, som ökar dess
            sug- gestionsförmåga. Det vore helt visst orätt att påstå, att
            den amerikanska filmen ver- kar demoraliserande. Tvärtom utsändas
            tid efter annan filmer av myc- ket hög kvalité och med ett moraliskt
            stärkande innehåll. Men det torde gälla om film som om propaganda,
            att om moraliskt uppfordrande och moraliskt undergrävande förkunnelser
            samtidigt äga rum, falla många människor lättare offer för de
            destruktiva krafterna än de låta sig upplyftas av de sedligt starka
            intrycken. Det är särskilt en tendens, som alltmer gör sig märkbar
            i nutiden, och det är den oavbrutet steg- rade brutaliseringen
            i livsföringen. Slagsmål, kupper, mord och över huvud taget kriminella
            inslag i filmen spela en stor roll. Ju mer nu- tidsmänniskans
            liv rationaliseras och standardiseras, desto starkare fram- träder
            då ofta lusten att liksom bryta sig ut ur vardaglighetens ena-
            handa, att uppleva spänningen och sensationen, ja äventyret. I
            fanta- sien kan nutidsmänniskan genom filmen inträda i denna värld.
            Till en viss grad kan det här röra sig om en ganska naturlig psykologisk
            reaktion. Men saken har en allvarlig sida. Tillgripandet av våld
            för lösning av konflikter befrämjar uppkomsten av en förenklad
            och förgrovad upp- fattning. Här föreligger en allvarlig fara.
            Mångenstädes ute i världen försiggår en propaganda i massverkans
            form, där slagord, grov förenk- ling av problemen och skattande
            åt känslotänkande äger rum. Det är en återgång till primitiviteten
            i livsföringen. Otvivelaktigt påverkas även filmen av dessa krafter,
            och det måste uppenbarligen vara ett all- mänt intresse att skydda
            ungdomen för inflytelser som medverka till en brutalisering och
            förenkling både av åskådningen och livsföringen. I fråga om filmen
            torde detta krav kunna med så mycket större be- stämdhet resas,
            som filmens roll som opinions- och åsiktsbildande makt
          </p>
          <pb facs="riksdagen-motions-pdf/data/1938/mot_1938__ak__330/mot_1938__ak__330-003.pdf"/>
          <fw xml:id="i-Kp1BWyMK3kKkjoBg8MYRCp">
            Motioner i Andra kammaren, Nr 330. 13
          </fw>
          <p xml:id="i-QFKD2GpDAnoB4TwCyAmkae">
            torde fullt ut kunna mäta sig med de direkt i samhällets tjänst
            arbe- tande uppfostringsorganen. Frågan blir då, huru samhället
            bör förfara för att tillbakatränga dessa icke önskvärda inflytelser.
            Man har menat, att längre än till stoppande av filmer, som prisa
            eller uppmana till lagstridiga handlingar eller i allt- för stötande
            form skildra brott, kan censuren icke sträcka sig. I ett fritt
            kultursamhälle måste man i sista hand lita till upplysningen och
            den goda smaken hos allmänheten. Erfarenheten visar emellertid,
            att detta resonemang icke håller streck. Filmer av tvivelaktigt
            värde ur moralisk synpunkt samla ofta stor publik. Det visar icke
            minst den stora förekomsten av s. k. gangsterfilm, vilkas suggererande
            verkan ej får underskattas. Ofta ha dessa filmer ett s. k. lyckligt
            slut i mer eller mindre sentimental form, varigenom den friar
            sig för beskyllningen att verka upplösande på rättsbegreppen.
            Men även om inga förgripliga eller anstötliga detaljer kunna utpekas
            och även om filmen »&gt;slutar väl, uppbäres den ofta av en mentalitet,
            som genom att ideligen återkomma i det långa loppet verkar brutaliserande,
            förytligande och fördummande. Med de direktiv, som för närvarande
            gälla för filmcensuren, kan svår- ligen en mera skärpt granskning
            äga rum. Även är det uppenbart, att en skärpning av censurens
            befogenheter är en ytterst allvarlig sak, då det gäller att å
            ena sidan skydda konstens frihet och å andra sidan vidtaga alla
            erforderliga preventiva åtgärder för att värna om andlig sundhet
            och hälsa. Staten måste dock inse, att denna gränslinje alltid
            måste vara rörlig. I tider, då den grund varpå samhällets allmänna
            rättsåskådning vilar utsättes för underminerande inflytelser,
            måste vak- samheten skärpas, så att icke de i samhällets tjänst
            direkt ställda upp- fostrande krafterna till sina verkningar neutraliseras
            av motsatta ström- ningar. Även om konstens likriktning måste
            för ett demokratiskt tänke- sätt vara något förkastligt, måste
            å andra sidan tron på de goda kraf- ternas förmåga att hävda sig
            enbart genom sin blotta existens betecknas som oriktig. Kulturutvecklingen
            i flera länder visa på ett skrämmande sätt, att staten kan vara
            för optimistisk och godtrogen i sin uppfatt- ning om det goda
            omdömets och den ideella livssynens förmåga att hävda sig. Vi
            mena därför, att filmcensurens befogenheter utifrån dessa här
            an- givna principer böra utökas. Detta innebär dock en så krävande
            upp- gift, att man måste taga under omprövning, om icke prövningen
            och ansvaret vid denna granskande verksamhet borde förankras hos
            en mera representativ församling för de offentliga och de frivilligt
            verkande kraf- terna i folkuppfostrans och bildningsarbetets tjänst.
            Lika väl som teater- rådet och konstrådet var på sitt område ha
            sin uppgift att fylla, så skulle ett filmråd som avspeglade det
            allmänna rättstänkandet och den sunda smaken här helt visst svara
            mot tidsläget och dess behov.
          </p>
          <pb facs="riksdagen-motions-pdf/data/1938/mot_1938__ak__330/mot_1938__ak__330-004.pdf"/>
          <fw xml:id="i-CbUSBSaAcDws5AbGndAYgy">
            14 Motioner i Andra kammaren, Nr 330.
          </fw>
          <p xml:id="i-EXCWJygyzhjYoWfPLD9n8j">
            På grund av vad vi sålunda anfört, hemställes, att riksdagen
            hos Kungl. Maj:t ville anhålla om en utredning om huru en organisatorisk
            utvidgning må ske av statens biografcensurbyrå och i samband därmed
            taga under omprövning behovet av vidgade befogenheter för densamma.
          </p>
          <p xml:id="i-SJWLbRyAWpYcdbfaL2QacJ">
            Stockholm den 22 januari 1938.
          </p>
          <p xml:id="i-Ce4UGsyUe69ZLivkeHrMzj">
            Ernst Åqvist. Thorvald Ekdahl. J. H. Blomquist.
          </p>
          <p xml:id="i-2pwQY6Xqcc12ab13C55Do4">
            Abel Sundberg.
          </p>
          <p xml:id="i-RrRASqNv9sWa2Ry2FWMMjU">
            Oscar Osberg.
          </p>
          <p xml:id="i-Ey8RN89i7WSgQCmr2us1wm">
            Uddo R. Jacobson.
          </p>
          <p xml:id="i-MBZU7Nv7nsyhbAtopYfFaW">
            Anders Andersson, Falkenberg.
          </p>
          <p xml:id="i-9NgyN9GnGwXe8xFzrRDUxi">
            Azxel Hansson, Rubbestad.
          </p>
          <p xml:id="i-CZNawx8TGFVB39nW8XJWc2">
            Carl Björling. Erik Magnusson.
          </p>
          <p xml:id="i-4StTniGM7KrvKGuvAMNkts">
            Aron Gustafsson, Lekåsa.
          </p>
          <p xml:id="i-4E7LiAQq7UFz5nWaTj32Ck">
            E. Gustafsson 1 Bogla.
          </p>
          <p xml:id="i-M4Nrfv3eg7tHwtV7kW31q">
            Märta Öberg.
          </p>
          <p xml:id="i-DjgqaYbk2FcaAAvZdGUiw1">
            Arthur Gustafson i Kasenberg.
          </p>
          <p xml:id="i-3uA6cgWY395MQvTrmtWmyu">
            Folke Kyling. C. 0. Johanson,
          </p>
          <p xml:id="i-WxN4C9nXWJ7HB947yRsVgg">
            Huskvarna.
          </p>
          <p xml:id="i-7U2U5dzC9PxYNrFHCnEBAu">
            Sigurd Lindholm. Ewald Lindmark. R. Lundqvist. Erik Lundbom.
            G. Arnemark.
          </p>
          <p xml:id="i-5176A7mt4KGPxc6Z9vJ6Ba">
            Ivar Pettersson, Rosta.
          </p>
          <p xml:id="i-AqrNFum1EvNUUnsLqtiakY">
            Harald Hallén. Oscar Dahlbäck.
          </p>
          <p xml:id="i-SURsJVkWV1zQ4ZNxx5oewX">
            Jones Erik Andersson i Ovanmyra.
          </p>
          <p xml:id="i-VZriPYLeFAChetsM6pcpVK">
            Hildur Alvén.
          </p>
          <p xml:id="i-HC8jSvzxcULcgxX9q2fcFp">
            Gustav Hallagård.
          </p>
          <p xml:id="i-7WsJhkoBWZVs7nMU9PHaZ6">
            Erik Johansson, Öckerö.
          </p>
          <p xml:id="i-CubfHjDv2omsy68ppVdZ8C">
            0. E. Sandberg. Nestor Hammarlund. Nils A. Larsson. Kerstin Hesselgren.
          </p>
          <p xml:id="i-GhjVA2psYQwma1dLWYLDKr">
            Axel Landgren. Åke Holmbäck.
          </p>
          <p xml:id="i-LMC9QNEfZ8dG29hispmUeo">
            Stockholm 1938, Ivar Heggströms Boktryckeri A. B.
          </p>
          <p xml:id="i-VwCAvKJNvJPHm3j8BzHRYh">
            380437
          </p>
        </div>
      </div>
    </body>
  </text>
</TEI>
