<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-00296">
  <teiHeader>
    <fileDesc>
      <titleStmt>
        <title>GMO bör utredas</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:296 av Betty Malmberg (M)</title>
          <idno type="rdwebb">H302296</idno>
          <rs type="number">296</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H302296/text</ref>
          <ref type="dokument_url_html">http://data.riksdagen.se/dokument/H302296</ref>
          <ref type="dokumentstatus_url_xml">http://data.riksdagen.se/dokumentstatus/H302296</ref>
          <ref type="docx">http://data.riksdagen.se/fil/69249755-8B08-47EF-85C4-6166DDD47F90</ref>
          <ref type="pdf">http://data.riksdagen.se/fil/18121810-2E06-4032-8930-3B5CF7F75F31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DEVUT6dUvW2TfNjbhXwWED" type="signed"/>
        <correspContext corresp="i-DEVUT6dUvW2TfNjbhXwWED">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-PtZuUuK5eHFDRZN3J3gRjP" type="submitted">
          <date when="2015-10-01"/>
          <time when="13:51:44"/>
        </correspAction>
        <correspAction xml:id="i-MWVtYfX7xrFud3xBd82ERS" type="reviewed">
          <date when="2015-10-01"/>
          <time when="18:12:12"/>
        </correspAction>
        <correspAction xml:id="i-8QenQ2gJnooz2fozffsM6U" type="referred">
          <date when="2015-10-13"/>
        </correspAction>
        <correspAction xml:id="i-W37J7P697bqj8Kcqto7jco" type="assigned">
          <date when="2018-06-04"/>
          <time when="10:15:41"/>
        </correspAction>
        <correspContext corresp="i-W37J7P697bqj8Kcqto7jco">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-2jJtsm3Mm9tNSyt1uVaunC" type="behandlas_i"/>
        <correspContext corresp="i-2jJtsm3Mm9tNSyt1uVaunC">
          <ref type="uppgift">2015/16:MJU11</ref>
          <ref type="ref_dok_id">H301MJU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU11</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:296 av Betty Malmberg (M) GMO bör
          utredas
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-T1WULaVR1TJW22Rxob1fnc">
            Förslag till riksdagsbeslut
          </head>
          <list style="ol">
            <item xml:id="i-EBC9JcknPNQ5twMesoPLAF">
              Riksdagen ställer sig bakom det som anförs i motionen om att
              Sverige bör verka för att EU gör en översyn av all lagstiftning
              kring GMO, och riksdagen tillkännager detta för regeringen.
            </item>
            <item xml:id="i-Twz8jtXT11UBTD2fqpdXdf">
              Riksdagen ställer sig bakom det som anförs i motionen om att
              försiktighetsprincipen ska råda vid all prövning av GMO och att
              det som avgör huruvida en produkt ska regleras som GMO ska utgå
              från slutproduktens egenskaper, inte tekniken i sig och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-RpTM9P8pPSPtEEXCDvERnk" type="h1">
            Motivering
          </head>
          <p xml:id="i-9TX3PUDSBrBB1BZKzVEV58">
            Kontrollen av så kallade GMO (genetiskt modifierade organismer)
            är strikt reglerad i lagstiftning. Det är sunt och viktigt att
            försiktighetsprincipen råder vid prövning av GMO. Men det är samtidigt
            viktigt att påpeka att rådande lagstiftning är teknikbaserad och
            att de delar av direktiven som beskriver vad en GMO är, är 25
            år gamla.
          </p>
          <p xml:id="i-Jw58H8X5aR6TpetHpg7g5V">
            Det framgår av en rapport från Gentekniknämnden (Genteknikens
            utveckling 2014) som vidare skriver: Under den perioden har utvecklingen
            inom det gentekniska området gått mycket fort. Det har lett till
            att det i nuläget är oklart om vissa tekniker leder till en GMO
            som ska regleras eller inte. Inom EU har man sedan 2007 diskuterat
            åtta nya tekniker där det är oklart om slutprodukten ska klassas
            som en GMO som ska regleras eller inte.
          </p>
          <p xml:id="i-Xnu2FjAmjsjGqNgm3ELUeG">
            I USA har Obama-administrationen nyligen fört fram att lagstiftningen
            kring GMO och andra bioteknologiska produkter bör ses över. Detta
            eftersom lagstiftningen från 1992 är föråldrad och inte tar hänsyn
            till framsteg som gjorts inom vetenskap och teknik. Likande krav
            drivs i Sverige från såväl Jordbruksverket som LRF och undertecknad
            instämmer i detta.
          </p>
          <p xml:id="i-Deqn75BZRq2vtiFhSouuxi">
            Europaparlamentet har nyligen beslutat om ett tillägg till tidigare
            direktiv som reglerar GMO, (EU) 2015/412. Regeringen har därför
            tillsatt en utredning för att analysera hur direktivet kan infogas
            i svensk lagstiftning. Regeringen tar dock inte ställning till
            huruvida den har för avsikt att använda sig av möjligheten som
            det nya direktivet ger. Av utredningsdirektiven (dir. 2015:85)
            framgår bland annat: ”En analys av hur direktivet bäst kan infogas
            i den existerande svenska lagstiftningen om genetiskt modifierade
            organismer behövs oavsett om Sverige avser att tillämpa det eller
            inte. Bland annat behövs en analys av hur eventuella beslut om
            begränsningar eller förbud lämpligen ska fattas och på vilken
            nivå detta bör ske.”
          </p>
          <p xml:id="i-N7y2LDnBNfNLg31c4sRVhh">
            Direktiven andas en skeptisk inställning till GMO. Men idag är
            en av de största framtidsutmaningarna för världen att kunna föda
            allt fler människor på vår jord och dessutom att kunna göra det
            med mindre miljöpåverkan. Därför måste vi satsa mer på växtförädling
            och då är genteknik en metod bland flera. Det är inte tekniken
            i sig som bör regleras utan vilka egenskaper den slutprodukt har
            som är resultat av förädlingen.
          </p>
          <p xml:id="i-E3RtRpqroaCxjCKCWvgv2r">
            Med hänvisning till ovanstående anser undertecknad att EU:s lagstiftning
            kring GMO måste ses över kopplat till de framsteg som gjorts inom
            vetenskap och teknik samt att lagstiftningen tar fasta på att
            det är slutproduktens egenskaper som ska vara avgörande för om
            den ska regleras, inte tekniken i sig. Detta bör riksdagen ge
            regeringen tillkänna.
          </p>
        </div>
        <div type="motSignatures">
          <list>
            <item xml:id="i-7WHPoRhT73z135FyXHU7zH" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
