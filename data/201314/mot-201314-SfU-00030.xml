<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00030">
  <teiHeader>
    <fileDesc>
      <titleStmt>
        <title>med anledning av prop. 2013/14:227 Åtgärder mot missbruk av reglerna för arbetskraftsinvandring</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:227 Åtgärder mot missbruk av reglerna för arbetskraftsinvandring</title>
          <idno type="rdwebb">H102Sf30</idno>
          <rs type="number">Sf30</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf30/text</ref>
          <ref type="dokument_url_html">http://data.riksdagen.se/dokument/H102Sf30</ref>
          <ref type="dokumentstatus_url_xml">http://data.riksdagen.se/dokumentstatus/H102Sf30</ref>
          <ref type="doc">http://data.riksdagen.se/fil/4E1F812F-B261-4D40-A24F-F9F31B33E3EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M6oYviyATNHwKNWb5DSGi7" type="basedOn"/>
        <correspContext corresp="i-M6oYviyATNHwKNWb5DSGi7">
          <ref>Proposition 2013/14:227</ref>
        </correspContext>
        <correspAction xml:id="i-XWT5wui4s2uxUySi4birr9" type="signed"/>
        <correspContext corresp="i-XWT5wui4s2uxUySi4birr9">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-X3Pam5RdmmYz1bRnE1xSMe" type="referral">
          <date when="2014-05-27"/>
        </correspAction>
        <correspAction xml:id="i-Sej9iRR3q6waahhpB73bQa" type="referral">
          <date when="2014-05-27"/>
        </correspAction>
        <correspAction xml:id="i-9r37DxKTU8B6njq2PY2RBw" type="dismissal">
          <date when="2014-05-26"/>
        </correspAction>
        <correspAction xml:id="i-9tFmZPTvzeFfpVFgHrvHGv" type="dismissal">
          <date when="2014-05-26"/>
        </correspAction>
        <correspAction xml:id="i-HD32A6CL4ti1ewDLdeqr6h" type="submission">
          <date when="2014-05-19"/>
        </correspAction>
        <correspAction xml:id="i-57edVV7L27gCKz81iqsuxa" type="transfer">
          <date when="2014-05-19"/>
        </correspAction>
        <correspAction xml:id="i-GSybTYmvNzE4SwTmDoc7Hz" type="assigned"/>
        <correspContext corresp="i-GSybTYmvNzE4SwTmDoc7Hz">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BTgKyH8zhRMLtWV1eRzt6t" type="motHeader"/>
      <div xml:id="i-PjNMdz9h3BuFMRuVNvkDwr" type="motBody">
        <div xml:id="i-5qMWuFpM7VNpSXZi4PfrsY" type="motProposal" subtype="förslag">
          <head xml:id="i-YEW9h4o6zqp83yFzJsKJoi">
            Förslag till riksdagsbeslut
          </head>
          <list xml:id="i-YFB47hkKV4uWW8HFccCXyT" style="ol">
            <item xml:id="i-HFiFbgvzDofAFNvCSWn1bT">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              om att arbetsgivare är skyldiga att bifoga ett bindande anställningsavtal
              till ansökan om arbetstillstånd.
            </item>
            <item xml:id="i-yh1VkeNFTFVCgq7qKh2Df">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              om hur en vandelsprövning av presumtiva arbetsgivare kan utformas.
            </item>
            <item xml:id="i-Gw1Zxc843FwsPwB1mHiB7C">
              Riksdagen tillkännager för regeringen som sin mening vad som
              anförs i motionen om att Skatteverket bör göra en efterkontroll
              av inbetalda skatter och sociala avgifter.
            </item>
            <item xml:id="i-BCdx1xebjP68TfU5cZktV2">
              Riksdagen tillkännager för regeringen som sin mening vad som
              anförs i motionen om riktlinjer för arbetskraftsinvandring.
            </item>
            <item xml:id="i-XyGmkwJfYZKAWghUMoicEk">
              Riksdagen tillkännager för regeringen som sin mening vad som
              anförs i motionen om att den som beviljats arbetstillstånd hos
              en arbetsgivare som brutit mot anställningsavtalet bör få stanna
              i Sverige hela tillståndstiden ut för att söka ny anställning.
            </item>
            <item xml:id="i-TDeQMJnqRo8cre6QoDQCEB">
              Riksdagen tillkännager för regeringen som sin mening vad som
              anförs i motionen om att den som lurats av sin arbetsgivare måste
              kunna få sin sak prövad i domstol och ges rätt till ersättning
              och skadestånd.
            </item>
          </list>
        </div>
        <div xml:id="i-VPZC4wWwteZb1zsQSfD3fK" type="motContent">
          <head xml:id="i-43TGmduA7BtgAfPupchWFC" type="h1">
            Inledning
          </head>
          <p xml:id="i-UDvq1FuWcCDVbG1XkV6KJZ">
            Vänsterpartiet välkomnar att regeringen ser sig tvungen att försöka
            stävja oseriösa arbetsgivares utnyttjande av arbetskraftsinvandrare.
            Dock är de förslag som regeringen presenterar i proposition 2013/14:227
            Åtgärder mot missbruk av reglerna för arbetskraftsinvandring,
            fortsatt otillräckliga. Den extrema beroendeställning arbetskraftsinvandrare
            hamnar i när de kommit till Sverige kvarstår. Det kommer fortfarande
            att stå arbetsgivare fritt att erbjuda sämre arbetsvillkor än
            de som utlovas vid ansökan, och arbetstagaren riskerar fortfarande
            att skickas hem med tom plånbok om anställningen upphör. Effektiva
            sanktionsmöjligheter avseende arbetsgivare saknas. Vänsterpartiet
            föreslår därför att såväl regler som tillsyn måste skärpas ytterligare
            för att stoppa exploateringen av utländsk arbetskraft i Sverige
            och dumpningen av löner och arbetsvillkor på den svenska arbetsmarknaden.
          </p>
          <head xml:id="i-QKjDZnszkH82EqbPQmJ97x" type="h1">
            Arbetserbjudandet måste göras rättsligt bindande
          </head>
          <p xml:id="i-GV7cTiwTr4AqsqS74xtcf4">
            Ett av huvudproblemen med dagens regelverk är att de löne- och
            anställningsvillkor arbetsgivaren skickar in som underlag till
            Migrationsverket vid ansökan om arbetstillstånd inte är bindande.
            Det betyder att varken myndigheten eller den fackliga organisation
            som yttrar sig om ansökan vet vilka villkor som i praktiken kommer
            att gälla för den eller de som beviljas arbetstillstånd. I kombination
            med regeln att arbetstillståndet är kopplat till en specifik arbetsgivare
            skapar detta utrymme för oseriösa arbetsgivare att utnyttja arbetskraftsinvandrare.
            För den enskilde arbetstagaren som kommer till Sverige och finner
            att den svenska arbetsgivaren i praktiken erbjuder sämre lön och
            andra villkor än utlovat har att välja mellan att acceptera de
            sämre villkoren, eller att vända sig till myndigheterna och berätta
            att arbetsgivaren lurats. I det senare fallet upphör arbetstillståndet
            och arbetstagaren utvisas om han eller hon inte lyckas hitta ett
            nytt arbete inom tre månader. Möjligheterna för en utomeuropeisk
            invandrare med tillfälligt arbetstillstånd att lyckas med det,
            måste anses mycket begränsade. Valet står då mellan att skickas
            hem utan de pengar man räknat med att tjäna ihop eller gå under
            jord och stanna kvar som papperslös i hopp om att hitta jobb i
            den informella sektorn. Det är ett val ingen ska behöva ställas
            inför på den svenska arbetsmarknaden. Arbetserbjudandet måste
            därför göras rättsligt bindande. Detta innebär givetvis då miniminivåer
            till arbetstagarens förmån. Arbetstagaren ska ha möjlighet att
            förhandla sig till bättre villkor. Regeringen bör återkomma med
            lagförslag om att arbetsgivare är skyldiga att bifoga ett bindande
            anställningsavtal till ansökan om arbetstillstånd. Detta bör riksdagen
            som sin mening ge regeringen till känna.
          </p>
          <head xml:id="i-2jMAbhT9TFv1h2NPxNkHqx" type="h1">
            Arbetsgivarna måste kontrolleras
          </head>
          <p xml:id="i-CVYwhQpH9ebwufm63TfZd4">
            Det är inte bara arbetsvillkoren som behöver granskas innan tillstånd
            ges för arbetskraftsinvandring. Seriositeten hos den presumtive
            arbetsgivaren bör också bedömas. I dag sker det ingen kontroll
            av arbetsgivaren, vare sig före eller efter tillståndsgivningen.
            Det finns därmed inga hinder för företag som exempelvis har skatteskulder
            eller gjort sig skyldiga till andra oegentligheter att rekrytera
            utländsk arbetskraft. Det är inte rimligt. Risken att den som
            inte gör rätt för sig inför den svenska staten inte heller gör
            rätt för sig gentemot anställda är alltför stor. En vandelsprövning
            av arbetsgivare som söker arbetstillstånd för utländska arbetstagare
            bör därför göras innan tillstånd beviljas. Det är också rimligt
            att ställa krav på att verksamheten har pågått under viss tid.
            Regeringen bör återkomma med lagförslag om hur en vandelsprövning
            av presumtiva arbetsgivare kan utformas. Detta bör riksdagen som
            sin mening ge regeringen till känna.
          </p>
          <p xml:id="i-E5vsxaBUMZTFn4WcndPD9i">
            Arbetsgivare är skyldiga att lämna kontrolluppgifter till Skatteverket.
            Genom samkörning av Skatteverkets och Migrationsverkets register
            borde det vara enkelt att kontrollera om arbetsgivaren betalat
            in skatter och sociala avgifter motsvarande den lön som arbetstagaren
            blivit lovad i arbetserbjudandet eller som angivits i anställningsavtalet.
            Skatteverket bör göra en sådan efterkontroll av inbetalda skatter
            och sociala avgifter. Detta bör riksdagen som sin mening ge regeringen
            till känna.
          </p>
          <head xml:id="i-JnMco4kBvFRKaHVsLBoFrS" type="h1">
            Ingen koncentration till arbetsplatser med dåliga arbetsförhållanden
          </head>
          <p xml:id="i-69bDwbaHkC3Uppqs31bmyy">
            Arbetsförmedlingen fastställde i februari 2008 riktlinjer där
            det anges som allmän utgångspunkt för arbetskraftsinvandring från
            länder utanför EU/EES att det inte får uppstå en koncentration
            till arbetsplatser där svårigheter att rekrytera arbetskraft kan
            hänga samman med lönesättning, arbetsmiljö, lokala förhållanden
            eller liknande faktorer. Det är helt relevanta kriterier för tillståndsgivningen,
            inte minst mot bakgrund av den stora andel arbetstillstånd som
            hittills beviljats i lågavlönade och fysiskt tunga jobb. Migrationsverket
            eller annan myndighet bör tillämpa dessa riktlinjer i sin tillståndsgivning.
            Vad som ovan anförs om riktlinjer för arbetskraftsinvandring bör
            riksdagen som sin mening ge regeringen till känna.
          </p>
          <head xml:id="i-U4e973V6PUohpRgmxgqj1h" type="h1">
            Rätt att stanna
          </head>
          <p xml:id="i-XBXF4mxkArfcQHGNXCGGSm">
            Arbetstagare som träder fram och berättar om missförhållanden
            ska inte behöva riskera utvisning. I och med proposition 2012/13:125
            Genomförande av direktivet om sanktioner mot arbetsgivare, finns
            nu möjlighet för den som lurats av oseriösa arbetsgivare att få
            tillfälligt uppehållstillstånd under den tid som behövs för att
            kräva ut ersättning för utfört arbete och samtidigt samarbeta
            med myndigheterna i en rättsprocess mot arbetsgivaren. Därefter
            väntar dock utvisning.
          </p>
          <p xml:id="i-TzhQBKE1F6V4gVZjCqkhWL">
            I aktuell proposition, 2013/14:227 Åtgärder mot missbruk av reglerna
            för arbetskraftsinvandring, föreslås även en förlängning av omställningsperioden
            för den som avslöjar missförhållanden, från tre till fyra månader.
            Därefter väntar utvisning. Trots en sådan regeländring kvarstår
            den stora risken att arbetstagaren ändå avstår från att anmäla
            arbetsgivaren eller på annat sätt berätta om missförhållanden.
            Den som beviljats arbetstillstånd hos en arbetsgivare som brutit
            mot anställningsavtalet bör få stanna i Sverige hela tillståndstiden
            ut för att söka ny anställning. Detta bör riksdagen som sin mening
            ge regeringen till känna.
          </p>
          <head xml:id="i-XKnPJuXYTjNxx1qC9uoPJ7" type="h1">
            Skadestånd
          </head>
          <p xml:id="i-g5jTntkDmNqRPGsrgKZ8T">
            Den som lurats av sin arbetsgivare måste kunna få sin sak prövad
            i domstol och ges rätt till ersättning och skadestånd. Detta bör
            riksdagen som sin mening ge regeringen till känna.
          </p>
        </div>
        <div xml:id="i-Qv3rrkAEQ73xzvCSvRCDUH" type="signatureBlock">
          <list xml:id="i-NsVoCCfJhJhLT4pgXuXAxB">
            <item xml:id="i-Mi8ZnknLAjDmY46owm4ML6" type="signature">
              Christina Höj Larsen (V)
            </item>
            <item xml:id="i-JUTNuY53JzPVbbqw3esnt3" type="signature">
              Ulla Andersson (V)
            </item>
            <item xml:id="i-GXxMXryAQTkDgBVLRxDLV7" type="signature">
              Rossana Dinamarca (V)
            </item>
            <item xml:id="i-8yEtyA6RKMJctrXBaqnH6R" type="signature">
              Ali Esbati (V)
            </item>
            <item xml:id="i-5SkPrPuiunydK2ZHBQpvnH" type="signature">
              Wiwi-Anne Johansson (V)
            </item>
            <item xml:id="i-2enxX1AzLCwWTC6UvhSvy2" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
