<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00483">
  <teiHeader>
    <fileDesc>
      <titleStmt>
        <title>En folkhälsopolitik för tobak byggd på skadereduktion</title>
        <author corresp="i-U4pHk2tFdyZvzTiVobxoV7">av Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En folkhälsopolitik för tobak byggd på skadereduktion</title>
          <idno type="rdwebb">GX02So483</idno>
          <rs type="number">So483</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So483/text</ref>
          <ref type="dokument_url_html">http://data.riksdagen.se/dokument/GX02So483</ref>
          <ref type="dokumentstatus_url_xml">http://data.riksdagen.se/dokumentstatus/GX02So483</ref>
          <ref type="doc">http://data.riksdagen.se/fil/7CEED540-E083-4FA3-9A2A-4D7F9656DB03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AdNJY5nrCtB8Dw82xWdzk8" type="signed"/>
        <correspContext corresp="i-AdNJY5nrCtB8Dw82xWdzk8">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-R9rd8uCRq84GFSo2Du416s" type="numbering">
          <date when="2009-10-06"/>
        </correspAction>
        <correspAction xml:id="i-TnFHAG9qV21ViXVfbBvui4" type="submission">
          <date when="2009-10-05"/>
        </correspAction>
        <correspAction xml:id="i-9UcuitJKfVHEDFCYTT16YB" type="transfer">
          <date when="2009-10-05"/>
        </correspAction>
        <correspAction xml:id="i-TXkWUDFV7gqTh749bT2fAF" type="assigned"/>
        <correspContext corresp="i-TXkWUDFV7gqTh749bT2fAF">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FEzo7nFRhzDGwcKQ73VK75" type="motBody">
        <div xml:id="i-2YKf6oYeooUm4PzFnZo67b" type="motProposal" subtype="förslag">
          <head xml:id="i-VAGQpqQPtzFcc2D2gh3n8b">
            Förslag till riksdagsbeslut
          </head>
          <p xml:id="i-WgriSQDQMw2YjjoiCqZXp8">
            Riksdagen tillkännager för regeringen som sin mening vad som
            anförs i motionen om att socialpolitik på folkhälsoområdet ska
            formuleras utifrån vilka skadereducerande behandlingsmetoder som
            kan konstateras vara vetenskapligt effektiva snarare än ideologiskt
            motiverade målsättningar om en politiskt eftersträvansvärd livsföring.
          </p>
        </div>
        <div xml:id="i-EM2RwmZUWCqa2kGWDnfWPV" type="motContent">
          <head xml:id="i-DDSLFwEVSQEMrXheQoELKd" type="h1">
            Motivering
          </head>
          <p xml:id="i-Mn1GXmDNHLepfRtp8yduQK">
            Människors livsstil borde inte vara föremål för politik. Ändå
            är politiker och myndigheter djupt inblandade i den enskilde medborgarens
            livsföring, med allt från välmenta råd till direkt styrning av
            beteende och val. Detta förpliktar lagstiftaren till ständig vaksamhet
            över konsekvenserna och reflexion över syftet med sin närvaro
            i den privata sfären.
          </p>
          <p xml:id="i-FqQPidHxq8sKBm2xNBsEu3">
            Idealet om den friska människans goda liv har genom historien
            kantats av återkommande experiment. De sociala ingenjörerna har
            efter politiska mål försökt lägga livet tillrätta, även för dem
            som värderar sin individuella frihet och oberoende högre.
          </p>
          <p xml:id="i-72MXUQqWQDBsHJYM1rr7fc">
            Myndiga medborgare måste dock förbehållas rätten att fatta beslut
            som inte alltid är förenliga med hälsovårdande myndigheters rekommendationer.
            Myndiga medborgare måste ges utrymmet att själva fatta beslut
            om den egna livsföringen och leva med konsekvenserna därav, så
            länge det är inom lagstiftningens avgränsningar. Ett exempel,
            bland många andra livsstilsbeslut det ska vara förbehållet individen
            att själv fatta beslut om, är bruket av tillåtna tobaksprodukter.
          </p>
          <p xml:id="i-MqJBMF1jPx8mnZdLUG16kp">
            Med det personliga ansvaret som självklar utgångspunkt bör samhället
            därefter utforma en socialpolitik som lämnar utrymme för stöd
            åt dem som inte vill befinna sig i ett ofrivilligt bruk av tobak.
            Men den fria viljan ska vara utgångspunkten, och den ska inte
            vara underordnad ett folkhälsopolitiskt sanktionerat liv.
          </p>
          <head xml:id="i-Hmtfd8ZMvZXhvsbqJHabPd" type="h2">
            Med vetenskap och försiktighet
          </head>
          <p xml:id="i-Ppj22fv68QWAnhWZYsufJ4">
            Utgångspunkten för en sund och återhållen folkhälsopolitik är
            att den är vetenskapligt baserad och därmed kan utvärderas, debatteras
            och effektiviseras så att de människor som behöver samhällets
            hjälp kan få det utan att behöva utstå folkhälsopolitiska tillrättavisningar
            eller förödmjukelser i processen.
          </p>
          <p xml:id="i-GYYd9G7bycPH8akGUgWbo5">
            Den rådande tobakspolitiken framstår som ett särdeles tydligt
            exempel på hur det bästa blir det godas fiende, när nollvisionen
            drömmen om ett nikotinfritt samhälle tillåts diskvalificera alla
            alternativ och all samlad kunskap om nikotin och nikotinets betydelse.
          </p>
          <p xml:id="i-CDDRCYqxJHGc4r4cMcW27T">
            När ouppnåeliga visioner om ett önskesamhälle tillåts ange tonläget
            blir en resultatinriktad politik omöjlig. Bristen på en realistisk
            utgångspunkt för hanteringen av tobak som vanlig företeelse i
            det svenska samhället har vidgat en oöverbrygglig klyfta mellan
            de hälsovårdande myndigheter som har till uppgift att informera
            och hjälpa de som vill sluta och de rökare som faktiskt inte vill
            lägga av.
          </p>
          <p xml:id="i-YYtav9AZv2XVkLWrVCYURx">
            Myndigheter har tvingats kombinera de oförenliga uppdragen att
            agera opinionsbildande för stark tobaksrestriktivitet samtidigt
            som deras avsändarlegitimitet i fakta- och evidensbaserade hälso-
            och omsorgsriktlinjer i alla andra hälsofrågor måste framstå som
            oantastliga för allmänheten.
          </p>
          <p xml:id="i-8mLH3wuTwJQNxs4D1jpGhV">
            Det är inte en eftersträvansvärd politik att tvinga folk att
            sluta konsumera en laglig produkt bara för att den inte är nyttig
            eller i framtiden riskerar att kräva stora omsorgsutgifter för
            vården. Den enskildes privatmoral må känna stark motvilja mot
            cigarettrökning men det är inte ett politiskt eftersträvansvärt
            mål att förbjuda den. Det måste vara skillnad på evidensbaserad
            folkhälsopolitik och moralism.
          </p>
          <head xml:id="i-NBPBxgce9R3FX8LAte1cc8" type="h2">
            Skadereducering ett mål i sig
          </head>
          <p xml:id="i-GZPCiXQY1oRYAhEPUQQcsp">
            Utifrån vad forskningen lär oss om tobaksbrukets påverkan på
            människan kan en effektiv tobakspolitik utformas med målet att
            hjälpa dem som inte vill använda tobak och informera dem som ännu
            inte gjort sin tobaksdebut om kända hälsorisker. Detta är ett
            fullt tillräckligt rent av långtgående åtagande.
          </p>
          <p xml:id="i-EtewGxZrtUcYkQWphBfxrS">
            Detta kan göras utan att samhället behöver fördöma bruk av nikotin
            i sig. Val rörande användandet lämnas till individen själv att
            värdera utifrån kända och objektivt återgivna hälsorisker utan
            överdrifter eller onyanserad skrämsel.
          </p>
          <p xml:id="i-WUNTSuS4PsLzuDoxrxhNWQ">
            Ändamålet får aldrig tillåtas helga medlen för myndigheter vars
            grundläggande samhällsfunktion kräver trovärdighet och objektivitet.
            Myndigheter ska inte tilldelas roll och ansvar för att utforma
            den politik som väljarna har ålagt riksdag och regering att formulera
            och därmed även kunna kritiseras för.
          </p>
          <p xml:id="i-SvzjSdhXv3Muygc34gTWp4">
            En vetenskapligt baserad folkhälsopolitik bygger inte på paternalism
            eller tummar på värdet av oförvitlig vetenskap. Den ouppnåeliga
            visionen om ett tobaksfritt Sverige är inte överordnad värdet
            av att assistera ofrivilliga nikotinister att sluta eller vikten
            av att inom vården behandla rökare i farozonen från att utveckla
            livshotande rökrelaterade sjukdomar och skador.
          </p>
          <p xml:id="i-YXZw5w6XeJ36TTBDBAd4kk">
            Ska vi ha någon verklig nytta av en aktivistisk folkhälsopolitik
            bör också åtgärdernas effektivitet mätas och ständigt utvärderas
            så att mer framgångsrika metoder kan inlemmas när så krävs. Ingen
            är betjänt av att metodernas effektivitet inte skärskådas med
            målet att identifiera om fler ofrivilliga rökare kan hjälpas ur
            sitt bruk på mer effektivt sätt.
          </p>
          <head xml:id="i-JLxgmA5Q8ZbffCK9fyiyKB" type="h2">
            Skadereduktion istället för nollvision
          </head>
          <p xml:id="i-Bwc5tBKheFhPT3RruViuES">
            Att använda samhällets begränsade resurser för att ge dem hjälp
            som vill sluta med nikotin i dess farligaste form rökning är folkhälsopolitiskt
            motiverat. Att likställa allt bruk av nikotin och avfärda det
            hela som farligt för kroppen är att sanktionera en felaktig riskbild
            av nikotinet och undergräver effektiva metoder för att få cigarettrökare
            att sluta röka.
          </p>
          <p xml:id="i-Q6NgTrLCZrjyqdwKurnyJU">
            Skadereduktion harm reduction är förvisso ett vanskligt politiskt
            verktyg att använda på folkhälsoområdet. Det finns alltid farhågor
            att genom att öppna för ökad tolerans rent av rekommendationer
            av mindre skadliga varianter av en substans, beteende eller drog
            minskar kraften i samhällets avskräckande åtgärder gentemot fenomenet
            som sådant. Fler skulle kunna lockas att börja om staten indirekt
            ger sin välsignelse till ett skadligt beteende framför ett annat.
          </p>
          <p xml:id="i-Gavd7rd2WYPBFmC2p5v8yg">
            Ett sådant resonemang bygger dock på en människosyn som utgår
            från att individen inte är kapabel att fatta egna beslut om den
            egna livsföringen, dvs. det ska inte vara upp till var och en
            att bestämma om vad som är bra eller dåligt utan det är myndigheter
            och politiker som ska förse oss med måttstocken för bra livsval.
            Och var drar politiker gränsen för ett sådant synsätt? Och hur
            stor grupp storrökare kan det anses politiskt motiverat att lämna
            åt sitt öde innan nya vägar för att hjälpa dem prövas?
          </p>
          <p xml:id="i-CVEVF7xZLgEqpAt4snMWQj">
            I konsekvensens namn måste ett samhälle tillåta enskilda att
            göra dåliga val baserade på irrationella eller dåligt underbyggda
            beslut. Och socialstatens historia är fylld till bredden av för
            sin tid vetenskapligt motiverade åsikter om hur människor borde
            se ut, uppföra sig, konsumera och reproducera. Många gånger har
            det i efterhand följt hård kritik av folkhälsopolitiska ansatser
            som välvilliga i teorin förfelats i realiteten och många gånger
            med fruktansvärda konsekvenser för den enskilde som inte passat
            tidens folkhälsopolitiska måttstock. Dessa erfarenheter manar
            till återhållsamhet och eftertanke.
          </p>
          <head xml:id="i-4CrSzQ4DYFKKk3qMMWLZY1" type="h2">
            Det är skillnad på tobak och tobak
          </head>
          <p xml:id="i-NiVxb46hUoMQeZDoeJLLjA">
            I fallet med tobak är det svårt att föreställa sig en produkt
            eller ett beteende som är mer vetenskapligt genomlyst eller hälsorisker
            som är mer väldokumenterade och beskrivna för allmänheten. Behovet
            av vetenskapligt underbyggd informationsspridning förefaller vara
            mer angeläget på andra folkhälsopolitiska områden. Kunskapen om
            rökningens hälsofaror är genomarbetade och väl skärskådade av
            forskarvärlden, och det är fullt förenligt med en balanserad folkhälsopolitik
            att fortsätta att tillgodose att en vetenskapligt baserad kunskap
            om tobakens kända skadeverkningar sprids till brukare och de som
            ännu inte gjort sin tobaksdebut.
          </p>
          <p xml:id="i-BxYVH5wvVEWVjWam8F2XcJ">
            Det är skillnad på att erbjuda samhällets stöd till den som vill
            sluta röka och att förbjuda den som tror sig vilja börja trots
            kunskap om dess skadeverkningar även om det strider mot bättre
            vetande. Den rätten kan inte politiken ta sig. Svenska folket
            snusar mer än något annat land, och här har snus för många rökare
            blivit den enklaste vägen att sluta, vilket också får växande
            internationell uppmärksamhet.
          </p>
          <p xml:id="i-6wYQGVXJhNreQVpNnhFodE">
            En särskilt tillskapad expertgrupp inom Europeiska unionen European
            Commissions Scientific Committee on Emerging and Newly Identified
            Health Risks publicerade efter flera års arbete år 2008 en rapport
            Health Effects of Smokeless Tobacco Products som konstaterade
            att inga svenska studier stödjer antagandet att snusning leder
            till nyrekrytering av rökare.
          </p>
          <p xml:id="i-Cye4UetZZRcorGFZBFCi1p">
            Det finns även svenska studier som föreslår att förekomsten av
            snus har hjälpt rökare sluta. En del studier ger så långtgående
            slutsatser som att för män i åldrarna 1644 är det sex rökare som
            börjar snusa på varje person som börjar röka. Dessa siffror på
            individuell harm reduction utifrån välspridd information om tobak
            och dess varierande skadebild torde välkomnas av varje hälsovårdande
            och folkhälsoförebyggande myndighet i Sverige, men resultaten
            lyfts inte fram någonstans.
          </p>
          <p xml:id="i-E8n1QWXHhfM69n3mPdssNq">
            Möjligen anses de inte passa in i strävandet efter nollvisionen
            om ett nikotinfritt samhälle, där individernas självpåtagna skademinimerande
            nikotinanvändning inte får framstå som en lösning på rökningens
            skador för hela kollektivet rökare.
          </p>
          <p xml:id="i-Ed8NLguvcJJvzUKeYBqqZX">
            Det uppstår ett akut politiskt problem när myndigheter inte kan
            kombinera sin opinionsbildande roll med att företräda oförvitlig
            vetenskap. Som när Socialstyrelsens generaldirektör Lars-Erik
            Holm i Läkartidningen konstaterar att snuset inte ska betraktas
            som en lämplig ersättning för cigaretter. Detta oavsett hur många
            gånger farligare rökningen är än snusningen. Han avslöjar de uppenbart
            oförenliga rollerna att ge oss politiker och allmänheten en klar
            bild av den etablerade vetenskapen om tobakens relativa skadeverkningar
            samtidigt som han förväntas opinionsbilda för den politiska visionen
            om det nikotinfria samhället.
          </p>
          <p xml:id="i-FuN2EiLS3Jf8zm7WT9LPYo">
            Socialstyrelsens trovärdighet som rådgivare åt riksdag och regering
            och utformare av nationella riktlinjer för olika behandlingsmetoder
            och omsorgsprogram måste vara högsta tänkbara. Att det då betraktas
            som ett led i myndighetsutövningen att så tydligt ta avstånd från
            en vetenskapligt välmotiverad metod att rädda människoliv bland
            de rökare som inte kan sluta är ett tydligt exempel på att myndigheter
            inte kan förväntas vara objektiva parallellt till opinionsskapande.
          </p>
          <p xml:id="i-Pm1Hf5csRm5jPYLNsRhFcf">
            Det är angeläget att de myndigheter som har till uppdrag att
            assistera politiken i förståelse och tillämpning av rådande vetenskaplig
            doktrin inte förleds att ta rollen att sålla och uttolka vetenskapen
            så att den passar politiken som gäller för tillfället.
          </p>
          <p xml:id="i-TkEH8kggT7y5rhoaxVs8xw">
            Det råder inget tvivel om att det finns gradskillnader i uppfattningar
            mellan olika forskare om hälsoriskerna med snus. Ett råder det
            dock vetenskapligt koncensus om: svenskt snus är mindre hälsovådligt
            än cigaretter. Och detta är en kunskap som i allra högsta grad
            bör omsättas i praktisk folkhälsopolitik, inte mörkas från dem
            som förväntas stå för det socialpolitiska ledarskapet.
          </p>
          <p xml:id="i-L6pk3hawZ6NZyK5QsZrgjd">
            EU:s ovannämnda expertpanel konstaterar att snusning är minst
            90 procent mindre hälsovådligt är rökning. Det finns till och
            med brittiska och amerikanska forskare som går så långt att de
            likställer riskbilden med nikotin med den i kaffe. Inga forskare
            på tobaksområdet är villiga att likställa cigaretternas skadeverkningar
            med snus. En sådan bred vetenskaplig konsensus bör ligga till
            grund för folkhälsopolitiken på tobaksområdet, framför allt i
            världens mest snusande land.
          </p>
          <p xml:id="i-9inGEnB5eebGu7s1Fs41EZ">
            Att en orealistisk nollvision tillåts ersätta en förnufts- och
            erfarenhetsbaserad pragmatisk politik för att hjälpa folk att
            sluta röka bara för att detta kan uppfattas skicka signaler om
            att all tobak är ofarlig är inte en vetenskapligt motiverad eller
            ur ett rent mänskligt perspektiv tilltalande förhållningssätt.
          </p>
          <p xml:id="i-4pomysexe8zhXvchCFG2TT">
            Internationella vetenskapligt baserade erfarenheter visar att
            det är fullt möjligt och synnerligen framkomligt att ha ett pragmatiskt
            anslag i folkhälsopolitiken och att det ger resultat.
          </p>
          <p xml:id="i-K6mZUFDbon55ezegreaDD9">
            Att då Socialstyrelsen tror att svensk folkhälsopolitik är betjänt
            av att ignorera denna vetenskapliga debatt och därutöver likställa
            allt bruk av nikotin farligt som relativt sett ofarligt borde
            ses som en tydlig varningssignal av vad som händer när vetenskapen
            politiseras. Detta är en farlig utveckling även om syftet bakom
            tros vara gott.
          </p>
          <head xml:id="i-7BCoXuePFSnDNZdpbkY4k1" type="h1">
            Illusionen om nolltolerans utesluter alternativen för rökarna
          </head>
          <p xml:id="i-DVW7w3Li7NecXf5WP5BiZs">
            Alternativet till en politik för aktiv skadereduktion är att
            förespråka nolltolerans mot användning av nikotin, vilket inte
            bara framstår som utmanande paternalistiskt givet den kända avsaknaden
            av hälsorisker förknippade med nikotinet som sådant, det innebär
            även att den relativt stora grupp av dagens rökare som inte kommer
            att klara av att sluta på egen hand saknar lättåtkomliga socialt
            accepterade och kulturellt förankrade alternativ.
          </p>
          <p xml:id="i-WLn62cse9DsXEHEF3Wy6vi">
            Det är också ytterst sannolikt att en betydande del av rökarna
            aldrig kommer att sluta tilltalas av användande av nikotin i någon
            form. Och med det följer en dramatiskt ökande risk för att de
            insjuknar av sin cigarettrökning över tid.
          </p>
          <p xml:id="i-EQBpm3oq9gsQm2NBNMm1JV">
            En politik byggd på nolltolerans kan enbart få till konsekvens
            ett förespråkande av ett totalförbud mot försäljning av alla tobaksprodukter
            och alla nikotinläkemedel. Det bidrar i förlängningen till att
            cementera en betydande andel av befolkningen som rökare.
          </p>
          <p xml:id="i-B6V9t4bGCkSe845cpaQFEm">
            Förbud eller restriktioner tenderar även att göra oönskade företeelser
            som smuggling och organiserad brottslighet synnerligen lönsamt.
            Studier från Handelns utredningsinstitut, HUI, antyder att upp
            till 15 procent av alla cigaretter och hälften av all starksprit
            som konsumeras i Sverige idag är oskattad, vilket motsvarar ett
            skattebortfall på 7 miljarder kronor varje år.
          </p>
          <head xml:id="i-7n9VkMo8odAFentAtoUxLY" type="h2">
            Folkhälsa byggd på resultatinriktad pragmatism
          </head>
          <p xml:id="i-DJdtXBY7hMNSHwWoTt4dXF">
            En ansvarsfull folkhälsopolitik som utgår från individen och
            dennes rätt till självbestämmande kan inte ignorera vetenskapen
            som grund för att nå de mål politiken sätter upp. Vill vi nå målet
            att färre ska skadas av sitt tobaksbruk måste vi vara öppna för
            alternativen som är mindre skadliga eller rent av ofarliga att
            bruka även om dessa inbegriper riskerna för nikotinberoende.
          </p>
          <p xml:id="i-U6ZQotuhxxs3AYt32VKGkh">
            I en värld av cigarettrökning är snuset en av flera tillgängliga
            lösningar, och bör så betraktas. Det är inte seriöst att likställa
            skadeverkningarna av tobaksrök med att vara beroende av nikotin
            i form av läkemedel eller i form av svenskt snus. Riskbilden mellan
            snus och cigaretter är så himmelsvid att det knappt kan anses
            motiverat att de är del av samma tobakspolitik.
          </p>
          <p xml:id="i-RVqARcz2TsBPk59K76K6mG">
            Att formulera en nationell tobakspolitik som differentierar graden
            av risk mellan de nikotinpreparat, läkemedel och tobaksprodukter
            som redan finns tillgängliga på marknaden och är kända för befolkningen
            i stort kommer att förse konsumenten med mer korrekt information
            och öppna för mer verkningsfulla insatser på det tobakspolitiska
            området.
          </p>
          <p xml:id="i-DWs4GdNSETmbLYaEC89kWr">
            Tydliga direktiv om den stora betydelsen av en mer nyanserad,
            balanserad och pragmatisk tobakspolitik förefaller särdeles angelägen
            givet det växande kunskapsläget om värdet av alternativ för rökarna
            som en metod för att uppnå ökad rökfrihet för dem som så önskar.
            En tobakspolitik som bygger på skadereduktion öppnar för rekommendationer
            och behandlingsmetoder som kan nå den hårda kärna av rökare som
            behöver hjälp för att inte få permanenta skador av ett långvarigt
            bruk.
          </p>
          <p xml:id="i-KKX7WCwPYu81bEmN1tbzd1">
            Skadereduktion bör vara metoden att föredra i utformandet av
            en folkhälsopolitik på tobaksområdet som har målsättningen att
            reducera antalet som drabbas av rökrelaterade sjukdomar snarare
            än att eftersträva ouppnåeliga visioner som endast bidrar till
            att förvanska kunskapsläget om nikotin och dess påverkan på människan
            och därigenom befästa felaktigheter och överdrifter på ett viktigt
            politikområde.
          </p>
          <p xml:id="i-iKrWAo2a3rchmLUjSMSFa">
            Den politiska idén om att inte skicka signaler har nått vägs
            ände. Kunskapen om rökningens skadeverkningar är stor och välspridd.
            Om politiken ska bygga på tilltro till den enskildes förmåga att
            göra egna livsval är en pragmatisk hållning till tobaksbruk den
            enda tänkbara. Medborgarna ska behandlas lika av den stat de satt
            att lösa gemensamma uppgifter på effektivt möjligaste sätt inte
            bedömas efter val av livsföring. Med kunskap och eftertanke bör
            en ny folkhälsopolitisk hållning till tobak etableras, där omsorgen
            om de som själv vill sluta röka är målet med politiken.
          </p>
        </div>
        <div xml:id="i-4WedYpwwZWWqQDDxzKbwVJ" type="signatureBlock">
          <list xml:id="i-WVSrfK6LCxTC2Z9HyuP6Yw">
            <item xml:id="i-98cnudp6kTZqZusdcMFbh" who="i-U4pHk2tFdyZvzTiVobxoV7" type="signature">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
