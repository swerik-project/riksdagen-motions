<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00778">
  <teiHeader>
    <fileDesc>
      <titleStmt>
        <title>Vidgad rätt till sjukbidrag för handikappad</title>
        <author>Bo Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vidgad rätt till sjukbidrag för handikappad</title>
          <idno type="rdwebb">G702778</idno>
          <rs type="number">778</rs>
          <ref type="dokument_url_text">http://data.riksdagen.se/dokument/G702778/text</ref>
          <ref type="dokument_url_html">http://data.riksdagen.se/dokument/G702778</ref>
          <ref type="dokumentstatus_url_xml">http://data.riksdagen.se/dokumentstatus/G702778</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-yBn9sks2oSd1vBumfgwNQ</idno>
            <name>BO NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NqxF7bLt2ntGdRLwG3siKf" type="signed"/>
        <correspContext corresp="i-NqxF7bLt2ntGdRLwG3siKf">
          <note type="signatory" corresp="i-yBn9sks2oSd1vBumfgwNQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__778/mot_198384__778-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:778
          </p>
          <p>
            Bo Nilsson Vidgad rätt till sjukbidrag för handikappad
          </p>
          <p>
            Enligt 7 kap. 1$ lagen om allmän försäkring kan förtidspension
            eller sjukbidrag utgå till försäkrad, vars arbetsförmåga på grund
            av sjukdom eller annan nedsättning av den fysiska eller psykiska
            prestationsförmågan är nedsatt med minst hälften. Enligt 3$ samma
            kapitel skall vid bedömande i vad mån arbetsförmågan är nedsatt
            beaktas den försäkrades förmåga att bereda sig inkomst genom sådant
            arbete, som motsvarar hans krafter och färdigheter och som rimligen
            kan begäras av honom med hänsyn till hans utbildning och tidigare
            verksamhet samt ålder, bosättningsförhållande och liknande. Enligt
            proposition 1962:90 utgörs förutsättningen för sjukbidrag och
            förtidspension av en arbetsinvaliditet, grundad på medicinska
            faktorer. Av rättspraxis kan följande principer för bedömningen
            av rätten till sjukbidrag till handikappade, studerande ungdomar
            utläsas. Om det kan antas att den studerande på grund av sitt
            handikapp saknar möjlighet att, utan att först ha undergått särskild
            yrkesutbildning, skaffa sig en arbetsinkomst motsvarande vad en
            arbetsför icke utbildad person i samma ålder kan påräkna, skall
            sjukbidrag utgå under tid fr. o. m. ett å två år efter det att
            den obligatoriska skolgången upphört. Svårt handikappade eller
            sjuka ungdomar är således helt hänvisade till att välja korta
            yrkesinriktade utbildningar om de inte vill äventyra sin ekonomiska
            existens. Något fritt studieval baserat på intresse och fallenhet
            är inte någon realistisk möjlighet för dem, såvida de inte äger
            någon betydande förmögenhet. De som trots allt väljer en något
            längre utbildning eller som till följd av studieleda, sjukdom
            eller personliga problem av annat slag inte slutför påbörjade
            korta yrkesutbildningar inom den stipulerade tidsgränsen förlorar
            sitt sjukbidrag och berövas därmed möjlighet att slutföra vad
            de påbörjat. Dessa ungdomar presumeras automatiskt ha arbetsförmåga
            i så hög grad att de inte är berättigade till sjukbidrag, trots
            att de i realiteten ha samma låga arbetsförmåga som då de uppbar
            sjukbidrag! Härtill kommer att försäkringskassornas praxis är
            vacklande. Vissa svårt handikappade ungdomar erhåller sjukbidrag
            inte bara under tid då de bedriver gymnasiala studier utan också
            då de genomgår högskoleutbildning, trots att de då har möjlighet
            att, åtminstone under terminstid, försörja sig på studiemedel.
            Det finns vidare exempel på ytterst svårt handikappade ungdomar,
            om vilka man med fog kan säga, att det inte rimligen kan begäras
            av dem att de skall bereda sig inkomst genom arbete, vilka trots
            det inte
          </p>
          <pb facs="riksdagen-motions-pdf/data/198384/mot_198384__778/mot_198384__778-002.pdf"/>
          <p>
            Mot. 1983/84:778 9
          </p>
          <p>
            erhåller sjukbidrag. Det uppmärksammade Mona Landgren-fallet
            i Landskrona torde höra till sistnämnda grupp. Det är av stor
            vikt att dessa missförhållanden rättas till. Att åstadkomma en
            praxisändring förefaller ogenomförbart. Det torde därför vara
            nödvändigt med ny lagstiftning på området. För det första måste
            handikappade eller kroniskt sjuka ungdomar ges möjlighet att göra
            ett i möjligaste mån fritt studieval, speciellt som valmöjligheterna
            ändå är begränsade av sjukdomens eller handikappets art och omfattning.
            För ett fritt val krävs att sjukbidrag eller motsvarande ekonomiska
            bidrag skall kunna utgå under hela utbildningstiden, åtminstone
            fram till dess att behörighet för studiemedel uppnåtts. För det
            andra måste en hög grad av flexibilitet byggas in i systemet.
            Handikappade och kroniskt sjuka ungdomar utsätts för psykiska,
            fysiska och sociala påfrestningar som är specifika för dem; en
            jämförelse med friska, icke yrkesutbildade ungdomar är så orättvis
            och malplacerad att den bör utmönstras av praxis. Varje handikappad
            ungdom måste alltså tillåtas den studietid som just han behöver
            utan tidsgränser eller andra schabloner. För det tredje måste
            de ungdomar, som är så svårt handikappade eller sjuka, att ingen
            rimligtvis kan begära att de skall försörja sig genom yrkesarbete,
            ha sin försörjning säkrad inom den allmänna föräkringens ram.
            För dessa, de svårast drabbade, borde tillskapas möjlighet att
            skaffa sig valfri utbildning utan hot om indragning av bidrag
            fram till den tidpunkt då de inte bara till äventyrs erhållit
            ett arbete utan också visat sig kapabla att utföra det. Med hänvisning
            till vad som anförts hemställs att riksdagen hos regeringen anhåller
            om en översyn av reglerna för sjukbidrag för handikappade under
            särskild yrkesutbildning.
          </p>
          <p>
            Stockholm den 19 januari 1984
          </p>
          <p>
            BO NILSSON (s)
          </p>
        </div>
      </div>
    </body>
  </text>
</TEI>
