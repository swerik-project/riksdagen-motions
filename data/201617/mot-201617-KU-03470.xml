<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-03470">
  <teiHeader>
    <fileDesc>
      <titleStmt>
        <title>Liberal demokrati- och integritetspolitik</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3470 av Tina Acketoft m.fl. (L)</title>
          <idno type="rdwebb">H4023470</idno>
          <rs type="number">3470</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4023470/text</ref>
          <ref type="dokument_url_html">http://data.riksdagen.se/dokument/H4023470</ref>
          <ref type="dokumentstatus_url_xml">http://data.riksdagen.se/dokumentstatus/H4023470</ref>
          <ref type="docx">http://data.riksdagen.se/fil/7648DAA9-B79E-468F-B397-1A61C02F86F3</ref>
          <ref type="pdf">http://data.riksdagen.se/fil/50A1E6A0-FEF7-4B18-AC15-F0D6B1AC3ED1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AdeR9WhfhLjhnu5M1evzzj" type="signed"/>
        <correspContext corresp="i-AdeR9WhfhLjhnu5M1evzzj">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-CvLLg3RvqW1HprVqnFCWAm" type="submitted">
          <date when="2016-10-05"/>
          <time when="16:41:57"/>
        </correspAction>
        <correspAction xml:id="i-FFZiJqFWbRy7oBpEXMSbZf" type="reviewed">
          <date when="2016-10-06"/>
          <time when="14:02:04"/>
        </correspAction>
        <correspAction xml:id="i-5B5vHd2ZgHDPwmHvFJwiVU" type="referred">
          <date when="2016-10-14"/>
        </correspAction>
        <correspAction xml:id="i-EguLqAYyivmnqLNhK2Ubhg" type="assigned">
          <date when="2018-06-05"/>
          <time when="10:33:27"/>
        </correspAction>
        <correspContext corresp="i-EguLqAYyivmnqLNhK2Ubhg">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-5v6zB7oKxNxbWox5MpavFb" type="behandlas_i"/>
        <correspContext corresp="i-5v6zB7oKxNxbWox5MpavFb">
          <ref type="uppgift">2016/17:KU6</ref>
          <ref type="ref_dok_id">H401KU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SFwsGkCi9XKfkLWdwzPkTq" type="behandlas_i"/>
        <correspContext corresp="i-SFwsGkCi9XKfkLWdwzPkTq">
          <ref type="uppgift">2016/17:KU15</ref>
          <ref type="ref_dok_id">H401KU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU15</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-21JQm3DGB14TvAkxx5skFU" type="behandlas_i"/>
        <correspContext corresp="i-21JQm3DGB14TvAkxx5skFU">
          <ref type="uppgift">2016/17:KU24</ref>
          <ref type="ref_dok_id">H401KU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU24</ref>
          <ref type="ref_dok_titel">Kommittéberättelse - kommittéernas verksamhet under 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VusEaRGLAbayZwvt8vzd4C" type="behandlas_i"/>
        <correspContext corresp="i-VusEaRGLAbayZwvt8vzd4C">
          <ref type="uppgift">2017/18:KU29</ref>
          <ref type="ref_dok_id">H501KU29</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU29</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DNmkbUzJDJZF2XcP7pNLmL" type="behandlas_i"/>
        <correspContext corresp="i-DNmkbUzJDJZF2XcP7pNLmL">
          <ref type="uppgift">2017/18:KU37</ref>
          <ref type="ref_dok_id">H501KU37</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU37</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9LcGSrwqH4iL5yN2RR8Y7a" type="behandlas_i"/>
        <correspContext corresp="i-9LcGSrwqH4iL5yN2RR8Y7a">
          <ref type="uppgift">2016/17:KU22</ref>
          <ref type="ref_dok_id">H401KU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU22</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FYUeehPFjYh6aiLuL3tKCB" type="behandlas_i"/>
        <correspContext corresp="i-FYUeehPFjYh6aiLuL3tKCB">
          <ref type="uppgift">2017/18:KU6</ref>
          <ref type="ref_dok_id">H501KU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3470 av Tina Acketoft m.fl. (L)
          Liberal demokrati- och integritetspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NTv6angFQvxCF2qxw8f9Ph">
            Förslag till riksdagsbeslut
          </head>
          <list style="ol">
            <item xml:id="i-MGVu1dQ8thFsLkVjfd8A1t">
              Riksdagen ställer sig bakom det som anförs i motionen om ett
              modernt ämbetsansvar och tillkännager detta för regeringen.
            </item>
            <item xml:id="i-MTzj23HSCUxkwjGZHANWPx">
              Riksdagen ställer sig bakom det som anförs i motionen om valhemligheten
              och tillkännager detta för regeringen.
            </item>
            <item xml:id="i-A94uDvAfKtDJZxx97Nsw1k">
              Riksdagen ställer sig bakom det som anförs i motionen om sänkta
              spärrar i personvalssystemet och tillkännager detta för regeringen.
            </item>
            <item xml:id="i-Tih3fdMZBND5DZLp8c6qt5">
              Riksdagen ställer sig bakom det som anförs i motionen om en oberoende
              institution för de mänskliga rättigheterna och tillkännager detta
              för regeringen.
            </item>
            <item xml:id="i-7WkmQ4ELLBuEUKnUcWFk1p">
              Riksdagen ställer sig bakom det som anförs i motionen om ett
              avskaffande av lagen om Svenska kyrkan och tillkännager detta
              för regeringen.
            </item>
            <item xml:id="i-SzvUnBq5RJXTYMfZMo4hUS">
              Riksdagen ställer sig bakom det som anförs i motionen om stärkt
              tillsyn på integritetsområdet och tillkännager detta för regeringen.
            </item>
            <item xml:id="i-8ycH29h1YFeFgLzd5JZbrx">
              Riksdagen ställer sig bakom det som anförs i motionen om årlig
              regeringsskrivelse till riksdagen om utvecklingen vad gäller skyddet
              för den personliga integriteten och tillkännager detta för regeringen.
            </item>
            <item xml:id="i-5H58cbLdn8zLotSWptMQNB">
              Riksdagen ställer sig bakom det som anförs i motionen om obligatoriska
              integritetsanalyser inom ramen för lagstiftningsprocessen och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8mqA6AMoJ5D3CtHKDGvBmu" type="h1">
            Motivering
          </head>
          <p xml:id="i-WWi78VunMAMdPcE2oSH9e4">
            Den offentliga makten är begränsad och utövas under lagarna.
            Det offentligas maktbefogenheter gentemot den enskilde får aldrig
            sträcka sig längre än vad som är nödvändigt och försvarligt för
            att sköta de gemensamma uppgifterna. Dessa liberala kärnvärden
            innebär att den offentliga makten också ska betraktas med hälsosam
            vaksamhet. Den enskildes möjligheter att hävda sig gentemot staten
            handlar om varje människas lika fri- och rättigheter och om att
            begränsa statsmaktens maktanspråk.
          </p>
          <p xml:id="i-FE4BWv1pR1y5wBE81pwv3k">
            Också folkstyrets former måste ständigt prövas. Sverige är en
            av världens mest stabila demokratier, men erfarenheterna från
            senare års val visar att också det svenska valsystemet har brister
            som behöver analyseras. Likaså behövs fortsatta reformer för att
            öka väljarnas möjlighet att påverka genom representativ demokrati.
          </p>
          <p xml:id="i-5uPYJwx2aAPjFTp3u9yHqU">
            I denna motion lägger Liberalerna fram ett antal förslag för
            att stärka fri- och rättighetsskyddet, rättssäkerheten, valsystemet
            och integritetsskyddet.
          </p>
          <head xml:id="i-Lci8jPG5iF46fdUTL3oVse" type="h2">
            Ett modernt ämbetsansvar
          </head>
          <p xml:id="i-TNjXsYkeqRV1HDJGK4G9YQ">
            Det så kallade ämbetsansvaret, vilket var en benämning på vissa
            befattningshavares (till exempel stats- och kommunaltjänstemäns)
            straffrättsliga ansvar för skötseln av sin befattning, avskaffades
            genom en reform 1975. Den som var underkastad ämbetsansvar hade
            tidigare kunnat dömas till särskilda straff, avsättning eller
            suspension. Reformen innebar att det straffbelagda området minskade
            avsevärt.
          </p>
          <p xml:id="i-WANhPQwAoa2tN8dtQvpw5P">
            Ämbetsansvarsreformen var inte oomstridd. Kritikerna menade att
            förändringen inte tog tillräckligt stor hänsyn till skillnaderna
            mellan offentlig och privat verksamhet. År 1989 förändrades därför
            lagstiftningen på nytt, denna gång så att det straffrättsliga
            tjänsteansvaret för offentligt anställda utvidgades. Dagens regler
            innebär att den som vid myndighetsutövning genom handling eller
            underlåtenhet åsidosätter vad som gäller för uppgiften döms för
            tjänstefel till böter eller fängelse i upp till två år enligt
            brottsbalken.
          </p>
          <p xml:id="i-VTWmaCwMUjgmemkxXQzEHm">
            Liberalerna anser att det finns skäl att utvärdera gällande lagstiftning
            och utreda huruvida tjänsteansvarsbestämmelserna behöver skärpas.
            Detta innebär inte att vi förespråkar en återgång till äldre tiders
            bestämmelser och de särskilda strafformer som då gällde. Däremot
            menar vi att den makt som följer med rätten att bedriva myndighetsutövning
            behöver kombineras med ett tydligt regelverk gentemot den som
            grovt missköter sitt uppdrag som företrädare för det allmänna.
            Målet bör vara att ett modernt och ändamålsenligt ämbetsansvar
            ska återinföras inom såväl statlig som kommunal verksamhet.
          </p>
          <head xml:id="i-9AxGXAUYp1D4xxPEqogbp7" type="h2">
            Stärk valhemligheten
          </head>
          <p xml:id="i-T9QQHmD8PtGYzQDfKgvK6i">
            Det svenska systemet för valsedlar i vallokaler skiljer sig från
            vad som gäller i de flesta andra länder. Valsedlar för samtliga
            partier läggs fram fullt synliga i vallokalen, och det ankommer
            sedan på den enskilde väljaren att förse sig med de valsedlar
            han eller hon önskar använda. Det innebär att valförrättarna samt
            andra väljare ser vilka valsedlar en viss väljare plockar upp.
            Enda sättet att gardera sig mot att valhemligheten avslöjas är
            att väljaren förser sig med valsedlar i förväg och tar med till
            vallokalen, eller att väljaren plockar upp valsedlar från många
            olika partier. Detta lägger ansvaret att bevara röstningshemligheten
            på den enskilde, och inte på det offentliga.
          </p>
          <p xml:id="i-7PCm6rfRzE2z1t6b5dDSWr">
            EU-kommissionen riktade i februari 2015 en fråga till den svenska
            regeringen om hur det svenska valsystemet garanterar valhemligheten
            i enlighet med vad som föreskrivs i artikel 39 i den europeiska
            rättighetsstadgan. Kommissionen pekar bland annat på att väljare
            i Sverige förutsätts förse sig med valsedlar inför andras blickar.
            Regeringen har därefter gett en statlig utredare i uppdrag att
            bl.a. överväga och föreslå ändringar i fråga om hur valsedlar
            tillhandahålls i anslutning till röstmottagningsställen (dir.
            2015:104). Utredaren ska lämna sina förslag senast den 31 oktober
            2016.
          </p>
          <p xml:id="i-DW76yeFWQoPgUXwmb18Gnx">
            Vi välkomnar att denna utredning har kommit till stånd. Liksom
            vid andra förändringar som berör valsystemet bör en bred parlamentarisk
            enighet eftersträvas så att nödvändiga förbättringar av valhemligheten
            kan göras inför valen 2018 och 2019. I detta sammanhang bör också
            uppmärksammas de övriga frågor som aktualiserats av internationella
            valövervakare, t.ex. så kallad familjeröstning i vallokalerna
            (det vill säga att flera familjemedlemmar ställer sig i röstningsbåset
            och därmed ser varandras röster).
          </p>
          <head xml:id="i-AkKCLASPokbEnAEbtxNB2i" type="h2">
            Stärk synskadades möjlighet att personrösta
          </head>
          <p xml:id="i-2CQ1sru8HrhfQbddAM6WiL">
            Valåret 2014 var det första år där myndigheterna skulle garantera
            att vallokalerna var tillgängliga för alla och att därmed individer
            med funktionsnedsättning inte skulle kunna bli diskriminerade.
            Kommunernas dispenser att kunna använda otillgängliga lokaler
            togs bort. Detta gällde krav på tillgänglighet till stället där
            man ska rösta, allt ifrån vägen från parkeringen eller busshållplatsen,
            fram till själva entrén, trappor och korridorer.
          </p>
          <p xml:id="i-WgiKZvZ6ur2QHswf1YkjFX">
            Men den demokratiska resan mot full tillgänglighet måste fortsätta.
            Ett allvarligt problem i dag är att personer med synnedsättning
            inte kan rösta med fullständig valhemlighet i vallokalerna. Det
            går nämligen inte att personrösta på en kandidat utan att röja
            sin valhemlighet eftersom man måste be en valarbetare att hjälpa
            en att kryssa på valsedeln.
          </p>
          <p xml:id="i-AGXRsAFScEFprLUuh6hSoA">
            Med anledning av ett tidigare motionsyrkande från Liberalerna
            tillkännagav riksdagen våren 2016 om vikten av att synnedsatta
            ska kunna personrösta utan att tvingas röja valhemligheten för
            någon. Ambitionen bör, enligt riksdagens mening, vara att en fullgod
            lösning ska finnas på plats så snart som möjligt – dock senast
            inför 2022 års allmänna val. Liberalerna välkomnar att det finns
            bred uppslutning för detta i riksdagen, och förutsätter att regeringen
            så snart som möjligt tar fram förankrade förslag i denna riktning.
            Eftersom riksdagen redan har beslutat om ett tillkännagivande
            avstår vi dock från att lätta ett formellt yrkande.
          </p>
          <head xml:id="i-9m3T8uQPvHa2xTuHqKjbHo" type="h2">
            Öka väljarmakten – sänk spärren i personvalet
          </head>
          <p xml:id="i-LrfDQbN8ixRsXFubsbtq1H">
            Liberalerna vill ge väljaren större makt genom att stärka personvalet.
            Vi var pådrivande när systemet med personval infördes 1998, och
            från och med valet 2014 har gränsen sänkts så att riksdagskandidater
            som får mer än 5 procent kryss kan bli invalda genom personval.
          </p>
          <p xml:id="i-JmixAQF52GR9PXoHKg5mEE">
            Liberalerna vill sänka denna gräns ytterligare, så att personvalet
            väger ännu tyngre. Spärren bör även i fortsättningen vara densamma
            för val till Europaparlamentet, riksdagen, landstingsfullmäktige
            och kommunfullmäktige.
          </p>
          <head xml:id="i-NfQd96BaYDyrEGsJS16fvu" type="h2">
            Oberoende institution för de mänskliga rättigheterna
          </head>
          <p xml:id="i-M98dqn5NCwGXUHZ2w1pMK9">
            Till skillnad från många andra länder har Sverige ingen oberoende
            instans med rollen att följa upp efterlevnaden av de mänskliga
            rättigheterna. En sådan skulle fylla en viktig funktion.
          </p>
          <p xml:id="i-6EaS2Qe1KtmkoraXDY3iDt">
            Efterlevnaden av de mänskliga rättigheterna är något som måste
            följas upp kontinuerligt, och vi i Sverige måste granska våra
            egna samhällsfunktioner ur ett människorättsperspektiv lika strängt
            som vi förväntar oss sker i andra länder. Efterlevnaden av de
            mänskliga rättigheterna är inte en fråga som bara är relevant
            i ofria stater eller bräckliga demokratier utan den är lika relevant
            i Sverige.
          </p>
          <p xml:id="i-6FMEAsi6RYkywbRQCR47Ek">
            Liberalerna anser att det ska inrättas ett oberoende MR-organ
            på nationell nivå i enlighet med Parisprinciperna. Den nuvarande
            regeringen har aviserat att den avser att inrätta en sådan institution.
            Liberalerna förutsätter att detta sker på ett sätt som säkerställer
            institutionens fulla oberoende. En bred parlamentarisk förankring
            kring institutionens roll och uppdrag är också eftersträvansvärd.
          </p>
          <head xml:id="i-JwoQ5rwgqaXkF4jTcgthRS" type="h2">
            Befria Svenska kyrkan
          </head>
          <p xml:id="i-8KGpwVbKnfSxzxZPNXj9NX">
            Trossamfunden är en central del av det civila samhället och ska
            ha goda möjligheter att verka. Staten har ett ansvar för att säkra
            en fri religionsutövning, men ska inte ta ställning för en viss
            religion eller vissa samfund.
          </p>
          <p xml:id="i-DK63bxmVeHcnSQQH6K6w9q">
            Genom kyrka–statreformen 1999/2000 ändrades relationen mellan
            Svenska kyrkan och staten i grunden. Kyrkolagen med rötter i 1600-talets
            lutherska ortodoxi avskaffades, och statens medverkan i beslut
            kring Svenska kyrkans inre verksamhet avskaffades. Detta var något
            som Liberalerna, med våra djupa rötter i kampen för religionsfrihet,
            hade verkat för under mycket lång tid.
          </p>
          <p xml:id="i-3saggB2PT6J5PrqmrKqBGD">
            Kyrka–statreformen innebar dock inte att statens särskilda styrning
            av Svenska kyrkan upphörde helt. Medan andra samfund fritt väljer
            sin egen organisationsform finns det en särskild lag (1998:1591)
            om Svenska kyrkan, som detaljerat reglerar samfundets uppbyggnad,
            församlingens uppgifter, biskoparnas roll, kyrkomötets beslutsbefogenheter
            och så vidare. Och mest slående av allt: i lagens portalparagraf
            föreskrivs Svenska kyrkans religiösa bekännelse.
          </p>
          <p xml:id="i-6yV4wUQAG7X2wDL892L726">
            Lagen om Svenska kyrkan får ses som en del av den bredare kompromiss
            som på 1990-talet möjliggjorde de förändrade relationerna mellan
            staten och Svenska kyrkan. I ett historiskt perspektiv är det
            dock uppenbart att den bara kan ses som en etapp på vägen mot
            att Svenska kyrkan uppnår fullt oberoende, på samma villkor som
            övriga trossamfund i Sverige.
          </p>
          <p xml:id="i-YCHAR7gdhmGVVLtt65AWUe">
            För att Svenska kyrkan ska stå helt fri från statlig styrning
            anser därför Liberalerna att den särskilda lagen om Svenska kyrkan
            avskaffas. Svenska kyrkan bör liksom alla andra samfund ha full
            frihet att avgöra sin egen verksamhet. Det är Svenska kyrkans
            medlemmar – inte riksdagen – som ska avgöra samfundets vägval
            i religiösa frågor.
          </p>
          <p xml:id="i-S1J6kfPRsWWjaj3UVGUC5W">
            Att avskaffa lagen om Svenska kyrkan kan eventuellt förutsätta
            anpassningar i övrig lagstiftning. Det påverkar däremot inte i
            sig Svenska kyrkans ansvar vad gäller begravningsväsendet. Inte
            heller trossamfundens möjlighet att via Skatteverket få hjälp
            med uppbörden av medlemsavgifter påverkas, eftersom detta regleras
            i annan lagstiftning.
          </p>
          <head xml:id="i-TjnnSR9yHs6fCbyqy1icGY" type="h2">
            Stärk tillsynen och uppföljningen på integritetsområdet
          </head>
          <p xml:id="i-D2VRHK8C9QacNH7Zsb3BL5">
            Den nuvarande myndighetsstrukturen på integritetsområdet är föråldrad.
            Sverige behöver en samlad integritetsmyndighet. Datainspektionen
            bör ersättas av en integritetsinspektion med generellt mandat
            att bevaka hur regelverket till skydd för integriteten beaktas
            i myndigheternas arbete. Integritetsinspektionen ska också ha
            en övergripande roll som tillståndsmyndighet för integritetskänslig
            hantering av personuppgifter. Ett första steg i denna riktning
            är det förslag till utvidgat uppdrag för Datainspektionen som
            framläggs i Integritetskommitténs delbetänkande ”Hur står det
            till med den personliga integriteten?” (SOU 2016:41).
          </p>
          <p xml:id="i-FeiH99cUffqVo1ga5VXZG8">
            I avvaktan på att en ny integritetsinspektion inrättas behöver
            Datainspektionen utökade resurser för att öka tillsynen i integritetsfrågor.
            I Liberalernas budgetmotion anvisar vi högre anslag än regeringen
            till Datainspektionen för att därmed möjliggöra högre ambitioner
            på integritetsområdet.
          </p>
          <p xml:id="i-W1EtQFcWNEmCdqpTkbj1qt">
            Regeringen bör också i en årlig skrivelse till riksdagen redovisa
            utvecklingen vad gäller skyddet för den personliga integriteten.
            Skrivelsen bör både avse de legala förutsättningarna för integritetsskyddet
            och den övergripande utvecklingen vad gäller användningen av olika
            slags informationsteknik som påverkar integriteten.
          </p>
          <head xml:id="i-Gkdmi9cXrGT4rFb9fHqz7J" type="h2">
            Tänk efter före – obligatoriska integritetsanalyser
          </head>
          <p xml:id="i-8dAwkkkG3XKFaZY7QEGpAp">
            Redan på ett tidigt stadium i lagstiftningsprocessen måste integritetshänsyn
            spela en viktig roll. I alla direktiv till utredningar om ny lagstiftning
            ska obligatoriskt ingå att bedöma regelförändringars effekter
            på människors personliga integritet, på samma sätt som man i dag
            alltid bedömer effekterna på till exempel jämställdheten och den
            regionala utvecklingen.
          </p>
          <p xml:id="i-TfuaueUNEuEjkZgFaLZDAC">
            Den parlamentariska integritetsskyddskommittén presenterade i
            sitt delbetänkande ”Skyddet för den personliga integriteten. Kartläggning
            och analys” (SOU 2007:22) sina iakttagelser om hur integritetshänsyn
            tillgodoses i lagstiftningsarbetet. En övergripande slutsats var
            att ett påfallande drag i den lagstiftning som på olika sätt berör
            skyddet för den personliga integriteten är att integritetskänsliga
            åtgärder av olika slag sällan sätts in i ett systematiskt sammanhang.
            Detta kan, menade kommittén, leda till att de additiva effekterna
            av ny lagstiftning som begränsar den personliga integriteten inte
            blir tillräckligt uppmärksammade. Kommittén framhöll också vikten
            av systematisering vid behandlingen av frågor om integritetsskydd.
            Därefter har Integritetskommittén nyligen gjort bedömningen att
            det inte finns behov av att inrätta ett särskilt integritetsskyddsorgan
            (SOU 2016:41).
          </p>
          <p xml:id="i-TnPy7gYppwWiboNHYvit4P">
            Det finns dock andra sätt att åstadkomma denna systematik. I
            sammanhanget vill vi särskilt lyfta fram behovet av en obligatorisk
            integritetsanalys i ett tidigt skede av lagstiftningsarbetet.
            Redan i dag föreskriver kommittéförordningen (1988:1474) att statliga
            utredningar alltid ska göra konsekvensbeskrivningar vad gäller
            de föreslagna åtgärdernas effekter för t.ex. den statliga och
            kommunala ekonomin, den kommunala självstyrelsen, jämställdheten
            eller integrationen. På samma sätt bör det ställas krav på att
            genomföra en integritetskonsekvensutredning. Integritetsfrågan
            skulle då alltid analyseras innan nya lagförslag tas fram, och
            lagstiftaren tvingas därmed tänka efter före.
          </p>
          <head xml:id="i-FZospYjrTCfezNvP1pTUMU" type="h2">
            Värna rättssäkerheten – stärk JO
          </head>
          <p xml:id="i-PLpdXLgNXidu4AmXuzPJZe">
            Justitieombudsmannen, JO, har till uppgift att både på eget initiativ
            och efter anmälan från enskilda granska hur tjänstemän i förvaltningen
            sköter sina uppgifter i förhållande till gällande bestämmelser.
            JO:s arbete har en central roll i värnandet av enskildas rättssäkerhet.
            När fler myndigheter nu inrättats eller är på väg att inrättas
            för att förbättra den ordinarie tillsynen får JO också en mer
            strategisk roll för den extraordinära tillsynen.
          </p>
          <p xml:id="i-RqVvwD2dN2Qjw4J1ZzadPu">
            Ärendebelastningen hos JO är mycket hög, vilket har lett till
            betydande utmaningar för myndigheten där många ärenden har måst
            läggas åt sidan trots att de hade kunnat vara angelägna ur rättssäkerhetssynpunkt.
            Justitieombudsmannen måste ges ökade resurser för att kunna fullgöra
            sitt viktiga uppdrag. I Liberalernas budgetmotion anvisar vi högre
            anslag än regeringen till JO för att därmed möjliggöra högre ambitioner
            på rättssäkerhetsområdet.
          </p>
          <head xml:id="i-WJcTLsStxKHpnrUKpHsWMT" type="h2">
            En författningsdomstol
          </head>
          <p xml:id="i-VrqtuTkRxUog53yWQABCGC">
            Rättssäkerheten och skyddet för de medborgerliga fri- och rättigheterna
            behöver förstärkas. Därför ska en författningsdomstol inrättas
            i Sverige.
          </p>
          <p xml:id="i-V95Jzf4qMiCFuVco1gv3Fo">
            För oss liberaler är tanken bakom en författningsdomstol enkel.
            All makt kan missbrukas, också den som har getts i fria val. Om
            medborgare i sitt dagliga liv avkrävs att följa lagar och förordningar
            är det också rimligt att kräva att politiker följer grundlagen
            i sitt arbete med att stifta nya lagar. Detta är särskilt angeläget
            för att förebygga att den offentliga makten utövas under lagarna
            också vid en politisk kris eller ett så kallat skymningsläge.
          </p>
          <p xml:id="i-KZDz8RAc55cdTx3c2XfMqH">
            Det finns också andra argument för en starkare lagprövningsrätt.
            Om det i efterhand blir lättare att pröva en ny lags förenlighet
            med grundlagen höjs kvaliteten i lagstiftningsarbetet. Lagstiftaren
            tvingas att se till att en ny lag håller så hög rättslig standard
            att den inte riskerar att kritiseras av författningsdomstolen.
          </p>
          <p xml:id="i-Bb5e73V9u18x1cymSUwrqk">
            Ofta angrips idén om en författningsdomstol med argumentet att
            en förändring i den riktningen skulle vara odemokratisk. Det är
            en felsyn. Om en författningsdomstol inrättades skulle det inte
            innebära att makten vreds ur de folkvalda politikernas händer.
            Ytterst har medborgarnas valda representanter alltid möjligheten
            att ändra grundlagen för att undanröja en konflikt mellan författningen
            och en specifik lag. Det som etablerandet av en författningsdomstol
            betyder är att det skapas tydliga spelregler, som ger ett betydligt
            ökande mått av eftertanke och reflektion i den politiska processen
            kring formerna för lagstiftning och respekten för de grundläggande
            fri- och rättigheterna.
          </p>
          <p xml:id="i-U1Wo7QUe2CWEFYpXwdpqSk">
            Liberalerna anser därför att ett lagstiftningsarbete för att
            inrätta en författningsdomstol bör inledas. I detta arbete bör
            också analyseras möjligheten att ge författningsdomstolen rätt
            till så kallad abstrakt normprövning. Likaså bör Lagrådets framtida
            roll och funktion vid ett inrättande av en författningsdomstol
            ingå i den bredare analys som behövs.
          </p>
          <p xml:id="i-R1QQU4a1uT8S2GepLYe4hh">
            Frågan om behovet av en författningsdomstol och normprövning
            har dock relativt nyligen utretts av Grundlagsutredningen, vars
            förslag låg till grund för författningsreformen 2010. Liberalerna
            avstår därför från att i år lägga ett formellt yrkande på denna
            punkt, men avser att återkomma till dessa frågor inom ramen för
            framtida grundlagsöversyner.
          </p>
        </div>
        <div type="motSignatures">
          <list>
            <item xml:id="i-5gKMjTy38V1h5pMLg5k126">
              Tina Acketoft (L)
            </item>
            <item xml:id="i-NocFdhTfAau1RWQdRgZkLh">
              Christer Nylander (L)
            </item>
            <item xml:id="i-Mn1g6tdTtvvTNdiboMAKxn">
              Emma Carlsson Löfdahl (L)
            </item>
            <item xml:id="i-UGdZ5pT58kwhj7kS4ELAJA">
              Mats Persson (L)
            </item>
            <item xml:id="i-GVQq1TauFeo9QQvfTLT1Vk">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
