<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00461">
  <teiHeader>
    <fileDesc>
      <titleStmt>
        <title>Införande av marknadshyror</title>
        <author corresp="i-NirXfc8JiwP3Ssuz3NR6e2 i-Wy2PicSNE32mpPkdNvVhLm">av Annie Johansson och Fredrick Federley (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av marknadshyror</title>
          <idno type="rdwebb">GW02C461</idno>
          <rs type="number">C461</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C461/text</ref>
          <ref type="dokument_url_html">http://data.riksdagen.se/dokument/GW02C461</ref>
          <ref type="dokumentstatus_url_xml">http://data.riksdagen.se/dokumentstatus/GW02C461</ref>
          <ref type="doc">http://data.riksdagen.se/fil/B72C2ACC-F966-41A5-86B6-6676383B4B7B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Va6couCz6T2ZwqCa9HVnG5" type="signed"/>
        <correspContext corresp="i-Va6couCz6T2ZwqCa9HVnG5">
          <note type="signatory" corresp="i-NirXfc8JiwP3Ssuz3NR6e2"/>
          <note type="signatory" corresp="i-Wy2PicSNE32mpPkdNvVhLm"/>
        </correspContext>
        <correspAction xml:id="i-TKLiinyKe7sP1RpXJCKTfn" type="numbering">
          <date when="2008-10-09"/>
        </correspAction>
        <correspAction xml:id="i-3xHMER4hSQmXjaGcgSfbt5" type="submission">
          <date when="2008-10-07"/>
        </correspAction>
        <correspAction xml:id="i-8WWFu7dKzoz3j5VPpX3Qps" type="transfer">
          <date when="2008-10-03"/>
        </correspAction>
        <correspAction xml:id="i-XLAnGKYRsq7PYu7CjMGm9U" type="assigned"/>
        <correspContext corresp="i-XLAnGKYRsq7PYu7CjMGm9U">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AXpdE1ECjB7ywu9v9yZxCS" type="motBody">
        <div xml:id="i-3xZfT2NqTCWTREPKvw2MVK" type="motProposal" subtype="förslag">
          <head xml:id="i-PM3vdzLZKW6yNd9inQmURF">
            Förslag till riksdagsbeslut
          </head>
          <p xml:id="i-5emEjA2GpvzpUKk5C4to1U">
            Riksdagen tillkännager för regeringen som sin mening vad som
            anförs i motionen om ett införande av marknadshyror.
          </p>
        </div>
        <div xml:id="i-CjtcjNS4qPEAHUT75q738x" type="motContent">
          <head xml:id="i-EQ2yP3iyUmjGuP5wcg2y15" type="h1">
            Motivering
          </head>
          <p xml:id="i-K1Mmok1UYjZLS4AxYanRLG">
            Dagens bostadsmarknad är djupt segregerad och smutsig. Den som
            har kontakter och kontanter kan alltid säkra sin tillgång till
            en bostad. Den som inte har det hamnar i ett utanförskap. Trots
            det har vi i Sverige idag en absurd debatt där man smutskastar
            just det som kan vara lösningen: marknadshyror.
          </p>
          <p xml:id="i-Nh6NzBeA9kAHPMDQovU1hE">
            Hyresgästföreningen vill, trots avarter på den svenska bostadsmarknaden,
            inte se några förändringar i dagens reglerade system. Dessutom
            har tidigare liberala förespråkare av ett marknadsvänligt hyressättningssystem
            under sista halvåret lämnat walk-over.
          </p>
          <p xml:id="i-S4NkDB9iFRHqNRTb73Fyab">
            Det är lätt att förstå varför dagens bruksvärdessystem fungerar
            så dåligt. Med reglerade hyror uppstår ett glapp mellan det satta
            priset och den verkliga betalningsviljan. Dessa extra tusenlappar
            blir kapitalbas för den svarta marknaden. Regleringsförespråkarna
            säger ofta att fri prissättning leder till att bara vissa har
            råd att bo på attraktiva platser, och att marknadshyror tvingar
            fram flyttningar med kort varsel. Den som bor i en prisreglerad
            hyresrätt i Rinkeby eller på Råslätt blir inte gladare av att
            få betala mer än marknadsmässig hyra, när den som bor i attraktiva
            innerstadsområden såsom Östermalm betalar en bråkdel av marknadspriset.
            Prisregleringen skapar köer och hämmar flexibiliteten på marknaden.
          </p>
          <p xml:id="i-2TKeKmHG4fgaV2cMrxTCrm">
            Många tror att problemen inskränker sig till Stockholm, men regleringarna
            snedvrider priserna överallt. Hyresfastigheter i medelstora svenska
            städer Växjö, Jönköping, Oskarshamn med flera är lukrativa investeringar
            för fondbolag som insett att de reglerade hyrorna ger möjlighet
            till stora vinster utanför storstäderna. Fondbolagen går hand
            i hand med Hyresgästföreningen i kampen för reglerade hyror och
            verkar inte skämmas över att vända marknadsekonomin ryggen för
            att få göra lite vinst på hyresgästernas bekostnad.
          </p>
          <p xml:id="i-QSSw6Kaejfwj3A9vTQsWVc">
            De politiker från höger till vänster som hyllar bruksvärdessystemet
            och säger sig stå på de svagas sida har knappast undersökt hur
            dagens system verkligen fungerar. För det kan väl inte vara så
            att den svarta marknaden, den kroniska bostadsbristen, diskrimineringen
            och de ungas svårigheter att komma in på bostadsmarknaden syns
            alltför lite i dagens reglerade system?
          </p>
          <head xml:id="i-33G9KKssGpEevuPoZ8dgN3" type="h2">
            Hyresrätter är satta på särskilt undantag
          </head>
          <p xml:id="i-6njTn51ej31FjDbkFRNuXj">
            Diskussionen om marknadshyror framstår ibland som om den utgör
            något nytt och omvälvande. Tvärtom handlar det om att just hyresrätter
            är satta i ett särskilt undantag. Den som köper sin egen villa
            eller sin egen lägenhet befinner sig redan på en marknad. De som
            har hyresrätter är med andra ord undantag som bekräftar regeln.
          </p>
          <p xml:id="i-YQSBrQTC1tfge2UABj9AsM">
            De reglerade hyrorna har övergetts i Norge och Finland med mycket
            goda resultat. Fler lägenheter har lösgjorts på marknaden och
            möjligheten att få en lägenhet har blivit mycket större. De svartkontrakt
            som i Helsingfors var vanliga har försvunnit.
          </p>
          <head xml:id="i-L3WsmqCZDtUTqaLM6bL3iK" type="h2">
            Rättvisa med marknadshyror
          </head>
          <p xml:id="i-HriZaPLRaBzgJoHy59pWz8">
            Rättvisa kan aldrig innebära att staten åtar sig att reglera
            lika omöjlighet till alla. Däremot kan staten garantera lika möjlighet.
            Ungefär så kan man sammanfatta den skiljelinjen i synen på reglerade
            hyror kontra marknadshyror. Den som inte har kontakter eller ekonomiskt
            utrymme att köpa sig ett kontrakt på den svarta marknaden är idag
            helt utestängd från möjligheten till en lägenhet i innerstaden.
          </p>
          <p xml:id="i-XSYHjnuqowBqEkFyH2cG1p">
            På en fri marknad skulle det istället bli en möjlighet att avväga
            hur stor del av privatekonomin en person är beredd att lägga på
            ett boende och tillgången och efterfrågan skulle sätta hyresnivån.
          </p>
          <p xml:id="i-TLCkeftMXfiWYbQD2ziCco">
            I debatten talas allt mer om marknads- eller lägesanpassning
            som en ny dimension i hyresregleringen. Det är bara en halvmesyr
            som inte leder till en fungerande hyressättning utan vilseleder
            medborgarna och skapar en felaktig förståelse av vad marknadshyror
            innebär.
          </p>
          <head xml:id="i-13Tz7vfpPFx2iJakmav7SZ" type="h2">
            Lika möjligheter för alla
          </head>
          <p xml:id="i-SRWXZGZycVGnQ7y6HAsLvR">
            Många som förespråkar den nuvarande hyresregleringen menar att
            marknadshyror skulle göra storstäderna segregerade, endast de
            rika har råd att bo där.
          </p>
          <p xml:id="i-XfebMc13vDeyYpMxCTiz7B">
            Faktum är att storstäderna idag är segregerade i mycket stor
            utsträckning. Idag får du ett attraktivt lägenhetskontrakt genom
            kontakter eller svarta pengar. Med marknadshyror har alla samma
            möjlighet till att få en lägenhet. Stora delar av de större städernas
            innerområden har blivit till ointagliga reservat för dem som inte
            redan har ett förstahandskontrakt.
          </p>
          <p xml:id="i-4kDSdCzMqvNpen1gtqGqS6">
            Är du beredd att betala en stor andel av din inkomst till ett
            attraktivt boende, har du i så fall möjlighet till detta. Vill
            du bo billigare i en förort kan du göra detta. Skillnaden är att
            du får ett förstahandskontrakt med besittningsskydd.
          </p>
          <p xml:id="i-MzUMwW2bm9JvTTuGLjfLqJ">
            De som är rika har idag stora möjligheter att ordna boende redan,
            antingen genom bostadsrätt, villa, köp av svartkontrakt eller
            via ett gott kontaktnät. De som är bemedlade har redan den valfrihet
            vi andra vanliga människor saknar. Vad som orsakar mest omfattande
            segregering, marknadshyror eller fiffel och svarta pengar, vet
            vi ärligt talat inte. Att det skulle vara ett starkt argument
            i någon riktning förefaller osannolikt.
          </p>
          <head xml:id="i-6iiNYbHwq6sBV8ow9FZMDX" type="h2">
            Nybyggnation
          </head>
          <p xml:id="i-CAzqmbn9kzQvhFaJ38nkdg">
            Med marknadshyror skulle fler bostäder byggas, därför att utbud
            och efterfrågan skulle mötas. Idag har vi en situation där politiken
            bestämt hur hyran ska vara, med konsekvensen att inget annat nordiskt
            land har tillnärmelsevis så låg nyproduktion som Sverige. Det
            finns anledning att misstänka att marknadshyror kan ge en utökad
            nybyggnation. Med en minskad statlig inblandning och ett borttagande
            av stöd till byggande får marknaden klarare regler. Dels minskar
            det byggherrarnas längtan efter att utöver priset på bostaden
            kunna tillgodogöra sig statligt stöd.
          </p>
          <p xml:id="i-5Mn1AXdTLBbZdXNCzVcF2u">
            Det ger också långsiktiga spelregler där en byggherre som producerar
            hyresrätter kan vara säker på att ingångna avtal hålls och därmed
            att hon kan planera sin ekonomi långsiktigt. Idag kan hyresnämnden
            bryta ingångna avtal av två fria parter som nått en uppgörelse
            och sänka hyran. Detta bör ges regeringen till känna.
          </p>
        </div>
        <div xml:id="i-GtppAZeSpLvHL1kgWjmRmT" type="signatureBlock">
          <list xml:id="i-3AmdJikyqubCwaaUhU57dE">
            <item xml:id="i-2Mri5DuAykTJE6AJUE2hLW" who="i-NirXfc8JiwP3Ssuz3NR6e2" type="signature">
              Annie Johansson (c)
            </item>
            <item xml:id="i-3TUwcwPGmQc84vQx4gQkrc" who="i-Wy2PicSNE32mpPkdNvVhLm" type="signature">
              Fredrick Federley (c)
            </item>
          </list>
        </div>
      </div>
    </body>
  </text>
</TEI>
