<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04235">
  <teiHeader>
    <fileDesc>
      <titleStmt>
        <title>med anledning av prop. 2021/22:17 Slopad straffrabatt för unga myndiga vid allvarlig brottslighet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4235 av Johan Forssell m.fl. (M)</title>
          <idno type="rdwebb">H9024235</idno>
          <rs type="number">4235</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024235/text</ref>
          <ref type="dokument_url_html">http://data.riksdagen.se/dokument/H9024235</ref>
          <ref type="dokumentstatus_url_xml">http://data.riksdagen.se/dokumentstatus/H9024235</ref>
          <ref type="docx">http://data.riksdagen.se/fil/D5F42C9C-83BC-4A0F-BE46-E7B464937F84</ref>
          <ref type="pdf">http://data.riksdagen.se/fil/ED7BE732-2726-49A8-96FC-9CEC3BAD7ABF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V4f6BJNdXfzB8iVnJep6Dh" type="basedOn"/>
        <correspContext corresp="i-V4f6BJNdXfzB8iVnJep6Dh">
          <ref>Proposition 2021/22:17</ref>
        </correspContext>
        <correspAction xml:id="i-MBhizBMrVg6XYSqrc6qkGm" type="signed"/>
        <correspContext corresp="i-MBhizBMrVg6XYSqrc6qkGm">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-MGmog3cKLd5eZfzw6jCgeW" type="submitted">
          <date when="2021-10-08"/>
          <time when="15:36:03"/>
        </correspAction>
        <correspAction xml:id="i-7JtKji1p1DwwJdsUvWPjYp" type="reviewed">
          <date when="2021-10-12"/>
          <time when="12:42:03"/>
        </correspAction>
        <correspAction xml:id="i-YZkjNcMecsMeaJFRxETBrH" type="dismissed">
          <date when="2021-10-13"/>
        </correspAction>
        <correspAction xml:id="i-EPNjVDB3mEC9sVwb3i7xAi" type="referred">
          <date when="2021-10-14"/>
        </correspAction>
        <correspAction xml:id="i-WvfxcjqoxiVSJr1huDGrr3" type="assigned">
          <date when="2022-10-12"/>
          <time when="11:07:28"/>
        </correspAction>
        <correspContext corresp="i-WvfxcjqoxiVSJr1huDGrr3">
          <ref type="assignedTo">Justitieutskottet</ref>
        </correspContext>
        <correspAction xml:id="i-ToNbQhfpALZ7aJbMhgkTDM" type="behandlas_i"/>
        <correspContext corresp="i-ToNbQhfpALZ7aJbMhgkTDM">
          <ref type="uppgift">2021/22:JuU5</ref>
          <ref type="ref_dok_id">H901JuU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU5</ref>
          <ref type="ref_dok_titel">Slopad straffrabatt för unga myndiga vid allvarlig brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4235 av Johan Forssell m.fl. (M)
          med anledning av prop. 2021/22:17 Slopad straffrabatt för unga
          myndiga vid allvarlig brottslighet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-iXZmHE4PPJ8RkQq2ck3M3">
            Förslag till riksdagsbeslut
          </head>
          <list>
            <item xml:id="i-8pT6gv8B8XkzMjutLZ4B7s" sortKey="Yrkande 1">
              Riksdagen beslutar att anta regeringens förslag till ändring
              i brottsbalken med de ändringar som framgår av denna motion.
            </item>
          </list>
        </div>
        <div type="motContent">
          <head xml:id="i-7iQ8aktjrGWjAMnRt8xanc" type="h1">
            Motivering
          </head>
          <p xml:id="i-7VUF8eZP3CHXoLXCrGwL2G">
            Regeringen föreslår i proposition 2021/22:17 en mer återhållsam
            reglering av det nuvarande systemet för straffrabatt för unga
            myndiga lagöverträdare. Regeringens förslag framhåller att den
            nuvarande ordningen i vissa fall tar för stor hänsyn till lagöverträdares
            ålder vid påföljdsbestämning. I propositionen föreslås att den
            nuvarande ordningen för straffrabatt när gärningsmannen är mellan
            18 och 20 år avskaffas under förutsättning att det inte är föreskrivet
            lindrigare straff än fängelse i ett år, eller om brottets straffvärde
            överstiger fängelse i ett år. Vidare ska det inte krävas särskilda
            skäl för att utdöma fängelsestraff för lagöverträdare i åldersgruppen
            18 t.o.m. 20 år och de särskilda ungdomspåföljderna ska vara förbehållna
            personer som vid tidpunkten för brottet var under 18 år i det
            fall det inte finns särskilda skäl. Det ska heller inte ställas
            särskilda krav på inhämtande av yttrande från socialnämnden för
            att kunna döma unga lagöverträdare till fängelse i mer än tre
            månader.
          </p>
          <p xml:id="i-GapGE1YCQuw8sigtbchTdD">
            Efter riksdagens tillkännagivande (bet. 2016/17:JuU21 punkt 10,
            rskr. 2016/17:224) tillsattes den s.k. Ungdomsreduktionsutredningen
            (SOU 2018:85) som lade fram ett författningsförslag för hur man
            kan avskaffa den schabloniserade straffrabatten för unga lagöverträdare.
            Förslaget innebär bl.a. att 29 kap. 7 § brottsbalken justeras
            på så vis att en förövares ålder ska beaktas särskilt om gärningen
            begåtts före 18 års ålder. Regeringen har förkastat förslaget
            genom att presentera ett nytt förslag som bibehåller ett system
            med straffrabatt upp till en ålder av 21 år. Regeringens ambition
            att se över den nuvarande ordningen med särbehandling av unga
            lagöverträdare är välkommen, men förslaget i propositionen möter
            inte behovet av att helt avskaffa straffrabatten för myndiga brottslingar.
          </p>
          <p xml:id="i-VpuaFSc6VyCZ5nGFZSP2sf">
            I den budgetproposition regeringen presenterat avsätts 450 miljoner
            kronor för den utgiftsökning som deras förslag väntas innebära.
            Kostnaden för att helt avskaffa straffrabatten beräknas till 1,1
            miljard kronor i SOU 2018:85, vilket innebär att regeringen räknar
            med att deras förslag motsvarar två femtedelar av kostnaden för
            ett faktiskt avskaffande av straffrabatten. Skälet till detta
            är att en betydande andel av unga lagöverträdare fortsatt särbehandlas
            om regeringens proposition blir lag. Moderaterna anser i stället
            att straffrabatten ska avskaffas helt och hållet och finansierar
            därför förslaget fullt ut i sin budgetmotion.
          </p>
          <p xml:id="i-NeJQNskRWoKnWHWe4bnXqX">
            Regeringens förslag innebär att straffrabatten avskaffas för
            vissa typer av brott men förbiser unga lagöverträdare som begår
            brott som trots straffvärdet är synnerligen allvarliga till sin
            natur. Ett exempel på sådant brott kan vara om någon hotar ett
            vittne och därigenom gör sig skyldig till övergrepp i rättssak
            (17 kap. 10 § brottsbalken). Ett annat sådant brott som enligt
            regeringens förslag fortsatt kan bevilja straffrabatt vid påföljdsbestämning
            i fråga om unga lagöverträdare är då någon angriper en polisman
            och därigenom gör sig skyldig till våld eller hot mot tjänsteman
            (17 kap. 1 § brottsbalken). Det finns inga godtagbara skäl för
            att från det allmänna signalera att ålder skulle vara en förmildrande
            omständighet vid sådan brottslighet. I sammanhanget kan också
            nämnas att Sverige sticker ut när vi jämför oss med våra nordiska
            grannländer som inte särbehandlar gärningsmän i åldersgruppen
            18 t.o.m. 20 år. Detta påtalas även i regeringens proposition.
          </p>
          <p xml:id="i-WfC1wbRvEAKmn8GdguQRhh">
            Under flera års tid har våldet i den gängkriminella miljön trappats
            upp, vilket tydligt framgår i flera samhällssektorer men inte
            minst av Polismyndighetens statistik över antalet skjutningar.
            Unga män skjuts ihjäl i Sverige i en utsträckning som sticker
            ut bland jämförbara länder. Även de som står utanför den gängkriminella
            miljön drabbas hårt av det grova våldet. För den organiserade
            brottsligheten är också unga lagöverträdare som omfattas av dagens
            straffrabatt en viktig komponent för verksamheten. De rekryteras
            i ung ålder, ibland även innan de uppnått ålder för straffmyndighet,
            till de kriminella gängen. Att lagföra personer är många gånger
            en svår uppgift då det råder en stark tystnadskultur i dessa miljöer.
            Detta understryker vikten av att inte låta straffrabatten kvarstå
            för den som genom exempelvis hot påverkar vittnen, som skulle
            kunna underlätta för den misstänkte eller andra att undkomma lagföring
            för annan potentiellt grövre brottslighet.
          </p>
          <p xml:id="i-MdxWJjuBQx52BX5GXfUMUa">
            Enligt Nationella trygghetsundersökningen 2020 ökade andelen
            som utsatts för hot, misshandel, sexualbrott och personrån kraftigt
            under perioden 2015–2019. Trenden är oroväckande. Vidare rapporterade
            Sveriges Radio nyligen om utvecklingen av s.k. ungdomsrån. Vad
            som beskrivs är en brottslig aktivitet som ofta involverar flera
            unga gärningsmän som angriper ett ensamt offer, där de avkräver
            värdesaker och sedan misshandlar offret, inte sällan med förnedrande
            inslag. I Stockholm mer än fördubblades den typen av fall under
            perioden 2015–2019, men i Linköping ökade antalet fall med över
            700 procent. I detta sammanhang noteras därför att ytterligare
            en brottsrubricering som fortsatt skulle omfattas av straffrabatt
            enligt regeringens föreslagna lagtext är misshandel av normalgraden.
          </p>
          <p xml:id="i-GjSZfwBy4ByDpReomAf7i6">
            Moderaterna anser att den ändring i 29 kap. 7 § brottsbalken
            som föreslås i SOU 2018:85 (Ungdomsreduktionsutredningen) i syfte
            att avskaffa straffrabatten för unga lagöverträdare är väl avvägd
            och motiverad. Viss remisskritik har funnits mot förslaget rörande
            tröskeleffekter när skillnaden i påföljdsbestämningen mellan en
            17-åring och en 18-åring blir större. En sådan tröskel förekommer
            redan i dag inom ramen för det nuvarande systemet, men det är
            också fullt möjligt att utreda och se över påföljdsbestämmelserna
            för omyndiga lagöverträdare i åldern 15 till 17 år för att stävja
            eventuella tröskeleffekter. Moderaterna har också lagt fram ett
            sådant förslag, tillsammans med en rad andra åtgärder för att
            bekämpa ungdomsbrottsligheten, i kommittémotion 2021/22:3784.
          </p>
          <p xml:id="i-CPQUu9q362tWaZcWarRadJ">
            Det allmänna har under lång tid gett uttryck för att personer
            som är 18 år har uppnått tillräcklig ålder för att exempelvis
            inneha anställning eller driva företag, rösta i allmänna val,
            vara ledamot av Sveriges riksdag och inte minst att försvara landet
            i händelse av krig. När myndighetsåldern är uppnådd behandlar
            vi med andra ord de som fyllt 18 år som vuxna i de allra flesta
            fallen, men inte i straffrättsligt hänseende. Moderaterna menar
            att den nuvarande ordningen med ungdomsreduktion har inneburit
            att brottsoffer som fått utstå oerhörda kränkningar har fått se
            sina vuxna förövare tilldömas påföljder som står i stark kontrast
            till det allmänna rättsmedvetandet. Ett avskaffande av straffrabatten
            är i grunden ett ställningstagande för att den som uppnått myndighetsåldern
            ska delta i samhället med samma frihet och ansvar som en vuxen
            person, även när det kommer till brottslig aktivitet.
          </p>
          <head xml:id="i-Qhyu36VsB4nxm7fAZ5D8v2" type="h1">
            Förslag till lag om ändring i brottsbalken
          </head>
          <p xml:id="i-7eoguriEQXpew7H4wTPkWZ">
            Härigenom föreskrivs att 29 kap. 7 § brottsbalken ska ha följande
            lydelse:
          </p>
          <p xml:id="i-TDGgSDqKWnvsLGdkJuctDd">
            29 kap.
          </p>
          <p xml:id="i-PpCGYy958Vq1ix1oEUBzbU">
            7 §
          </p>
          <table>
            <row xml:id="i-LSSoRYt5jQcQQp5crYuFKJ">
              <cell>
                Lydelse enligt regeringens förslag
              </cell>
              <cell>
                Föreslagen lydelse
              </cell>
            </row>
            <row xml:id="i-XtuG8fKfxHWceZUhjZMhZd">
              <cell>
                Har någon begått brott innan han eller hon fyllt tjugoett år,
                ska hans eller hennes ungdom beaktas särskilt vid straffmätningen.
                Rätten får då döma till lindrigare straff än vad som är föreskrivet
                för brottet. För brott som någon har begått innan han eller hon
                fyllt arton år får det inte dömas till svårare straff än fängelse
                i tio år. Om fängelse på längre tid och på livstid är föreskrivet
                för brottet eller om det följer av 26 kap. 2 §, får det dock dömas
                till fängelse i högst fjorton år. Första stycket gäller inte för
                brott som någon har begått efter det att han eller hon fyllt arton
                år, om det för brottet inte är föreskrivet lindrigare straff än
                fängelse i ett år, det är fråga om försök, förberedelse, eller
                stämpling till eller underlåtenhet att avslöja eller förhindra
                sådant brott som avses i 1, eller brottets straffvärde uppgår
                till fängelse i ett år eller mer.
              </cell>
              <cell>
                Har någon begått brott innan han eller hon fyllt arton år, ska
                hans eller hennes ungdom beaktas särskilt vid straffmätningen.
                Rätten får då döma till lindrigare straff än vad som är föreskrivet
                för brottet. Ett fängelsestraff som motsvarar mer än hälften av
                brottets straffvärde får mätas ut för brott som någon har begått
                innan han eller hon fyllt arton år endast om det krävs för att
                4 § ska kunna tillämpas. Vid tillämpningen av denna paragraf får
                rätten inte döma till svårare straff än fängelse i nio år.
              </cell>
            </row>
          </table>
          <p xml:id="i-RKtkw7Ztyqt83vs7ubxKWM">
            Denna lag träder i kraft den 2 januari 2022.
          </p>
        </div>
        <div type="motSignatures">
          <list>
            <item xml:id="i-UxtmMLpLrYTe851N17TcmT">
              Johan Forssell (M)
            </item>
            <item xml:id="i-LLr3G1fjbg2DBx1QmQXdF1">
              Louise Meijer (M)
            </item>
            <item xml:id="i-L8s6kw2kWDKhJRJgNNnUkv">
              Mikael Damsgaard (M)
            </item>
            <item xml:id="i-XNzau9xxdyk5Swz63gVqd">
              Ellen Juntti (M)
            </item>
            <item xml:id="i-A3A4pKnovXDyRsNsCx1Wfg">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
