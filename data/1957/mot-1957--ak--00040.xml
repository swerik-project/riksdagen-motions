<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00040">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__40/mot_1957__ak__40-001.pdf"/>
      <fw xml:id="i-8gRW6ro18CwHEBzoAHA7yG">
        8 Motioner i Andra kammaren, nr 40 år 1957
      </fw>
      <div xml:id="i-X3HjrBboyKDSvB3j9bWSTT" type="motHeader">
        <div xml:id="i-UyALKQDfwXJNMMxxXXUWTM" type="motTitle"/>
        <div xml:id="i-Ud7fgnTHENNaTXkm7FHJV9" type="motSubmissionInfo"/>
      </div>
      <div xml:id="i-5fhBsJPBVu86XFFe9cR2r7" type="motBody">
        <div xml:id="i-TpnaefbWZ2AGMERbiJxF9z">
          <p xml:id="i-9m68g9LxyUmM9UCXYsx6US">
            Nr 40
          </p>
          <p xml:id="i-Jq8pS4acdwvDqM7omCwQQ3">
            Av herr von Friesen, angående inrättande av en personlig profes-
            sur vid Göteborgs universitet i extremitetskirurgi.
          </p>
          <p xml:id="i-EcrY8v46ZN6qqetMyxk3iP">
            Utvecklingen under de senaste decennierna i vårt land har kommit
            att leda till en icke gynnsam snedskjutning av resurserna för
            vård, undervis- ning och forskning beträffande extremitetsskador.
            Flera faktorer har därvid medverkat. Å ena sidan har olycksfallen
            såväl i absoluta tal som relativt starkt ökat. Vad trafikolycksfallen
            gäller är denna ökning allmänt bekant. Likväl utgör denna grupp
            endast en tredjedel av samtliga olycksfall. Som dödsorsak har
            olycksfallet blivit alltmer vanligt, och från barnaåldern och
            upp i medelåldern är det nu den dominerande faktorn. Som sådant
            har olycksfallet sedan omkring 1950 lämnat den ti- digare överväldigande
            tuberkulosen bakom sig. Parallellt med denna ök- ning i dödsfall
            går emellertid en liknande ökning av skador ledande till ned-
            satt arbets- och försörjningsförmåga för lång tid eller permanent.
            Flertalet av dessa skador är extremitetsskador. Såväl i vårt land
            som flerstädes utomlands har man funnit att hand- skadorna utgör
            den ur ekonomisk synpunkt tyngst vägande enhetliga skade- gruppen.
            Enbart dessa skador medför årligen i vårt land förluster uppgå-
            ende till ett tresiffrigt antal miljoner kronor. De ekonomiska
            konsekven- serna av dem är, vilka jämförelsemått man än vill taga,
            såväl för industrien för den enskilde som för samhället mycket
            stora. Beträffande övriga olycks- fallsskador som drabbar extremiteter
            är likaså konsekvenserna ur både eko- nomisk och social synpunkt
            såväl så väsentliga och så vanliga att få torde undgå kontakt
            med dessa problem. Ur vårdsynpunkt har denna frekvensökning medfört
            att sjukvårdens re- surser i stigande utsträckning tas i anspråk
            för denna kirurgi. även den öppna vården är i minst samma utsträckning
            tyngd därav. Det har därför med skäl talats om en ny folksjukdom.
            Trots de åtgärder som företas i syfte att nedbringa olycksfallsfrekvensen
            synes det stegrade tempot inom industri och ej minst trafik medföra
            att knappast mer än en dämpande effekt på utvecklingen kan vara
            att räkna med. Medicinalstyrelsens syn på denna utveckling framlades
            av generaldirektör Engel vid Svenska sjukhusföreningens möte i
            april 1955, då temat »olycks- fallen och sjukhusen» behandlades.
            Han yttrade därvid: »Jag understryker ännu en gång detta problems
            växande aktualitet. Det gäller sjukdomstill- stånd som är för
            vår tid särskilt utmärkande, trafikolycksfallen och ska- dorna
            inom industrien. Vad som ger ämnet aktualitet är ej minst dess
            stor-
          </p>
          <pb facs="riksdagen-motions-pdf/data/1957/mot_1957__ak__40/mot_1957__ak__40-002.pdf"/>
          <fw xml:id="i-237ynAjH5hegLWoMqraTRP">
            Motioner i Andra kammaren, nr 40 år 1957 9
          </fw>
          <p xml:id="i-6V5i6CBZ1G1nvFN2mPCvNy">
            leksordning. Vi har omkring 12 000 trafikolycksfall varav 10
            7 har dödlig utgång.» Inom extremitetskirurgien i dess helhet
            men alldeles särskilt inom hand- kirurgien har dess bättre metoder
            nyskapats och utarbetats som på ett helt annat sätt än förr givit
            möjligheter förhindra uppkomsten av invaliditet eller reducera
            sådan. Även kan i många fall vårdtiden starkt nedbringas. Kon-
            sekvenserna härav är betydande. Sålunda kan skillnaden mellan
            vad som med sådana metoder i ett givet fall kan åstadkommas och
            det resultat, som nu ofta gängse metoder i samma fall skulle giva,
            ofta räknas i ett eller flera tiotusental kronor i besparad invaliditetsränta
            och detta för ett enda fall. Svårigheterna är dock påtagliga när
            det gäller att göra dessa metoder tillgängliga för flertalet skadade.
            Därför fordras parallellt med den forsk- ning som är nödvändig
            undervisning och utbildning både på medicinekandi- datstadiet
            och för blivande lasarettsläkare. De nuvarande resurserna har
            här visat sig otillräckliga. Det är naturligt att inför de många
            krav som måst ställas på landets få centra för de kirurgiska disciplinerna
            en koncen- tration på vissa uppgifter måst ske. Samtidigt som
            på flertalet sjukhus det extremitetskirurgiska klientelet ökat
            så påtagligt, kan det ej förnekas att på utbildningssjukhusen
            en utveckling ägt rum snarast i motsatt riktning. Utbildningsmöjligheterna,
            och detta gäller även dem för blivande lasaretts- läkare, är därför
            i starkt behov av förstärkning på detta område, om dessa skall
            komma väl rustade till sina uppgifter. I Göteborg har extremitetskirurgien
            en framgångsrik och internationellt erkänd företrädare i docenten
            Erik Moberg. Hans kunnighet, initiativför- måga och stora skicklighet
            från såväl teoretisk som praktisk synpunkt är synnerligen väl
            dokumenterade. Sakkunniga vid professorstjänsten i kirurgi i Göteborg
            1955 förklarade enhälligt att han på ett utmärkt sätt styrkt sin
            skicklighet till det då sökta ämbetet. En av de sakkunniga, professor
            Hultén, yttrar sålunda i sitt utlåtande att han finner »goda skäl
            för inrättande av en personlig professur för Moberg. Han skulle
            på så sätt erhålla en auktori- tativ ställning för vidare arbete
            på detta ur social synpunkt synnerligen vik- tiga område». Samma
            synpunkter framhålles av de båda övriga sakkunniga, professorerna
            Ljunggren och Wulff. Då de skäl som anförts för inrättande av
            den av såväl fakulteten som universitetskanslern tillstyrkta professuren
            synes bärkraftiga och då kost- nadsökningen 7000 kronor från statsfinansiella
            synpunkter synes obetyd- lig med hänsyn till värdet av den föreslagna
            personliga professuren hem- ställes, att riksdagen i skrivelse
            måtte bemyndiga Kungl. Maj:t att inrätta en personlig professur
            vid Göteborgs universitet i extremitetskirurgi, särskilt handkirurgi,
            åt docenten Erik Moberg. Stockholm den 22 januari 1957 Bertil
            v. Friesen
          </p>
        </div>
      </div>
    </body>
  </text>
</TEI>
