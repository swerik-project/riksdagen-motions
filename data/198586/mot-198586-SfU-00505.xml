<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SfU-00505">
  <teiHeader>
    <fileDesc>
      <titleStmt>
        <title>Ökat stöd till frivillig repatriering av flyktingar från</title>
        <author corresp="i-5JKt3JHcrr8pme3Wk6qvJA i-SftjZkfkccEWbWRMJEbd7c">Hans Göran Franck och Lahja Exner (s) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat stöd till frivillig repatriering av flyktingar från</title>
          <idno type="rdwebb">G902Sf505</idno>
          <rs type="number">Sf505</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/G902Sf505/text</ref>
          <ref type="dokument_url_html">http://data.riksdagen.se/dokument/G902Sf505</ref>
          <ref type="dokumentstatus_url_xml">http://data.riksdagen.se/dokumentstatus/G902Sf505</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5JKt3JHcrr8pme3Wk6qvJA</idno>
            <name>Hans Göran Franck</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SftjZkfkccEWbWRMJEbd7c</idno>
            <name>Lahja Exner</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W6dV1sn5n4yrc3wfSCYEVe" type="signed"/>
        <correspContext corresp="i-W6dV1sn5n4yrc3wfSCYEVe">
          <note type="signatory" corresp="i-5JKt3JHcrr8pme3Wk6qvJA"/>
          <note type="signatory" corresp="i-SftjZkfkccEWbWRMJEbd7c"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_sf_505/mot_198586_sf_505-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Sf505
          </p>
          <p>
            Hans Göran Franck och Lahja Exner (s)
          </p>
          <p>
            Ökat stöd till frivillig repatriering av flyktingar från Latinamerika
          </p>
          <p>
            Mot. 1985/86 Sf505—-509
          </p>
          <p>
            Militärkupperna i Latinamerika under 1970-talet ledde till att
            ett stort antal flyktingar sökte sig till Sverige. Under perioden
            1973-1984 beviljades mellan 14 000 och 15 000 latinamerikaner
            som fyllt 16 år uppehållstillstånd av flykting- och flyktingliknande
            skäl. De medförde uppskattningsvis 7 000 barn vilka ej fyllt 16
            år och därför inte behövde egna tillstånd. Huvuddelen av dessa
            flyktingar kom från Chile, drygt 70 96, medan ungefär 10 Zo hade
            Argentina resp. Uruguay som ursprungsland. En lång rad åtgärder
            sattes in för att flyktingarna och deras barn skulle få en möjlighet
            att komma in i det svenska samhället: svenskundervisning, yrkesutbildning,
            bostadsförturer, dagisplatser, hemspråksundervisning och mycket
            annat. Många flyktingar har också rotat sig i det svenska samhället
            så väl att de inte längre tänker på återvändandet som ett realistiskt
            alternativ. Men hos de flesta finns önskan eller drömmen om återresan
            till hemlandet ständigt närvarande. Det är återvändandet som ger
            legitimitet åt tillvaron i den relativa tryggheten och välfärden
            under exilen här i Sverige. Men för många kommer drömmen aldrig
            att förverkligas. Den kommer långsamt att förblekna i takt med
            att barnens rötter här blir allt djupare och skillnaderna mellan
            att byta ut tillvaron i exilen mot osäkerheten, otryggheten och
            de ekonomiska problemen i hemlandet blir allt större. Men för
            många andra fortsätter önskan om återvändandet att vara en levande
            ledstjärna. De är beredda att fortsätta kampen för en bättre morgondag,
            ett bättre samhälle där hemma när en realistisk möjlighet ges.
            Deras tillvaro här blir ett provisorium och en utdragen process
            av förberedel- ser inför återvändandet. Demokratiseringsprocessen
            i Argentina och Uruguay har medfört att många flyktingar redan
            återvänt. Trots att diktaturen i Chile fortfarande håller landet
            i ett hårt grepp återvänder några flyktingfamiljer varje vecka.
            För många blir emellertid återvändande en mycket svår upplevelse.
            De kommer hem utan tillräckliga kunskaper om det samhälle som
            möter. Svårigheterna att finna arbete och bostad är ofta större
            än väntat. Barnen och ungdomarna får det svårt att finna sig till
            rätta i ”det nya landet”. Många känner sig som främlingar i sitt
            eget land. Efter en tid i hemlandet gör de den bittra erfarenheten
            att de måste ge sig i väg till Sverige ytterligare en gång. Det
            finns naturligtvis också många som klarar den svåra omställningspro-
            cessen. Förberedelserna inför återvändandet har varit noggranna.
            Stöd från organisationer, parti, familj och vänner har bidragit
            till att problem lösts. Glädjen över att äntligen vara hemma har
            hjälpt till att övervinna svårighe- terna. 1 Riksdagen 1985/86.3
            saml. Nr Sf505-509
          </p>
          <pb facs="riksdagen-motions-pdf/data/198586/mot_198586_sf_505/mot_198586_sf_505-002.pdf"/>
          <p>
            Stödet till återvändandet
          </p>
          <p>
            I regeringens proposition 1983/84:144 om invandrings- och flyktingpolitiken
            sammanfattas denna politik i sju punkter. En av dessa är ”stöd
            till frivillig repatriering från Sverige”. Hittills har det knappast
            förts någon debatt om utformningen och omfattningen av detta stöd.
            Huvudorsaken till detta har förmodligen varit en rädsla för att
            få en ”västtysk” debatt, dvs. att diskussionen leder till beskyllningar
            om att Sverige eller den svenska regeringen skulle vilja bli av
            med flyktingarna genom att försöka ”köpa” ut dem. Mycket litet
            av stödet till ”frivillig repatriering” har givits här i Sverige.
            För den enskilde flyktingen har gällt att han eller hon har fått
            flygresan hem betald för sig och sin familj jämte ersättning för
            viss övervikt av bagage. Dessutom har han eller hon fått upp till
            1 000 kr. för att klara de första dagarna i hemlandet. För dem
            som, i de flesta fall av säkerhetsskäl, tagit svenskt medborgarskap
            har möjligheten till hjälp med flygbiljetten hem upphört från
            mitten av 1985. Det är upppenbart att detta i de flesta fall inte
            är tillfredsställande. Statens invandrarverk har föreslagit en
            sådan ändring av aktuell förordning (1984:890) att den skulle
            komma att omfatta även svenska medborgare, som tidigare kommit
            till Sverige som flyktingar. Förslaget bör snarast genom- föras.
            Huvuddelen av det svenska stödet till återvändande flyktingar
            har kanaliserats via Diakonia (tidigare Frikyrkan hjälper) till
            olika organisatio- ner i Latinamerika som på olika sätt stödjer
            dem som återvänder. Detta stöd har hittills huvudsakligen utgått
            i form av individuella stipendier som haft som syfte att underlätta
            återinträdet på arbetsmarknaden. Under första delen av 1985 (januari-februari)
            gjordes på uppdrag av SIDA:s länderbyrå en utvärdering av det
            hittillsvarande stödet till frivilligt återvändande till Chile
            och Argentina. Den genomfördes av Carl-Gustav Svensson och Lars
            Palmgren och har publicerats i en rapport kallad Repatrieringsstödet
            till Chile och Argentina. Stödet till återvändande flyktingar
            i Chile har dels förmedlats av Diakonia, dels av SIDA till WUS,
            World University Service. Den senare verksamheten har enligt rapporten
            omfattat drygt 400 arbets- och studiestipendier under perioden
            1978-1984 på sammanlagt 14,6 milj. kr. I genomsnitt har 35 000
            kr. delats ut per stipendiat. Diakonia har via en kyrklig samarbetsorganisation
            i Chile, FASIC, Fundacion de Ayuda Social de las Iglesias Cristianas,
            t. o. m. 1984 fördelat 150 stipendier av liknande slag. Det är
            att märka att dessa stipendier på intet sätt reserverats för flyktingar
            som återvänt från Sverige. Tvärtom har latinamerikanska flyktingar
            i Sverige klagat över att det varit nästan omöjligt för dem att
            erhålla stipendium från WUS. Carl-Gustav Svensson och Lars Palmgren
            skriver i sin sammanfattning av rapportdelen om Chile:
          </p>
          <p>
            Vi rekommenderar därför ingen utvidgning av stipendieprogrammet
            i nuvarande form. I stället bör flexiblare former för stöd, inte
            enbart riktade
          </p>
          <p>
            Mot. 1985/86 Sf505
          </p>
          <pb facs="riksdagen-motions-pdf/data/198586/mot_198586_sf_505/mot_198586_sf_505-003.pdf"/>
          <p>
            till återvändande utan också till andra repressionsoffer, arbetas
            fram. Initiativ i denna riktning tas först nu i Chile av flera
            organisationer. Detta innebär skapande av produktiva projekt och
            ytterligare sysselsättningstillfäl- len där de återvändande kan
            fungera som demokratiska samhällsomdanare. Det kan innebära tillskapandet
            av jordbrukskooperativ, små industrier, handel, service, privata
            skolor, daghem, hälsocentraler m.m. Stöd till sådana initiativ
            kan rymmas inom det humanitära biståndet. Ökade krav på administrativ
            kapacitet kommer emellertid att ställas på de förmedlande organisationerna.
            En bättre koordinering mellan de olika organisationerna måste
            också komma till stånd.
          </p>
          <p>
            I budgeten för 1986/87 är huvuddelen av pengarna avsedda för
            stöd till återvändande i Chile inriktade på projekt, speciellt
            med kooperativ inrikt- ning. 1 800 000 kr. avsätts till sådana
            projekt, 1 240 000 kr. inriktas på mer kortsiktigt stöd i form
            av startbidrag och ytterligare 1 290 000 kr. fördelas på FACIS
            som tidigare nämnts, en skola till stöd för återvändande barn
            (Ruben Dario) samt till biskopsämbetet i Concepcion som huvudsakligen
            stödjer sysselsättningsskapande projekt.
          </p>
          <p>
            Repatrieringsstöd till Argentina
          </p>
          <p>
            När det gäller åtgärder till stöd för återvändande flyktingar
            till Argentina heter det i rapportens sammanfattning:
          </p>
          <p>
            Samordningen av merparten av arbetet för de återvändande görs
            av OSEA/Oficina de Solidaridad para Exiliados Argentinos/, en
            sammanslut- ning av en rad MR- och kyrkliga organisationer i landet.
            (MR = mänskliga rättigheter.) Arbetet består av juridisk rådgivning,
            ekonomisk starthjälp, social rådgivning, terapeutiskt arbete samt
            stöd till kooperativa projekt. Verksamheten finansieras genom
            donationer utifrån via UNHCR (FN:s flyktingkommissarie), Diakonia
            m. fl. Det enda stipendieprogram som förekommer drivs av WUS som
            1984 beviljades 400 000 dollar från SIDA. Detta program startas
            först under februari-mars 1985. Repatrieringsstödets utformning
            är annorlunda i Argentina jämfört med Chile. Det är av mera kortsiktig
            karaktär och innebär ett ekonomiskt stöd för överlevnad och återanpassning
            under de första månaderna efter återvän- dandet. Utvärderingen
            visar att stödet har administrerats på ett i stort sett tillfredsställande
            och effektivt sätt. Behov av speciella medel för repat- rieringsprogram
            förväntas finnas ytterligare något år varefter situationen bör
            ha normaliserats. Den utvärdering av hittillsvarande stöd som
            just nu görs av OSEA kan ge ett bättre grundat svar på hur situationen
            är för de återvändande och vilket behov av fortsatt stöd som kan
            finnas.
          </p>
          <p>
            Representanter för olika organisationer som arbetar med återvändandefrå-
            gor i Argentina understryker vid intervjuer gjorda under augusti
            1985 behovet av att stödja sysselsättningsskapande projekt. Eftersom
            det finns en lång kooperativ tradition i Argentina efterlyses
            ett utökat stöd till projekt med denna inriktning. Under budgetåret
            1985/86 anslogs till stöd för återvändande flyktingar till Argentina
            2,4 milj. kr. att fördelas via OSEA och 1,24 milj. kr. som administreras
            av MEDH, Movimiento Ecumenico por los Derechos Huma- nos. I båda
            fallen gick stödet via Diakonia.
          </p>
          <p>
            Mot. 1985/86 Sf505
          </p>
          <pb facs="riksdagen-motions-pdf/data/198586/mot_198586_sf_505/mot_198586_sf_505-004.pdf"/>
          <p>
            För samma budgetår avsattes 1 225 000 kr. till olika stödåtgärder
            i grannlandet Uruguay. Dessutom finns 2 500 000 kr. till ett program
            kallat Exil 85, vilket är avsett för stödåtgärder för latinamerikanska
            flyktingar i Latinamerika som vill återvända till hemlandet. Det
            bör kanske understrykas att också dessa program till stöd för
            återvändande flyktingar inte på något sätt är specialinriktade
            på flyktingar som återvänt från Sverige.
          </p>
          <p>
            Förslag till åtgärder
          </p>
          <p>
            Det är uppenbart att återvändandet är en svår process som måste
            förberedas väl om det inte skall bli ett misslyckande eller utsätta
            människor för onödigt stora påfrestningar. Det individuella ekonomiska
            stödet till återvändande flyktingar bör förstärkas och utvidgas
            enligt vad som ovan angetts. Sveriges stöd till återvändande flyktingar
            måste börja med åtgärder medan de fortfarande är kvar här i landet.
            Ett steg i denna riktning är det studiematerial om återvändandet
            som ABF håller på att ta fram. Med detta som grund bör studiecirklar
            kunna komma i gång under hösten 1986, vilket bör kunna medverka
            till att kunskapen om den nuvarande situationen i hemlandet och
            återvändandets problem blir större bland dem som planerar för
            ett återvändande. Barns och ungdomars intressen i dessa och andra
            sammanhang bör särskilt beaktas. Inriktningen på stöd till sysselsättningsskapande
            projekt i kooperativ form är mycket tilltalande. Det knyter an
            till en gammal folkrörelsetradition här i landet. Flyktingar i
            Sverige bör få bättre möjligheter att aktivt planera för sitt
            återvändande, särskilt om detta sker i anslutning till ett kooperativt
            projekt eller ett projekt med folkbildningsinriktning. För att
            detta skall kunna ske kan det vara nödvändigt att särskilda kurser
            anordnas, kurser som kan erbjuda den typ av kunskaper som krävs
            för att ett sådant projekt skall kunna lyckas. Den enda utbildning
            med kooperativ inriktning som nu erbjuds latinamerikaner i Sverige
            är den 38-veckorskurs som sedan hösten 1983 anordnas vid LO:s
            folkhögskola Runö. Denna folkhögskola gjorde också under hösten
            1984 en särskild kurs i folkbildning för latinamerikaner. Denna
            kurs har av ekonomiska skäl inte kunnat upprepas, trots de goda
            erfarenheter som den gav. Ett sätt att underlätta det slaget av
            specialinriktade kurser är att göra det möjligt att erbjuda deltagarna
            utbildningsbidrag. Detta är för närvarande inte möjligt, eftersom
            de bara utgår för utbildning med inriktning på den svenska arbetsmarknaden.
            Det vore kanske också möjligt att koppla ett regelbundet sparande
            i någon svensk bank till möjligheten att erhålla särskilda krediter
            till stöd för projekt med kooperativ eller folkbildningsinriktning.
            Dessa krediter skulle ges på fördelaktiga villkor. De organisationer
            i framför allt Chile, Argentina och Uruguay som stöder återvändande
            flyktingar måste få större resurser för att kunna stödja olika
            projektförslag. Detta måste särskilt bli fallet om ett förberedelsearbete
            inför återvändandet i Sverige skall kunna kopplas till stöd till
            ett projekt i hemlandet, eftersom det enbart är i ringa utsträckning
            som flyktingar från
          </p>
          <p>
            Mot. 1985/86 Sf505
          </p>
          <pb facs="riksdagen-motions-pdf/data/198586/mot_198586_sf_505/mot_198586_sf_505-005.pdf"/>
          <p>
            Sverige får del av de resurser som ställs till mottagande organisationers
            förfogande i Latinamerika. Ett väl förberett sysselsättningsskapande
            projekt med kooperativ eller folkbildningsanknytning måste vara
            ett bra sätt för integrering vid återvän- dandet. De som återvänder
            hjälper till med att skapa arbetstillfällen, samtidigt som de
            tillför nya idéer, stärker demokratin och ger stöd till framväxten
            av starka folkrörelser. I budgetpropositionen 1985/86:100 bil.
            12 s. 164 anges att det pågår beredning inom regeringskansliet
            av vissa frågor rörande återanvändandet av flyktingar från Latinamerika.
            Det är enligt vår mening angeläget att de synpunkter som ovan
            framförts beaktas i detta beredningsarbete.
          </p>
          <p>
            Hemställan
          </p>
          <p>
            Med hänvisning till det ovan anförda hemställs att riksdagen
            som sin mening ger regeringen till känna vad i motionen anförts
            om den framtida inriktningen och behovet av stödåtgärder till
            frivillig repatriering av flyktingar från Latinamerika.
          </p>
          <p>
            Stockholm den 24 januari 1986
          </p>
          <p>
            Hans Göran Franck (s) Lahja Exner (s)
          </p>
          <p>
            Mot. 1985/86 Sf505
          </p>
        </div>
      </div>
    </body>
  </text>
</TEI>
