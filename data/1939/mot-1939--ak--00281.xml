<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__281/mot_1939__ak__281-001.pdf"/>
      <fw xml:id="i-EaWibtV9TGxqV67cSY4HEZ">
        Motioner i Andra kammaren, Nr 281. 3
      </fw>
      <div type="motHeader" xml:id="i-XKAjr39fpPxvE2Nc4qzBKc">
        <div type="motTitle" xml:id="i-N2gq2qqFdZGu2eJStKngRE"/>
        <div type="motSubmissionInfo" xml:id="i-89hS1ZNVjJ386ziDeREBxt"/>
      </div>
      <div type="motBody" xml:id="i-T94GjmJLLYUu2Hojw3c8Zo">
        <div xml:id="i-QsxXpGJXAmA5ejNKLhnpDz">
          <p xml:id="i-VbubjKpKZByy4rsgJx2V2w">
            Nr 281.
          </p>
          <p xml:id="i-42sw2zd9Wt2URbcPna865y">
            Av herr Lindberg i Umeå, i anledning av Kungl. Maj:ts fram- ställning
            om anslag till byggande av två artillerifartyg.
          </p>
          <p xml:id="i-NXR44znA4AdUz8KVbJQanS">
            I statsverkspropositionen har å fjärde huvudtiteln föreslagits
            att riksdagen måtte till flottans ersättningsbyggnad anvisa för
            budgetåret 1939/1940 ett reservationsanslag av 23,500,000 kr.
            Av denna summa äro 13,900,000 kr. avsedda för påbörjande av två
            kustförsvarsfartyg, avsedda att ersätta mot- svarande antal av
            i flottan nu ingående pansarskepp, och beräknade att dra- ga en
            kostnad av 37 miljoner kr. för varje, tillsammans alltså 74 miljoner
            kr. Ett bifall till förslaget torde i en framtid medföra som konsekvens
            att ytterligare minst två fartyg av samma storleksklass komma
            att bli erfor- derliga, varigenom totalkostnaden skulle springa
            upp till cirka 150 miljoner kronor. Försvarsministern anför, att
            de utredningar i typfrågan, som i och med chefens för marinen
            och försvarsstabschefens utlåtanden föreligga, utgöra ett i stort
            sett tillräckligt material för bedömande av spörsmålet om vilka
            fartygstyper som lämpligen böra komma i fråga då det gäller att
            genom er- sättningsbyggnad bevara kustflottans slagkraft och taktiska
            användbarhet och att ett ståndpunktstagande till denna fråga icke
            bör längre uppskjutas. Statsrådet har för sin del, bland annat
            på grundval av den uttömmande ut- redning rörande spörsmålet,
            som nu föreligger, kommit till den bestämda uppfattningen, att
            de nuvarande Sverige-skeppen vid deras avförande ur kustflottan
            böra ersättas med fartyg, som kunna betecknas som artillerifar-
            tyg. Det finns emellertid en utredning, likaledes av uttömmande
            natur, som kräver beaktande i detta sammanhang, nämligen den som
            under åren 1931 —1935 utfördes inom 1930 års försvarskommission
            och som låg till grund för 1936 års försvarsbeslut. Denna utredning
            lämnade i fråga om grundlig- het ingenting övrigt att önska. Vid
            dess utförande medverkade framstående sjöstrategisk och marinteknisk,
            flygstrategisk och flygteknisk, matematisk, ingenjörvetenskaplig
            och överhuvud taget all sakkunskap, som på detta område kunde
            uppbringas. Efter månadslånga överläggningar, sträckande sig över
            fyra år, varvid försvarskommissionen även erhöll del av resultaten
            vid utförda praktiska bombfällningsförsök, sammanfattade kommissionen
            sin åsikt i bl. a. följande uttalanden: »Även om de skäl för ett
            visst utökande av fartygsbeståndet, som av den sjömilitära sakkunskapen
            framförts, icke kunna frånkännas betydelse, häv- dar likväl försvarskommissionen
            på grund av det anförda och då det nöd- vändiga måste sättas framför
            det önskvärda, att ett bibehållande tills vidare av flottans nuvarande
            fartygsbestånd bäst motsvarar lägets krav. Vissa
          </p>
          <pb facs="riksdagen-motions-pdf/data/1939/mot_1939__ak__281/mot_1939__ak__281-002.pdf"/>
          <fw xml:id="i-LV37TvjsrvPmwQwJoLK31T">
            4 Motioner i Andra kammaren, Nr 281.
          </fw>
          <p xml:id="i-3rgUBSEa21y4shbpXFWQXC">
            moderniseringsåtgärder å pansarskeppen, omfattande främst en
            förstärkning av luftvärnsbeväpningen, synas dock lämpligen böra
            utföras. Ersättnings- byggnad torde böra ske endast av jagare
            och undervattensbåtar. Härvid synes emellertid någon ökning av
            undervattensbåtbeståndet ändamåsenlig. Med en dylik anordning
            torde i varje fall lösandet av flottans primära för- svarsuppgifter
            bliva säkrat ävensom vissa nödvändiga åtgärder för handels- skydd
            kunna vidtagas.» » För lösandet av de uppgifter, som enligt det
            föregående ansetts böra till- komma flottan, synes enligt kommissionens
            mening en pansarbåtsdivision icke vara oundgängligen nödvändig,
            utan dessa uppgifter torde i erforderlig utsträckning kunna lösas
            genom lätta sjöstridskrafter såsom jagare och un- dervattensbåtar
            m. m. i samverkan med marina flygstridskrafter. Vad speci- ellt
            beträffar avvärjande av invasion över havet, minskas, såsom även
            torde framgå av vad som anförts i avdelning III, betydelsen av
            artillerifartygs medverkan i och med tillkomsten av de föreslagna
            operativa flygstridskraf- terna, vilka förena stor slagkraft med
            snabbhet och praktiskt taget obegrän- sad rörelsefrihet. Från
            dessa utgångspunkter kommer kommissionen fördenskull till den
            uppfattningen, att någon nybyggnad av pansarskepp icke bör ske.
            I detta sammanhang vill kommissionen betona, att en flotta med
            ett fåtal pansar- skepp, vilka vid inträffad förlust i krig icke
            kunna ersättas, med största sannolikhet endast kan hava den betydelsen,
            att en viss fördröjning i ett an- fallsföretags igångsättande
            kommer att åstadkommas, i de fall då en svensk pansarbåtsdivision
            kan utgöra ett hinder för företaget. Många skäl tala för att denna
            fördröjning kan bliva kortvarig. I varje fall är fördröjningens
            längd helt oberäknelig. Ehuruväl tillvaron av en pansarbåtsdivision
            kan anses för flottan underlätta lösandet av de uppgifter, som
            i det föregående angivits, synas med hänsyn till angivna omständigheter
            de med pansarbåts- divisionens förnyande förenade kostnaderna
            icke stå i rimlig proportion till de angivna fördelarna, särskilt
            som de medel, som kunna anvisas till för- svaret, av ekonomiska
            hänsyn måste bliva begränsade.» Det utredningsmaterial, på vilket
            försvarskommissionen grundade sina omdömen, är i betydande utsträckning
            av hemlig natur och en motionär är därför urståndsatt att till
            stöd för en avvisande ståndpunkt till nu förelig- gande förslag
            om medelsanvisning för byggande av två artillerifartyg anföra
            utdrag ur detta material. Under den offentliga diskussionen åren
            1934— 1936 framträdde emellertid ett flertal sakkunniga militärer,
            vilka medver- kat i försvarskommissionens utredningar, och meddelade
            sina synpunkter i förevarande fråga. Enligt deras uppfattning
            hade på grund av den flyg- tekniska utvecklingen såväl de nuvarande
            pansarskeppen som nya artilleri- fartyg av motsvarande storleksordning
            avsevärt förlorat i stridsvärde i in- nanhav sådana som Östersjön
            och Bottniska viken, varför dylika fartyg icke vidare borde nybyggas
            i vårt land. Som stöd för denna mening åberopades bl. a. följande
            skäl: Sjöstridskrafter kunna i Östersjön och Bottniska viken icke
            såsom flyg
          </p>
          <pb facs="riksdagen-motions-pdf/data/1939/mot_1939__ak__281/mot_1939__ak__281-003.pdf"/>
          <fw xml:id="i-JofsnavDiBzqvGCyMWBbpi">
            Motioner i Andra kammaren, Nr 281. 5
          </fw>
          <p xml:id="i-QJfAUYupYFNp4UkysQwmc3">
            stridskrafterna taga sin tillflykt till tryggade basområden,
            belägna utanför de fientliga flygstridskrafternas aktionsradie.
            De äro tvärtom hänvisade till att under både operationer och vila
            vistas inom nära fienden varande delar av ett lands territorium
            och kringliggande vatten. Sjöstridskrafterna hava icke heller
            det skylande tak över sig, som skogen i många fall utgör för lantstridskrafterna.
            I varje fall gäller detta de större, djupgående fartygen. De mindre,
            grundgående övervattensfartygen kunna däremot i vissa fall genom
            ankring utefter bergvägg m. fl. åtgärder försvåra upptäckt från
            luf- ten. Jämfört med lantstridskrafterna hava sjöstridskrafterna
            däremot för- delen av att kunna röra sig med större hastighet,
            vilket visserligen icke med- för möjligheter att undandraga sig
            flyganfall, men som dock i viss mån mins- kar träffsannolikheten
            med bomber, d. v. s. en ökad bombinsats blir erfor- derlig. Fartygens
            pansar medför även, att väsentligt tyngre bomber krävas än de,
            som användas mot flyg- och lantstridskrafter. Sjöstridskrafterna
            hava å andra sidan icke samma möjligheter att sprida stridsmedlen
            som lant- och flygstridskrafterna. Visserligen kunna måhända under
            vissa förhållan- den de olika fartygen under vila förläggas i
            olika delar av ett skärgårdsom- råde, men det enskilda fartyget
            förblir under alla förhållanden en odelbar enhet. Särskilt betydelsefullt
            synes detta förhållande vara, om sjöstridskraf- ternas stridsmedel
            till en väsentlig del äro inneslutna i ett fåtal stora fartyg,
            vilka icke kunna döljas och vilka kräva ett relativt litet antal
            fällda bomber för att bliva träffade. Möjligheten att ordna jaktskydd
            för sjöstridskrafterna begränsas av må- lens läge vid eller utanför
            kusten. Den tid, som står till buds för ett jakt- förband, avdelat
            till skydd för flottan, att starta och taga höjd, är nämligen
            i de flesta fall icke tillräcklig för att medgiva ett ingripande
            mot fientliga flyganfall, som kunna beräknas bli upptäckta först
            ett fåtal minuter innan de nå fram över svenska flottans olika
            bakre relativt indragna ankarplatser. Vad skyddet medelst luftvärn
            beträffar kan den svenska flottan utveckla en aktningsvärd luftvärnseffekt.
            Om hela flottan är samlad på en ankar- plats, kunna anfall av
            mindre flygstyrkor avvärjas. Ju större spridning flottans fartyg
            erhåller, desto mindre blir luftvärnseffekten. Det enskilda fartygets
            luftvärnseffekt är för ringa för att kunna avvisa flyganfall med
            åtföljande fartygsskador från t. o. m. förhållandevis ringa flygstyrkor.
            Sammanfattningsvis kan sägas, att en fientlig stormakt kan, med
            insät- tande av sina flygstridskrafter, sänka Sverige-skeppen
            utan att hindras av det luftvärn flottan kan prestera eller av
            det jaktflyg som kan utnyttjas för flottans skydd. Dessa uttalanden
            av militära sakkunniga gjordes 1935 och hade avseende på då rådande
            förhållanden. Sedan dess torde försvarsmedlen mot luft- angrepp
            hava utvecklats. Luftvärnsartilleriet lär sålunda hava erhållit
            vä- sentligt ökad kapacitet. Vid nybyggnad av fartyg räknar man
            givetvis också med ett mot flygbomber starkare pansarskydd. Jämsides
            härmed torde emellertid flygbombens genomslagskraft hava ökat.
            De av försvarsministern föreslagna artillerifartygen skola förses
            med
          </p>
          <pb facs="riksdagen-motions-pdf/data/1939/mot_1939__ak__281/mot_1939__ak__281-004.pdf"/>
          <fw xml:id="i-UKdq4pUhHkVWAhBN2Tb5Cd">
            6 Motioner i Andra kammaren, Nr 281.
          </fw>
          <p xml:id="i-5eMX1TC1inmWJgy2V6JNRm">
            skydd för fartygens vitala delar mot 20.3 cm projektiler och
            250 kg pan- sarbomber vid fällning på höjder även över 3,000 meter.
            Enligt uppgift räknades inom den svenska marinen år 1935 med att
            en 300 kg minspräng- bomb hade genomslagskraft genom Sverige-skeppens
            pansar. För ett pan- sarskepps sänkning beräknades teoretiskt
            tre fullträffar. Vid denna tid- punkt ansågs emellertid att vid
            angrepp mot pansarfartyg en minspräng- bomb av 500 kg:s vikt kunde
            komma till användning. Den frågan uppställer sig nu, om det pansarskydd,
            som avses för de nya artillerifartygen, är tillräckligt kraftigt
            för att neutralisera verkan av flyg- angrepp. Skulle så icke vara
            fallet kvarstå med full styrka de skäl, som av 1930 års försvarskommission
            anfördes och av riksdagen sedermera godtogs, för den uppfattningen,
            att artillerifartyg icke böra ingå i vår flotta, främst på grund
            av deras sårbarhet vid luftangrepp och svårigheten för att icke
            säga omöjligheten att skydda baser och ankarplatser. Det förefaller
            mig vara ett allmänt intresse, att riksdagen, innan ett posi-
            tivt beslut fattas om byggande av nya artillerifartyg, erhåller
            tillfredsställan- de verifikation på, att de av 1930 års försvarskommission
            verkställda utred- ningarna icke längre äro hållbara. Jag tillåter
            mig fördenskull hemställa, att riksdagen måtte besluta
          </p>
          <p xml:id="i-RBBnzCkK8o9Xsbit1ErMuD">
            att i skrivelse till Kungl. Maj:t anhålla om fullständig ut-
            redning om de å fjärde huvudtiteln föreslagna två artilleri- fartygens
            lämplighet, främst med hänsyn till deras mot- ståndskraft mot
            flygbomber; samt att, i avvaktan på resultatet av denna utredning,
            reducera reservationsanslaget till flottans ersättningsbyggnad
            med 13,900,000 kronor.
          </p>
          <p xml:id="i-T8XPckKKekw6FefcaDMPLv">
            Stockholm i januari 1939.
          </p>
          <p xml:id="i-Crk1DWx3vd7zfHYJLS7wFL">
            Elof Lindberg.
          </p>
        </div>
      </div>
    </body>
  </text>
</TEI>
