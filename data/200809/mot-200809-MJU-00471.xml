<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00471">
  <teiHeader>
    <fileDesc>
      <titleStmt>
        <title>Ny hästutredning</title>
        <author corresp="i-7YbH6oTUwG4Qn94QEVE6as">av Gunvor G Ericson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny hästutredning</title>
          <idno type="rdwebb">GW02MJ471</idno>
          <rs type="number">MJ471</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ471/text</ref>
          <ref type="dokument_url_html">http://data.riksdagen.se/dokument/GW02MJ471</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ471</ref>
          <ref type="doc">http://data.riksdagen.se/fil/765F7A7D-F489-4EE5-9FAD-143D2DFE91FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PVXTDmg8T7BPFYZG7xhxJV" type="signed"/>
        <correspContext corresp="i-PVXTDmg8T7BPFYZG7xhxJV">
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-TpFTmRhS2rrFLzu1vEsdn6" type="numbering">
          <date when="2008-10-08"/>
        </correspAction>
        <correspAction xml:id="i-FYnoMPyqBLZhc3jghoHEuJ" type="submission">
          <date when="2008-10-07"/>
        </correspAction>
        <correspAction xml:id="i-SDwTRkpdvgUChHbTvSw1U6" type="transfer">
          <date when="2008-10-06"/>
        </correspAction>
        <correspAction xml:id="i-XCDhMdkKJQiTSPMQY2eMYf" type="assigned"/>
        <correspContext corresp="i-XCDhMdkKJQiTSPMQY2eMYf">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3wk3L5gkduKa9JdkmsEEmW" type="motBody">
        <div xml:id="i-AwnHn8y7sumtuberSssf3E" type="motSummary">
          <head xml:id="i-WarKQoWn3Nbv56egbgVe1n">
            Sammanfattning
          </head>
          <p xml:id="i-ByNvV55iapfVZfnQtsEBHR">
            Genom EU-aktiviteter har reformer inom spelpolitiken och jordbrukspolitiken
            blivit allt mer brännande. Vi står inför politiska beslut och
            lagstiftning med stora effekter för hästägare och hästhållning.
            Stora fördelar står att vinna med nytänkande samordning. Hänsyn
            måste tas till effekterna inte bara på hästnäringen utan också
            på djurskyddet och på hästägaren som konsument. I remissledet
            blir det svårt att framföra nydanande förslag, varför det är angeläget
            att dessa kommer in redan i beredningsskedet. Hästägandet saknar
            den sammanhållande och demokratiskt uppbyggda organisation som
            hundägarna har i Svenska Kennelklubben. Hästägandet saknar en
            organisation som på samma självklara sätt kan företräda helheten.
            Vi hemställer därför att regeringen snarast till sig knyter en
            oberoende, innovativ och sektorskompetent samordnande person för
            hästfrågor.
          </p>
        </div>
        <div xml:id="i-NfQQt5P1r4ao1JPeQ2DWEp" type="motProposal" subtype="förslag">
          <head xml:id="i-JYVetEzoby9bGzJafhB6eG">
            Förslag till riksdagsbeslut
          </head>
          <p xml:id="i-Y1xesSjEE4xXUKGaLvkNKV">
            Riksdagen tillkännager för regeringen som sin mening vad som
            anförs i motionen om att det behövs en ny hästutredning som knyter
            ihop de ämnesområden som belyses i motionen och som har relevans
            för hästen, hästägandet och hästföretagandet.
          </p>
        </div>
        <div xml:id="i-RJftNFWDVFeuBz9B1Fz61y" type="motContent">
          <head xml:id="i-RBfHSq7tZTBqjxwXXj4g4g" type="h1">
            Självklara företrädare för hästägandet saknas
          </head>
          <p xml:id="i-8srrqUGpk3t3eQvj8MPH5x">
            Hundintresserade personer kan bli medlemmar i Svenska Kennelklubben
            oavsett inriktning och verksamhet, oavsett om de är näringsidkare
            eller konsumenter. Denna organisation kan därför sägas utgöra
            en demokratiskt uppbyggd, kompetent och avvägande struktur när
            det gäller att initiera förändringar och bevaka samhällsutvecklingen
            på hundområdet. Motsvarande struktur saknas på hästområdet. Här
            är det i stället stiftelseartade organisationer och klassiska
            folkrörelseorganisationer som sida vid sida utgör den etablerade
            struktur av särintressen som samhället och politiken har att förhålla
            sig till för sina beslut. Hästnäringens Nationella Stiftelse är
            ett övergripande organ som bevakar hästägarens intressen som producent
            men inte som konsument. Konsumentintressena och den växande grupp
            hästägare som saknar hemvist i de etablerade organisationerna
            har inte någon bra kanal för att kunna påverka politiska beslut
            som rör alla hästägare.
          </p>
          <head xml:id="i-NPfbUCfB6RaRah6P31nAcR" type="h1">
            Utan hästägare inga hästar
          </head>
          <p xml:id="i-CA9MZ7MBwK8qWHao63pYD4">
            Antalet hästar har på den senaste fyrtioårsperioden fyrfaldigats
            och uppgår nu i Sverige till ca 300 000. Antalet hästägare i Sverige
            har ökat i samma takt. Utvecklingen är likartad för de flesta
            länderna i vår kulturkrets. Bakom denna ökade vilja att skaffa
            häst finns många olika orsaker där dock hästhållning för eget
            bruk starkt dominerar. Hästägaren är väsentligen en konsument
            men ökningen av det allmänna hästintresset har också medfört att
            marknaden för produktion av nyttigheter med hästen i fokus också
            har ökat starkt.
          </p>
          <p xml:id="i-8P3Wm5M1jEbq3srbwHrgRZ">
            För att möta detta ökade hästintresse har en delvis ny näring
            vuxit fram. Denna uppskattas omsätta ca 45 miljarder kronor och
            hästägandets samhällsekonomiska betydelse har därmed ökat betydligt.
            Hästen har också potential att bli ett redskap för utveckling
            av landsbygd och turism samt bibehållandet av det öppna landskapet.
          </p>
          <p xml:id="i-4XvUtnuga2nkUf4cCVtfti">
            Hästarnas betydelse för framför allt flickors fritidssysselsättning
            och personliga utveckling är sedan länge känd och accepterad.
            Lika känd är deras betydelse för folkrörelsen travsport, vilken
            tillsammans med galoppsporten dessutom utgör underlag för det
            spel som genom hittillsvarande spelreglering förstärker såväl
            statsbudgetens som travhästägarnas inkomstsida. I tv-åldern har
            hästsport, inte minst hoppning, blivit känd och uppskattad som
            underhållning med en livaktig sponsormarknad som följd. Hästarnas
            betydelse för friskvård är också något som numera är allmänt (och
            även skattemässigt) erkänd. Mindre känt är att det främst är inom
            verksamheter utanför trav och galopp samt den traditionella ridsporten
            som expansionen sker.
          </p>
          <head xml:id="i-3fARyyEd8mYqYf57mtLPRN" type="h1">
            Vita fläckar i beredningsunderlaget
          </head>
          <p xml:id="i-WCKtqJYgkNZpLjtL2jBS3C">
            Politiska beslut kan underlätta eller försvåra hästägandet. Hästpolitiken
            är dock nästan alltid bara en delmängd av andra politikområden.
            Flera statliga utredningar har genomförts och de flesta av dem
            påvisar svårigheter att erhålla tillfredsställande underlag på
            just hästområdet. Hästsektorns splittring i flera väsensskilda
            organisationer ökar svårigheterna att från fältet erhålla bra
            utredningsunderlag. Hästar spelar roll inom så väsensskilda verksamheter
            som jordbruk, idrott, spel och sällskapsdjurhållning, och politiska
            beslut inom endera av dessa områden kan oavsiktligt få negativa
            konsekvenser för hästägandet och hästhållningen. Som exempel kan
            nämnas spelpolitiken där ingen åtskillnad hittills gjorts mellan
            spel på djur (hästar och hundar) och andra spel. Detta politiska
            synsätt innebär att allmänintressen som djurskydd inte kan åberopas
            som motiv för ett statligt monopol. En spelpolitisk åtskillnad
            mellan spelformerna kan däremot stärka motiven för ett monopol
            om man kan leda i bevis att ett upphörande av monopolet skulle
            äventyra trav- och galopphästarnas djurskydd. Ridsporten sorterar
            under Riksidrottsförbundet och därmed blir djurskyddet vid dess
            tävlingar beroende av idrottspolitiken. Myndigheternas sätt att
            organisera djurskyddet skiljer sig påtagligt och omotiverat åt
            mellan trav- och galoppsporten å ena sidan och ridsporten å den
            andra. Avsaknad av system för långsiktig bevakning av djurskyddet
            saknas eftersom detta inte är en uppgift för statens ban- och
            tävlingsveterinärer. Djurskyddslagens ambitioner vad avser avel
            med djur samt det faktum att hästar avlas, föds, dör, avlivas
            eller slaktas medför att jordbrukspolitiken involveras. Slutligen
            är hästägande inte minst en fråga för många flickor i nedre tonåren
            och därför berörs även socialpolitiken.
          </p>
          <p xml:id="i-C2cZciQQhi8gMhe8cX95XZ">
            Konsumentpolitiken berörs i än högre grad därför att produktsäkerhetslagen
            inte omfattar skada på djur och konsumenttjänstlagen inte omfattar
            vård och behandling av djur. Hästägaren som konsument av produkter
            och tjänster som skall användas på djur saknar det lagskydd som
            andra konsumenter har.
          </p>
          <head xml:id="i-M9vrtgHrBM89uvQr9d5bsH" type="h1">
            Smarta lösningar kan förbilliga, förenkla och förbättra
          </head>
          <p xml:id="i-CfsYQQANVpDnZkpFJUZyWj">
            Samhällsreformer kostar ofta pengar. I den mån inte väsentliga
            samhällsintressen står på spel övervältras dessa ofta på dem som
            berörs av reformerna. Vi har nyligen infört krav på hästpass samt
            anmälnings- och tillståndsplikt med åtföljande inspektionsavgifter.
            I praktiken har reguljär slakt av hästar omöjliggjorts, eftersom
            många av de vanligaste medicinerna som används på häst saknar
            karenstid på grund av dyr licensiering. I vissa fall kan reformerna
            emellertid utformas så att olösta problem löses och samordningsfördelar
            uppnås. Med hästsektorns uppsplittring på olika organisationer
            och politikområden är det sannolikt att många uppgifter dubbelarbetas,
            medan andra faller mellan stolarna. Här finns ett stort område
            för reformer som kan utformas så att kostnaden för hästägarna
            blir lägre och de önskvärda effekterna för samhället större. Ovan
            nämnda områden utgör några exempel, häst- och ägarregister, djurskyddsförsäkring
            och veterinärservice utgör andra.
          </p>
          <head xml:id="i-MvaNgnZbjeZAYMsXzCCeMW" type="h1">
            Fler certifieringslösningar
          </head>
          <p xml:id="i-Vj98f89DjinLKK6iRhQJ7q">
            Klassisk myndighetsövervakning har två nackdelar. Den ena är
            att kravet på rättssäkerhet medför att insatta personer vet hur
            man skall utnyttja lagen för att skjuta upp och undvika påföljder.
            Den andra är att myndighetsingripande bara får laga kraft när
            en definitiv och bevisbar gräns har passerats. Myndighetsutövning
            kan inte med lagens hjälp vare sig stimulera god hästhållning
            eller förbättra hästägandets konsumentskydd. På vissa myndighetsområden
            har man gått över från klassisk myndighetsutövning till certifiering
            för att via marknadsmekanismer få avsedd effekt.
          </p>
          <head xml:id="i-VHa5uGcmzbfoRiJoP5aqfF" type="h1">
            Mer helhetstänkande
          </head>
          <p xml:id="i-RsAvsQTXUFAtvDFJa5Rnfp">
            Det har ofta klagats över att svenska myndigheter är sektorsinriktade
            med instruktioner som befrämjar tunnelseende och att det bästa
            därmed görs till det godas fiende. Senast påpekades detta i en
            artikel (Svd 7/9 2008) av riksdagsledamoten prof. emer. Lennart
            Levi. Med rådande organisationsstruktur på hästområdet menar vi
            att risken är särskilt överhängande för att politiska beslut som
            berör hästägandet skall drabbas av denna sjuka.
          </p>
          <p xml:id="i-AymVHp5MFwWtJstTr5dfZY">
            På andra, politiskt aktuella områden där samordning över sektorsgränser
            ansetts viktiga har tillfälligt förordnade s.k. samordnare utsetts.
            Så har skett på områden för miljö, narkotika och psykvård. Även
            om hästområdet inte har samma samhälleliga dignitet som dessa
            politikområden så menar vi att mycket står att vinna på, inte
            minst djurskyddsområdet, om regeringen tar hjälp av en hästsamordnare.
            Det och den brist på helhetssyn som finns, gör det angeläget att
            tillsätta en ny hästutredning, som innefattar alla de problemområden
            som beskrivs ovan.
          </p>
        </div>
        <div xml:id="i-G3dHPWi2mVB7DvCw6WXxwY" type="signatureBlock">
          <list xml:id="i-KActAHpXLELjAi8QbkfbT8">
            <item xml:id="i-Li4e8qCWyxJbNHiCsykY6w" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
