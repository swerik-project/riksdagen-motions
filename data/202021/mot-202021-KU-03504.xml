<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03504">
  <teiHeader>
    <fileDesc>
      <titleStmt>
        <title>Civilsamhälle och kyrka</title>
        <author corresp="i-5BpKZwq8Nrrge7Ep1aDZB9">av Lotta Finstorp m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3504 av Lotta Finstorp m.fl. (M)</title>
          <idno type="rdwebb">H8023504</idno>
          <rs type="number">3504</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023504/text</ref>
          <ref type="dokument_url_html">http://data.riksdagen.se/dokument/H8023504</ref>
          <ref type="dokumentstatus_url_xml">http://data.riksdagen.se/dokumentstatus/H8023504</ref>
          <ref type="docx">http://data.riksdagen.se/fil/D7355615-AED8-42C5-8200-E2165DB9B33C</ref>
          <ref type="pdf">http://data.riksdagen.se/fil/7700C826-5B51-40B1-B18C-534073FBF4C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ZMiMnEsQoG5Crq8Y7Ujp8" type="signed"/>
        <correspContext corresp="i-ZMiMnEsQoG5Crq8Y7Ujp8">
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction xml:id="i-Xv3CR7ZM86k1EPJnLJSJZJ" type="submitted">
          <date when="2020-10-06"/>
          <time when="15:33:21"/>
        </correspAction>
        <correspAction xml:id="i-PDH6MkQ5HkENB394NrNdjc" type="reviewed">
          <date when="2020-10-06"/>
          <time when="19:59:04"/>
        </correspAction>
        <correspAction xml:id="i-858dL947SAF5CuiCqtZErm" type="referred">
          <date when="2020-10-14"/>
        </correspAction>
        <correspAction xml:id="i-XYmfMjeoMyxRZKv8JWyNQQ" type="assigned">
          <date when="2021-10-29"/>
          <time when="09:44:15"/>
        </correspAction>
        <correspContext corresp="i-XYmfMjeoMyxRZKv8JWyNQQ">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-49g47jvJLFWXi5MdG2ybUa" type="behandlas_i"/>
        <correspContext corresp="i-49g47jvJLFWXi5MdG2ybUa">
          <ref type="uppgift">2020/21:KU18</ref>
          <ref type="ref_dok_id">H801KU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU18</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-74jWx7QGj2yqFZyzWAJKuL" type="motHeader">
        <div xml:id="i-9rewtBD2nNhNqeq1YLXooH" type="motTitle">
          Motion till riksdagen 2020/21:3504 av Lotta Finstorp m.fl. (M)
          Civilsamhälle och kyrka
        </div>
      </div>
      <div xml:id="i-9hjdGNWPtfc7PKv5qGBfnE" type="motBody">
        <div xml:id="i-3WXS4mfJH9HWnq83tWJFyY" type="motProposal" subtype="förslag">
          <head xml:id="i-HQxXuEEgoQo19tFrCYRY9r">
            Förslag till riksdagsbeslut
          </head>
          <list xml:id="i-Vn418co3samLE7NYaESUyw" style="ol">
            <item xml:id="i-3hzVRH7xCg1kMZrHdaYwF1">
              Riksdagen ställer sig bakom det som anförs i motionen om fri
              församlingstillhörighet och tillkännager detta för regeringen.
            </item>
            <item xml:id="i-E7K6XMyj4NcSGjKG7vua6y">
              Riksdagen ställer sig bakom det som anförs i motionen om att
              regeringen bör tillsätta en utredning för att se över lagen om
              Svenska kyrkan i syfte att ge kyrkan större bestämmanderätt över
              utformningen av sin egen organisation och verksamhet och tillkännager
              detta för regeringen.
            </item>
          </list>
        </div>
        <div xml:id="i-EjqG1qKzEsvJoM6VK48V5Z" type="motContent">
          <head xml:id="i-JMaoLodpZpvV4nnpBAxm6n" type="h1">
            Motivering
          </head>
          <p xml:id="i-Sm8ag83z6ujfrXvokPZei1">
            För såväl samhälle som den enskilde individen är ett starkt civilsamhälle
            av stor vikt. Civilsamhället är i mångt och mycket det sammanhållande
            kittet i vårt samhälle, som för människor samman och som i många
            avseenden bär upp vårt land. Civilsamhället är den grund av frivilliga
            sammanslutningar som vårt samhälle vilar på och som inte täcks
            av det offentliga. För oss moderater är samhället alltid större
            än staten – därav är ett starkt civilsamhälle av yttersta vikt.
          </p>
          <p xml:id="i-AAGqdKZMJbyi6G89drebmy">
            En stor och viktig del av vårt civila samhälle är trossamfunden.
            Kyrkan har ända sedan kristnandet av Sverige varit en väldigt
            viktig institution, om inte den viktigaste, i vårt samhälle som
            till otaliga generationer bidragit till läskunnighet och utbildning,
            givit sjukvård och social omsorg och inte minst en andlig hemvist.
            Även om Svenska kyrkans roll inte är densamma som då har religionen,
            alla våra trossamfund, en väldigt viktig roll även i vår samtid.
            Över åtta miljoner människor är medlemmar i ett trossamfund och
            det är fler gudstjänstbesökare än besökare såväl på fotbollsmatcher
            som i biosalong­er. Trossamfunden och deras betydelse för de flesta
            i vårt land förtjänar alltjämt att upp­märksammas.
          </p>
          <head xml:id="i-HyujTi9cXyfCJUFh1h4bVU" type="h2">
            Svenska kyrkan
          </head>
          <p xml:id="i-UsTSyvWwDJFyyM4Fpzzanu">
            Svenska kyrkan är landets i särklass största religiösa samfund.
            Med långt fler än halva landets befolkning som medlemmar är det
            en viktig institution ifråga om både storlek och hur tänkande
            och struktur format vår gemensamma historia och många traditioner.
            Kristen tradition har format och präglat Sverige i över 1 000
            år.
          </p>
          <p xml:id="i-SBFy3C4bNAkMu8ZS6j1ZDQ">
            Den statskyrkoordning som tidigare gällt i Sverige har upphört.
            Det är bra. Det hand­lar dock inte om en definitiv brytning utan
            snarare om ändrade relationer. I lag är statens förhållanden med
            och till Svenska kyrkan reglerade. Utöver storlek och historisk
            på­verkan ger detta en särställning. Relationsändringen fanns
            på plats år 2000.
          </p>
          <p xml:id="i-E2ojqKWz1b69F23Zv6Sg5H">
            Fortsatt engagemang markeras från statens sida vad gäller exempelvis
            den kyrko­antikvariska ersättningen. Det handlar om ett gemensamt
            kulturhistoriskt ansvarstagan­de från både statens och Svenska
            kyrkans sida. Tillsammans tar de ansvar för en viktig del av svensk
            kulturhistoria.
          </p>
          <p xml:id="i-RfRCNoPa9WMWUTkjMsnA7v">
            Det finns dock anledning att reflektera kring statens förhållande
            till de religiösa sam­funden och även utformningen av den lag
            som finns specifikt vad gäller Svenska kyrk­an. Bland annat stadgas
            att Svenska kyrkan skall vara en demokratiskt uppbyggd folk­kyrka.
            Det kan finnas anledning att fundera kring lagen och dess utformning,
            inte minst sedan kyrkovalet på nationell nivå inte samlar fler
            än drygt tio procent av de röstberät­tigade.
          </p>
          <p xml:id="i-QTPJuBTnH2Pb5DipRq3CFr">
            En fråga som under lång tid diskuterats i Svenska kyrkan är möjligheten
            för medlem att bli medlem i – och därmed få betala sin avgift
            till – annan församling än den man tillhör genom boendeortens
            geografiska koppling. I dag är det omöjligt att som medlem i Svenska
            kyrkan tillhöra exempelvis den församling i vars kyrka man döpts
            eller kon­firmerats eller där ens föräldrar vigts om man inte
            råkar bo på den aktuella orten. Trots att Svenska kyrkan i medlemsstyrka
            samlar många i Sverige är det betydligt mer blyg­samt med själva
            kyrksamheten. För många är det naturligt att vara med för att
            på så sätt stödja något som uppfattas som behjärtansvärt genom
            exempelvis socialt och ideellt arbete eller genom förvaltandet
            av kulturskatter.
          </p>
          <p xml:id="i-X46jW61dQMLcmhTkAfb2TU">
            Med en friare församlingstillhörighet skapas möjlighet för den
            enskilde att vara med i en församling till vilken man känner en
            starkare känslomässig koppling än till kyrkan på den ort där man
            nu kanske bor efter en eller flera flyttar. Emotionellt kan finnas
            en stark dragning till kyrka och församlingsverksamhet där man
            exempelvis fötts och vuxit upp, där den egna släkten kommer ifrån
            och där anförvanters gravar finns kvar. Det kan också handla om
            att man inom Svenska kyrkan önskar söka en gudstjänstgemenskap
            som kan saknas på den egna orten och som man därför helt naturligt
            önskar stödja med den egna medlemsavgiften. I synen på exempelvis
            kvinnliga präster eller andra ställ­ningstaganden kan det finnas
            negativa åsikter som intagits av den egna församlingens präster
            eller förtroendevalda vilka man inte delar och då kan utträde
            ur kyrkan vara ett alternativ för den som inte har möjlighet att
            istället byta församling. Vad som borde vara en fråga för Svenska
            kyrkan är det dessvärre inte. För några år sedan gav kyrko­styrelsen
            ett utredningsuppdrag om just församlingstillhörighet. Resultatet
            har lagts fram i Rörlig församlingstillhörighet – modeller och
            konsekvenser (SKU 2004:1). I denna utredning resoneras kring ett
            antal möjliga modeller för en fullständigt fri till en friare
            församlingstillhörighet. Detta frågeområde har debatterats vid
            ett flertal kyrko­möten (Svenska kyrkans högsta beslutande organ,
            demokratiskt tillsatt genom att leda­möterna utsetts i direkta
            val).
          </p>
          <p xml:id="i-EjGgZbKTDQHbUpZu2ofsD6">
            I utredningen SKU 2004:1 noteras: ”Det står klart att det inte
            är möjligt att enbart genom ändringar i kyrkoordningen införa
            denna modell. Det krävs ändringar i före­skrifterna i lagen om
            Svenska kyrkan om tillhörighet till den församling där man är
            bosatt. Detta väcker frågor kring den särskilda ställning lagen
            om Svenska kyrkan har som en grundläggande del av beslutet om
            ändrade relationer mellan staten och Svenska kyrkan.”
          </p>
          <p xml:id="i-EdjsYou3fBkqSaycZNzECy">
            En moment 22-liknande situation har i praktiken uppstått. Många
            i riksdagen tror att frågan om församlingstillhörighet är ett
            ärende att exklusivt avgöras av Svenska kyrkan och dess medlemmar
            medan alla försök att nå beslut om friare församlingstillhörighet
            vid kyrkomötet besvaras med att det hela avgörs av Sveriges riksdag.
            Frågan har också tidigare varit uppe i riksdagen, och samtliga
            allianspartier, även sådana som tidigare varit skeptiska, har
            där reserverat sig till förmån för att göra en översyn av hur
            besluts­rätten över denna fråga skulle kunna flyttas till Svenska
            kyrkan.
          </p>
          <p xml:id="i-X6tuJ4BuXJptbwXjqyvf2H">
            Av den anledningen borde lagstiftningen ändras på sådant sätt
            att Svenska kyrkan själv kan avgöra huruvida dagens ordning om
            en strikt geografisk koppling ifråga om församlingstillhörighet
            skall bibehållas eller om en friare ordning skall införas.
          </p>
          <head xml:id="i-3Tzs8ywPpa3L7Bsfs4gwzd" type="h2">
            Statens stöd till trossamfund
          </head>
          <p xml:id="i-4Q7cM441jrejMw2dXJGnrz">
            Religionsfriheten är central i ett demokratiskt land och var
            och en har rätt att få tro vad man vill och utöva sin religion.
            Alla de trossamfund som finns och verkar i Sverige utgör alla
            vart för sig och tillsammans en viktig gemenskap för väldigt många
            männi­skor, och därav också för samhället i stort.
          </p>
          <p xml:id="i-FUjzLmha2SKDkDDKqD5idG">
            På 1600-talet fick Sverige sina första judiska församlingar,
            i mitten av 1800-talet då fler samfund än Svenska kyrkan fick
            lov att verka växte frikyrkorna kraftigt och sedan dess har Sverige
            fått ett stort antal verksamma trossamfund inom olika religioner.
            De senaste decennierna har antalet religioner och samfund vuxit
            i snabb takt. Den gamla statskyrkan, frikyrkorna, invandrarsamfunden,
            judiska församlingar, moskéer och tempel utgör tillsammans dagens
            mångreligiösa landskap.
          </p>
          <p xml:id="i-XvGFkrVZdbXstkghBymMCC">
            Trots att religionen för de allra flesta är något positivt och
            ger glädje och mening finns det också krafter som utnyttjar religionen
            till att sprida skräck och terror och för att upprätthålla normer
            och värderingar som vi aldrig kan acceptera. Religiösa motsätt­ningar
            och intolerans hos fåtalet människor sprider hat i vår samtid.
          </p>
          <p xml:id="i-9XHBsfgTfB3YzB9MeS7Ab4">
            De flickor, men även pojkar, som tvingas att leva under och upprätthålla
            normer som begränsar dem i deras liv, homosexuella som nekas leva
            öppet med sin kärlek, barn som tvingas gifta sig, flickor som
            förs ut ur landet och blir könsstympade. Alla dessa hemska handlingar
            och destruktiva normer försvaras inte sällan i religionens namn.
            Dessa företeelser måste vi från politikens sida ta kraftfullt
            avstånd ifrån och se till att inga organisationer eller trossamfund
            som upprätthåller den här typen av värderingar får medel från
            det offentliga. Offentligt stöd ska inte utgå till organisationer
            som upprätt­håller normer och värderingar som inte hör hemma i
            det svenska samhället såsom hedersförtryck, våldsbejakande extremism
            och annan för det demokratiska samhället farlig fundamentalism.
          </p>
          <p xml:id="i-Q62j7RdMkg22MF7jwsFAb2">
            Att regeringen har aviserat en proposition med skärpta och harmoniserade
            demokrati­villkor för hela det civila samhället under 2020 stärker
            uppfattningen att det borde sam­las under en myndighet. Såväl
            ungdomsorganisationer och trossamfund som folkbild­ningen har
            under åren haft problem med våldsbejakande extremism och andra
            idéström­ningar som syftar till att omdana vårt demokratiska samhälle.
            Därför borde alla bidrag till dessa organisationer samlas under
            ett paraply. Trots detta måste man bejaka dessa organisationers
            särart och tillse att myndigheten besitter erforderlig kompetens
            för att utöva tillsyn och göra bidragsbedömningar.
          </p>
        </div>
        <div xml:id="i-FmDhgYd5VDFmkeTAwXJcUW" type="signatureBlock">
          <list xml:id="i-XwP5jcLNHrLucQCJ1nHTuX">
            <item xml:id="i-Wen4K1hauQypS6if9fzdDb" type="signature">
              Lotta Finstorp (M)
            </item>
            <item xml:id="i-81oemEtCtQnZS4MKYC9Tzq" type="signature">
              Annicka Engblom (M)
            </item>
            <item xml:id="i-8qXCg3bsb6o7Dw8ksKx7zA" type="signature">
              Ann-Britt Åsebol (M)
            </item>
            <item xml:id="i-AMGfB5vK6annGU7QS64GLD" type="signature">
              Viktor Wärnick (M)
            </item>
            <item xml:id="i-QKGc8zsDSEGxsndehcLoYw" type="signature">
              John Weinerhall (M)
            </item>
            <item xml:id="i-9JYbtZikuYm4q4WtmRrv16" type="signature">
              Ulrika Jörgensen (M)
            </item>
            <item xml:id="i-BUYvqfQyijm1t9BaHrybxe" type="signature">
              Marie-Louise Hänel Sandström (M)
            </item>
          </list>
        </div>
      </div>
    </body>
  </text>
</TEI>
