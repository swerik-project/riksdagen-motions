<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1918--ak--00113">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__113/mot_1918__ak__113-001.pdf"/>
      <div xml:id="i-7Nt8URhq7cR8uwr9XFfJWP" type="motHeader">
        <div xml:id="i-CgQMd87b2bNjpUWFGe2h7K" type="motTitle"/>
        <div xml:id="i-KhpjGFz7bUKdb2AZQfBmtV" type="motSubmissionInfo"/>
      </div>
      <div xml:id="i-7FTTDMMxzX1WFPQvWu1qGN" type="motBody">
        <div xml:id="i-DF491kujPajucY4vjbyjFX">
          <p xml:id="i-G1LGMPHLSrzbV9t3UfhtRX">
            Motioner i Andra kammaren, Nr 113. 13
          </p>
          <p xml:id="i-F2hQEBzAiYJThb4G83e3aY">
            Nr 113.
          </p>
          <p xml:id="i-7hD3tVcS9wmHjVybaqkNvj">
            Av herr Berg i Munkfors, om skrivelse till Kungl. Maj:t an- gående
            meddelande av föreskrift om full offentlighet ge- nom noggrann
            protokollsföring vid vetenskapliga experi- ment på levande djur
            vid läro- eller forskningsanstalt,
          </p>
          <p xml:id="i-2FLwhJjsgRSNhQuvdisGjq">
            som åtnjuter statsunderstöd.
          </p>
          <p xml:id="i-UWa1xGCziVydzYQVhw6oYD">
            Människan kan icke undgå att på en mångfald områden utnyttja
            djurvärlden och det är självklart att därvid människans intresse
            i en hel del konfiktstillfällen tillåtas gå före djurens. Men
            vad som vår tids rätts- och humanitetsmedvetande utan förskoning
            måste fördöma, är en- var smärta, som oförsynt tillfogas djuren.
            Tanklöshet och grymhet, som åsamka : djuren lidanden, äro bägge
            brottsliga. Denna uppfattning har också fått sitt uttryck och
            stöd i gällande djurskyddsparagraf, som stadgar straff för uppenbar
            grymhet mot djur, samt i den praxis, som icke endast bestraffar
            det djurplågeri som utförts i begär att åsamka lidande, utan även
            de långt vanligare fall, då sinnesråhet eller likgiltig- het för
            djurens lidande föreligga. Det gives ett enda område, där denna
            lagligt fastställda rättsåskåd- ning icke tillåtes äga tillämplighet,
            nämligen vid vivisektion. Medan snart sagt alla andra fall av
            djurplågerier ske under sådana förhållanden, att de kunna uppmärksammas,
            iakttagas av allmänhet och polismyndig- het och bli föremål för
            anmälan och åtal, så utföres vivisektion inom skyddade laboratorier;
            och hur än enstaka vivisektorer åsidosätta hu- manitetens fordringar,
            kunna de icke dragas till ansvar därför. Att mycket onödigt vivisektionellt
            djurplågeri äger rum, är en sak, som är nogsamt känd och även
            av vetenskapsmän erkänd. Bland lärare vid universitetens medicinska
            fakulteter finnas alltid några, som av na- turen äga ett så okänsligt
            sinnelag, att de sätta sig över varje hänsyn till djurens förnimmelser
            — och som också äro kända därför. Medi- cine studerande kunna
            berätta om den avsky de känt, när de första gången tvungits närvara
            vid någon viss namngiven lärares alldeles onö- diga demonstrationer;
            om hur hjärtskriande det fullständigt obedövade djuret skriker,
            när det skurits upp, m. m. sådant.
          </p>
          <pb facs="riksdagen-motions-pdf/data/1918/mot_1918__ak__113/mot_1918__ak__113-002.pdf"/>
          <p xml:id="i-TaUjYmxYPycofpYG1pxzXa">
            14 Motioner i Andra kammaren, Nr 113.
          </p>
          <p xml:id="i-XtU41kxm6EgqwZzZJd54cm">
            Vi ha föga skäl att tvivla på sådana berättelser. Mycket som
            under de senaste åren skett och sker ute i världen både bakom
            och vid fron- terna ha dessvärre kastat ett blixtljus ned i människosjälens
            avgrunder. På någon genomgående förträfflighet i karaktären kunna
            vi på intet vis lita, och erfarenheten på varje annat område ådagalägger,
            att när icke lag och rätt skänka människans samvete ett fast stöd,
            så visar sig sam- vetets egen återhållandekraft i många fall otillräcklig.
            Det vore omotiverat att tro, att just vivisektionens utövare mer
            än vanliga dödliga skulle vara skyddade mot övergreppens frestelser.
            I stället är det så, att utövningen av denna, enligt mångas mening
            ound- gängliga vetenskapsgren: vivisektion, lätt leder till okänslighet
            inför oför- skyllt lidande och att dess utövare, i den mån de
            känna sin verksamhet okontrollerad och skyddad mot ett vart straffhot,
            slappas i sin rätts- och humanitetskänsla. Överhuvud är den medicinska
            vetenskapen &lt;dess- utom sådan, att den fostrar till en viss
            likgiltighet för andras lidande. Man kan konstatera detta utan
            att på något vis rikta något klander mot yrket och dess utövare
            i och för sig, men man är tvungen att för dju- rens skull — för
            att icke djuren skola få lida onödigtvis — påfordra vissa garantier.
            Dessa garantier kunna endast vinnas genom full offentlighet vid
            vivi- sektionens utövande. Någon ny rättsprincip uppställes icke
            därmed utan tvärtom möjliggöres först därigenom, att den i lag
            stadgade rättsåskådningen, som gäller på alla andra områden, får
            full tillämplighet även på detta. » Nordiska samfundet till bekämpande
            av det vetenskapliga djur- plågeriet» har vid upprepade tillfällen
            funnit väg till riksdagen med kravet på kontroll vid vivisektionens
            utövande. Sålunda motionerade år 1881 herr RB. Arvedson om, att
            en eiler två av polismyndigheten utsedda personer skulle övervara
            de vetenskapliga djurexperimenten. Greve C. M. Byjörnstjerna begärde
            år 1884 tillsättande av »inspek- törer», som skulle ha att övervaka
            rätta tillämpningen av en föreslagen lag om inskränkning av vivisektionens
            utövning. Herr Ohr. L. Anjou begärde år 1888 i sin motion om lagstiftning
            för vivisektionens begränsning, att minst fem personer skulle
            närvara vid experimentens utövande och med sina namns underskrift
            styrka, att experimentet utförts med all föreskriven humanitet.
            Slutligen begärde herr Johan Nydal vid 1900 års riksdag, att varje
            försöksledare skulle vara skyldig föra en auktoriserad journal,
            inne-
          </p>
          <pb facs="riksdagen-motions-pdf/data/1918/mot_1918__ak__113/mot_1918__ak__113-003.pdf"/>
          <p xml:id="i-Wm791kqNXm7BoJjncrzc8K">
            Motioner i Andra kammaren, Nr 113. 15
          </p>
          <p xml:id="i-YLaQUyj3ZEpBqKZvG22PE2">
            hållande fullständiga upplysningar angående experimentets omfattning
            och utförande och att denna journal skulle överlämnas till kungl.
            eckle- siastikdepartementet, som i anledning därav hade att vidtaga
            alla nödiga åtgärder. Alla dessa förslag hava hittills icke lett
            till något som helst re- sultat. Kamrarna ha efter hetsiga meningsbyten
            — allt sedan år 1881 en skrivelse till Konungen om utredning av
            vivisektionens berättigande och om behovet av en speciallagstiftning
            till dess reglerande beslöts — ställt sig avvisande mot varje
            fordran på åtgärder till vivisektionens be- gränsning eller kontrollerande.
            Någon lagstiftning mot vivisektion har ej sedan år 1900 på- kallats.
            Antivivisektionismens organ här i landet, Nordiska samfundet,
            lärer numera anse en dylik lagstiftning blott vara ägnad att ge
            en falsk ställning åt brott mot humaniteten (= »sedligheten&gt;
            enligt 18 kap. straff- lagen), som utövas av vetenskapsmän under
            så kallad vivisektion. Dy- lika brott böra, enligt dess styrelses
            mening, fullt likställas med varje annat brott mot allmänt gällande
            djurskyddslag. En sådan uppfattning synes mig hava fullt fog för
            sig. Någon lik- ställighet existerar icke, så länge vetenskapsmännen
            tillåtas undandraga sitt förfarande vid ifrågavarande experiments
            utförande all granskning. Utvecklingen har fört oss fram mot en
            allt större öppenhet och ansvar på alla sociala, statsrättsliga
            och statsekonomiska områden. På sistone har till och med det oerhörda
            inträffat, att diplomatiska förhandlingar för åstadkommande av
            fred emellan krigförande makter omedelbart läm- nats åt offentligheten.
            Statistiken har blivit en oerhört omfattande veten- skap och ett
            viktigt statsorgan, med vars bjälp medborgarne få veta allt om
            allt av medborgerligt intresse, som kan uttryckas i tal och mått.
            Dock, icke allt. Kring ett visst område av samhällets verk- samhet
            av stort medborgerligt intresse råder en mystisk förtegenhet och
            ovetenhet. Denna förtegenhet är så mycket mera förunderlig, som
            verk- samheten utövas till samhällets förmån och på samhällets
            bekostnad. Det enda, som tid efter annan delgives allmänheten
            i kalla, okommen- terade tal, är uppgiften om nya anslag, som
            beviljats åt den hemlighets- fullt beslöjade verksamheten vid
            vissa medicinska laboratorier. Men hur många djur som uppfödas,
            uppköpas och användas vid samma laboratorier, huru många experiment
            som utföras och huru många som utföra dem, vilka rön, som medels
            djurexperiment göras och huru stora mängder av bedövande gifter
            och annan rekvisita, som för dessa
          </p>
          <pb facs="riksdagen-motions-pdf/data/1918/mot_1918__ak__113/mot_1918__ak__113-004.pdf"/>
          <p xml:id="i-941UvhQPHSguT1HuXZKB1E">
            16 Motioner i Andra kammaren, Nr 113.
          </p>
          <p xml:id="i-ThFG99C5hh5BCFPqssYBby">
            ändamål användas o. s. v., om allt detta har den moderna, eljes
            snart sagt allvetande statistiken intet att förmäla. Och den moderna
            journalistiken, som också vet allt och berättar allt, och letar
            ut vad andra dödlige icke ana, den har lika litet som statistiken
            att förmäla om vad som försiggår bak- om laboratoriernas murar.
            Är denna otidsenliga tystnad och denna oveten- het befogad? Är
            den icke ägnad att ingiva — kanske i hög grad — oberättigad misstanke
            hos allmänheten, att sådant här förekommer, som är säkrast att
            hålla fördolt? Vore det icke i sin ordning att fullt ljus finge
            falla över denna institution, som är av så ingripande betydelse
            för det moderna sam- fundslivet, att våra på levande djur experimenterande
            vetenskapsmän lika som alla andra statens och samhällets tjänare
            ålades förpliktelsen att ge full offentlighet, i statistikens
            klara belysning, åt dessa sina hand- lingar och åtgärder — och
            därjämte vid vivisektionen utanför labora- torierna underkastades
            särskild kontroll över experimentets utförande? Det första av
            dessa ändamål kan lämpligen åstadkommas därigenom, att det förordnas,
            att varje vetenskapligt experiment på levande djur, som ut- föres
            inom av staten uppehållen eller understödd institution, skall
            protokoll- föras med tydligt angivande av experimentets art, ändamål
            och tidslängd samt kvantiteten av eventuellt använda bedövningsmedel
            och tiden för dessas användande i förhållande till tiden för experimentets
            utförande, liksom övrigt som kan tjäna till belysande av experimentets
            karaktär. Det senare torde kräva en särskild lag om anmälan, offentlighet
            och kontroll, varom jag i särskild motion tillåter mig göra framställning.
            — Båda anordningarna synas mig motsvara tidens krav och vara väl
            befogade. På grund av vad jag härmed anfört hemställer jag,
          </p>
          <p xml:id="i-XTnXkDPNZ8PQXtLV2fzYp5">
            att riksdagen ville i skrivelse till Kungl. Maj:t an- hålla,
            det Kungl. Maj:t täcktes förordna om full offent- lighet genom
            noggrann protokollsföring vid vetenskap- liga experiment på levande
            djur på av staten uppe- hållen eller understödd läro- eller forskningsanstalt.
          </p>
          <p xml:id="i-NLpRR4MSddjRZA8o2AyhE1">
            Stockholm den 25 januari 1918.
          </p>
          <p xml:id="i-HLqg4WXUPG1yiWn4r332VE">
            N. A:son Berg
          </p>
          <p xml:id="i-7F9eVGNRJ4rGsRRx922oj5">
            i Munkfors.
          </p>
          <p xml:id="i-LbEz4uBZw66ZYyRgdbxf6R">
            Stockholm, Nya Tryckeri-Aktiebolaget 1918.
          </p>
        </div>
      </div>
    </body>
  </text>
</TEI>
