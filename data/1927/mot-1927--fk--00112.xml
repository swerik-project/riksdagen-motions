<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00112">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__112/mot_1927__fk__112-001.pdf"/>
      <fw xml:id="i-aoUrnavyEYq1grTsUUq4M">
        Motioner i Första kammaren, Nr 112.
      </fw>
      <div xml:id="i-8wTBEThYvpiTya6iEGKbUY" type="motHeader">
        <div xml:id="i-XFzM2EEFq46KjRMupyzvTS" type="motTitle"/>
        <div xml:id="i-DvXJfrKKoPSrJpQ3HKKdT1" type="motSubmissionInfo"/>
      </div>
      <div xml:id="i-W9VVPFxDyDGtQPSuzsnpmc" type="motBody">
        <div xml:id="i-7JNMFh1ZtZfosZLmtd1S9S">
          <p xml:id="i-17FDjSBG18CbxA1378eD2b">
            Nr 112.
          </p>
          <p xml:id="i-NzMtQvrSokQrudN9b3y2En">
            Av herr Dahl, Georg, om ändrade bestämmelser angående s. k. kommunalt
            veto.
          </p>
          <p xml:id="i-Cwrs8BqGQVrrKt625cNj4r">
            I likalydande motioner nr 54 i första kammaren och nr 60 i andra
            kammaren vid fjolårets riksdag påyrkades i överensstämmelse med
            den motivering, som följer här nedan, vissa ändringar i frågan
            om det s. k. kommunala vetot. Anledningen till motionernas framläggande
            i fjol var uppenbarligen den, att det spörsmål, som avhandlades
            i desamma, syntes böra upptagas till behandling i samband med
            det redan i fjol väntade förslaget till ny försäljningsförordning
            i fråga om handeln med pilsner- dricka. Någon kungl. proposition
            i ämnet avläts emellertid icke vid 1925 års riksdag, och bevillningsutskottet,
            vilket yrkade avslag å motionerna, torde vid sitt ståndpunkttagande
            hava starkt påverkats av detta förhållande. TI årets trontal bebådades,
            att en proposition i ärendet kommer att föreläggas innevarande
            års riksdag, och finner jag läget då påfordra, att jämväl det
            här nedan avhandlade spörsmålet blir föremål för förnyad prövning
            i sam- band med behandlingen av det kommande kungl. förslaget.
            Gällande för- säljningsförordning tillkom såsom resultat av en
            utav bevillningsutskottet föreslagen sammanjämkning av kamrarnas
            skiljaktiga beslut. Bevillnings- utskottet ville därför, enligt
            betänkandet till fjolårets riksdag, icke till- styrka en rubbning
            av det sålunda uppkomna jämviktsläget, men då Kungl. Maj:t nu
            tydligen ärnar föreslå vittgående förändringar, finnas inga vägande
            skäl för att icke frågan blir återupptagen till ny och grundlig
            omprövning. I den s. k. nykterhetskommitténs den 3 januari 1914
            avgivna förslag till förordning angående försäljning av rusdrycker
            inbegrepos under beteck- ningen »öl» alla alkoholhaltiga maltdrycker,
            som ej voro att hänföra till svagdricka. Därunder kommo alltså
            att falla — förutom det egentliga dåvarande ölet med en alkoholstyrka
            i regel växlande mellan 4.5 och 6 samt utgörande i medeltal, för
            pilsneröl 4.7 och för lagerölet 5.2 volym- procent — bland annat
            sådana maltdrycker, vilka förekommo i handeln under benämningen
            pilsnerdricka, lagerdricka, lättöl och dylikt. Enligt analyser
            hade de visat sig hålla en genomsnittlig alkoholhalt av 3.54 volymprocent
            — varierande i regel från något över 3 till något under 4 volymprocent.
            Hitintills hade handeln med dessa drycker reglerats av 1905 års
            vin- och ölförsäljningsförordning. Kommittén inordnade dem däremot,
            liksom ölet överhuvud, under väsentligen samma bestämmelser, som
            uppställdes
          </p>
          <pb facs="riksdagen-motions-pdf/data/1927/mot_1927__fk__112/mot_1927__fk__112-002.pdf"/>
          <fw xml:id="i-F4BRBM8gV8jRnvQwfgJGbu">
            8 Motioner i Första kammaren, Nr 112.
          </fw>
          <p xml:id="i-HYfTrF7XQ7SYLvPfU1JdEk">
            för brännvinshandeln. Häremot gjordes omedelbart vägande anmärkningar,
            då det syntes utan vidare klart, att man sköt över målet, därest
            man under väsentligen likartade restriktioner i försäljningsavseende
            sammanförde även lättare maltdrycker med egentliga spritdrycker.
            Inom själva nykterhetskommittén torde man icke heller varit främmande
            för tanken att bereda de lättare maltdryckerna en friare ställning
            än det egentliga ölet. Kommitténs betänkande åtföljdes även av
            ett av professor T. Thunberg avgivet yttrande, som pekade i denna
            riktning, och Kungl. Maj:t beslöt att giva bland annat herr Thunberg
            i uppdrag att ytterligare utreda, i vad mån möjligheter förefunnos
            att i försäljningsavseende draga en ur nykterhetssynpunkt tillfredsställande
            annan gräns mellan starkare och svagare maltdrycker än den då
            stadgade samt angående därmed sam- manhängande tekniska spörsmål.
            Kungl. Maj:ts proposition till 1914 års senare riksdag med förslag
            till förordning angående försäljning av alkoholhaltiga drycker
            m. m. kom även att bygga på det av dessa sakkunniga avgivna utlåtandet,
            och vid föredragningen i statsrådet av de sakkunnigas ifrågavarande
            betänkande yttrade chefen för finansdepartementet bland annat:
            »Av vad de sakkunniga anfört synes mig framgå, att bestimda skäl
            tala för beredande av en friare ställning åt förutnämnda lättare
            maltdrycker än at det egentliga ölet. Kan man härigenom vinna,
            att konsumtionen i någon större grad ledes över till dessa drycker
            från andra ur nykterhetssynpunkt icke lika oskadliga, lärer man
            hava löst en viktig uppgift vid nu förevarande
          </p>
          <p xml:id="i-5sB1oj6bbhtLxsayREiwkr">
            lagstiftning. Skulle man därjämte genom nämnda frihet bereda
            möjlighet att i viss mån hålla handeln och näringarna, särskilt
            bryggerierna, skades- lösa för den förlust, de ej kunna undgå
            att lida till följd av de restriktioner, vilka även jag i det
            följande ärnar föreslå å handeln med det egentliga ölet, vore
            vinsten av denna frihet av än större värde, emedan på detta sätt
            staten skulle befrias från ersättningsanspråk, som eljest svårligen
            kunde avvisas. Med stöd av vad jag sålunda anfört finner jag mig
            kunna föreslå, att de lagrade drickorna i försäljningshänseende
            helt likställas med svagdrickat. Härigenom skulle lagstiftningen
            stödja konsumtionen av de lagrade drickorna och egga bryggerierna
            att genom förbättrade tillverkningsmetoder allt mera höja deras
            smaklighet, vilket i sin mån skulle bidraga att undantränga det
            ur nykterhetssynpunkt icke lika oskyldiga ölet. Slutligen skulle
            bryggerierna i här berörda drycker hava en produkt, med vilken
            de fritt kunde röra sig, och i hanteringen i denna del finna någon
            ersättning för sin i övrigt . minskade omsättning.»
          </p>
          <p xml:id="i-JSKKou1NdrnQf9Fw4c2NFd">
            1914 års kungl. proposition föreslog också angående utskänkning
            av lagrat dricka, att rättighet till sådan endast skulle kräva
            anmälan i Stock- holm hos överståthållarämbetet, i annan stad
            hos magistraten och på landet hos länsmannen. Detta förslag antogs
            av första kammaren, men avslogs av andra kammaren. Ett bevillningsutskottets
            sammanjämknings- förslag, enligt vilket lagrat dricka skulle underställas
            bestämmelserna i 1905 års förordning angående försäljning av öl,
            bifölls av andra kamma- ren men avslogs av första kammaren, i
            följd varav frågan vid nämnda
          </p>
          <pb facs="riksdagen-motions-pdf/data/1927/mot_1927__fk__112/mot_1927__fk__112-003.pdf"/>
          <fw xml:id="i-YbZf1bkR86YyCRKRS3AqLE">
            Motioner i Första kammaren, Nr 112. 9
          </fw>
          <p xml:id="i-46JTj753CBD8ntjuipgkcB">
            riksdag förföll. Samma öde drabbade lagstiftningsförslag av enahanda
            slag och huvudsakligen samma innehåll vid 1915 och 1916 års riksdagar,
            medan 1917 års riksdag på bevillningsutskottets i sammanjämkningssyfte
            avgivna förslag beslöt, att pilsnerdricka skulle undantagas från
            de be- träffande ölet föreslagna väsentligen skärpta bestämmelserna
            samt en hem- ställan, att Kungl. Maj:t måtte låta utarbeta och
            framlägga förslag till förordning angående försäljning av pilsnerdricka
            i huvudsak grundad på bestämmelserna angående försäljning av öl
            i då gällande vin- och ölför- säljningsförordning. Denna förordning
            av den 9 juni 1905 stadgade i fråga om tillstånd till försäljning
            till avhämtning och utskänkning ansökans ingivande till Konungens
            befallningshavande samt att, där fråga var om försäljning inom
            stad, stadsfullmäktige och magistrat och, ifråga om landet, kom-
            munalnämnd och kommunalstämma skulle avgiva yttrande över ansök-
            ningen samt endera av dem tillstyrka densamma. De inom kungl.
            finans- departementet särskilt tillkallade sakkunniga avgåvo 1918
            i anslutning till föregående års riksdagsbeslut i ämnet ett förslag
            till ny förordning angående försäljning av pilsnerdricka och föreslogo
            såsom villkor för för- säljningsrättighet tillstyrkan av stadsfullmäktige
            för sådan rättighet i stad och av kommunalstämma för sådan rättighet
            beträffande landsbygden. Kungl. Maj:ts propositioner till 1918
            och 1919 års riksdagar gjordes också i överensstämmelse därmed,
            och förordningen av den 11 juli 1919 angå- ende försäljning av
            pilsnerdricka stadgar i S 8 mom. 3 och $ 13 mom. 4, att ansökan
            ej må bifallas, därest den blivit avstyrkt av stadsfullmäktige
            i stad och av kommunalstämma på landet. Denna skärpning i jämförelse
            med dittills gällande bestämmelser, att ansökan ej finge bifallas,
            därest båda de kommunala myndigheterna, som i ärendet skulle höras,
            avstyrkt densamma, saknade helt visst stöd i de föreliggande omständigheterna.
            I infordrade yttranden hade också de hörda myndigheterna genomgående
            uttalat sig emot en sådan skärpning. Be- slutet står också i dålig
            samklang med riksdagens nyss förut uttalade vilja om att den nya
            pilsnerdricksförordningen skulle i huvudsak vara grundad på bestämmelserna
            i senast gällande förordning. Beslutet måste även ses mot bakgrunden
            av att lagen alltjämt räknade med en maltdryck av det gamla ölets
            styrka och smak. Omöjligheten under krigstidens senare del att
            uppbringa råmaterialet för denna starkare maltdryck hade undan-
            hållit allmänheten densamma. Drycken skulle visserligen enligt
            1917 års riksdagsbeslut läggas under motbokskontroll, men den
            bleve genom system- bolagen tillgänglig över allt och utan särskilda
            restriktioner. Givet är, att bryggerinäringen också alltjämt räknade
            med detta egentliga öl som sin huvudprodukt. Vid 1920 års riksdag
            väcktes motioner om en utredning angående total- förbud i fråga
            om det egentliga ölet. Från systembolagens sida hade visserligen
            yttrats betänkligheter av tekniskt slag mot den i lagen före-
          </p>
          <pb facs="riksdagen-motions-pdf/data/1927/mot_1927__fk__112/mot_1927__fk__112-004.pdf"/>
          <fw xml:id="i-41Ud9oToTtxtnX6Zm4bXJG">
            10 Motioner i Första kammaren, Nr 112.
          </fw>
          <p xml:id="i-WSj7appErDfNrNSg8qAYmV">
            skrivna maltdrycksdistribueringen, men dessa betänkligheter hade
            med säkerhet lätt kunnat övervinnas, och kvar stod då som den
            drivande kraften i fråga om ölförbudets genomförande en livlig
            önskan från förbudsvän- nerna att få i praktiken beträda förbudsvägen
            i svensk lagstiftning. 'Till- fälle härför ansågs gynnsamt, då
            allmänheten genom krigstidens råvaru- brist så att säga avvants
            från de starkare maltdryckerna. Särskilda sak- kunniga blevo på
            nytt tillsatta, och en kungl. proposition om ett sådant ölförbud
            avgavs också till 1923 års riksdag och blev med vissa ändringar
            av riksdagen bifallen och under samma år upphöjd till lag. De
            ständigt skärpta restriktioner, som under dessa förhållanden pålagts
            försäljningen av pilsnerdricka och alltjämt påyrkas från förbudshåll,
            stå enligt mitt förmenande i strid mot riksdagens vilja och mening,
            då detta restriktiva lagstiftande tog sin begynnelse. Hade man
            vid denna tid kunnat förutse utvecklingen, hade säkert icke riksdagens
            bifall kunnat vinnas för de då föreslagna lagändringarna. Den
            omständigheten, att riksdagen samtidigt med ölförbudets genomförande
            medgivit en obetydlig ökning av styrkan i pilsnerdrickat, kan
            här icke vara av någon betydelse, då kungl. kontrollstyrelsen
            och de hörda medicinska sakkunniga fastställt, att denna höjning
            i alkoholhalten icke kunde ha någon betydelse ur nykterhetssynpunkt.
            Erfarenheten från dessa senaste år, då vår maltdryckslagstiftning
            änt- ligen fått vila någon tid, visar tydligt, att det kommunala
            veto, som genomfördes 1919, icke verkat befrämjande på nykterhetstillståndet
            i landet. Avgörandet har förlagts från Konungens befallningshavande
            med dennes erfarenhet och allmänna insikt och tungt vägande ansvar
            till en folkvald församling, som alltid är utsatt för opinionens
            vindar och merendels känslig för en uppagiterad känslopolitik.
            Denna kan ha de mest ideella motiv, men den saknar ofta sinne
            för livets realiteter och förmåga till praktiska uppslag. Följden
            har även blivit, att våra länsstyrelser genom detta kommunala
            veto sett sig förhindrade att bevilja rättigheter, där sådana
            efter Konungens befallningshavandes egen prövning och enligt dess
            mening bort beviljas. Erfarenheten lär lämligen, att den förbjudna
            varan på dolda vägar söker sig fram till en sådan på konstlade
            vägar torrlagd kommun. Respekten för lagen undergräves samtidigt,
            och en överträdelse betraktas som en berättigad reaktion mot ett
            obefogat ingrepp på den personliga friheten. Det blir i ett sådant
            fall betydligt svårare att över- vaka ordningen, än om myndigheterna
            hade att hålla sig till en lagligt medgiven och öppen försäljningsrättighet.
            Under åberopande av vad sålunda anförts får jag hemställa,
          </p>
          <p xml:id="i-5Q5pPp3m737TVfcpy5cxZb">
            att riksdagen för sin del ville besluta, att nedan- stående paragrafer
            i kungl. förordningen den 11 juli 1919 angående försäljning av
            pilsnerdricka skola er- hålla följande ändrade lydelse:
          </p>
          <pb facs="riksdagen-motions-pdf/data/1927/mot_1927__fk__112/mot_1927__fk__112-005.pdf"/>
          <fw xml:id="i-QnYpMpMu6RAGWDoddC3dbW">
            Motioner i Första kammaren, Nr 112. 11
          </fw>
          <p xml:id="i-SEUFofFAnJkiFYiWBM3naV">
            $ 8. 1. Tillstånd — — — Konungens befallningshavande. 2. Ansökan
            — — — rörelsen. Över gjord ansökan
          </p>
          <p xml:id="i-6s4aQibLs6LRH2ccXqPdb6">
            inhämte Konungens befallningshavande yttranden i stad av magistrat
            samt å landet av kommunalnämnd och kommunalstämma. Dessa yttranden
            böra, i vad de avse landsbygden, innehålla bestämt till- eller
            av- styrkande med angivande av skälen därför. I Stockholm — —
            — ej tillämpning. 3. Har ansökning om försäljningsrätt å landsbygden
            blivit avstyrkt av båda de kommunala myndigheter, som i ärendet
            hörts, må densamma ej bifallas.
          </p>
          <p xml:id="i-UbgiMaN2TAFtwXF7ftJ8WB">
            $ 13. 1. Tillstånd — — — 1 oktober. 2. Vill någon — — — rörelsen.
            3. Över ansökning — — — skälen därför; och skall
          </p>
          <p xml:id="i-AvFH6627XuZ1A2qAh8Pqno">
            därest ansökningen tillstyrkts av någondera av de kom- munala
            myndigheter, som i ärendet hörts, magistrat eller kommunnalnämnd
            tillika avgiva yttrande, huru- vida särskilda föreskrifter för
            utskänkningens bedri- vande anses nödiga. I Stockholm — — — ej
            tillämpning. 4. Har ansökning blivit avstyrkt, i Stockholm av
            stadsfullmäktige och å annan ort av båda de kommu- nala myndigheter,
            som i ärendet hörts, må densamma ej bifallas.
          </p>
          <p xml:id="i-N8ajeVgXUpxVq1YimcMFFy" type="date">
            Stockholm den 21 januari 1927.
          </p>
          <div xml:id="i-GWwABFr9RRsFEythgMFddK" type="signatureBlock">
            <p xml:id="i-XNhqHXuAGitc47DCd8qKh9" who="i-E9UKx4WmmGEZB6bfgz3ZPT" type="signature">
              Georg Dahl
            </p>
          </div>
          <pb facs="riksdagen-motions-pdf/data/1927/mot_1927__fk__112/mot_1927__fk__112-006.pdf"/>
        </div>
      </div>
    </body>
  </text>
</TEI>
