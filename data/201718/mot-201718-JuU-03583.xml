<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03583">
  <teiHeader>
    <fileDesc>
      <titleStmt>
        <title>Insatser mot terrorism och våldsbejakande extremism</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3583 av Roger Haddad m.fl. (L)</title>
          <idno type="rdwebb">H5023583</idno>
          <rs type="number">3583</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023583/text</ref>
          <ref type="dokument_url_html">http://data.riksdagen.se/dokument/H5023583</ref>
          <ref type="dokumentstatus_url_xml">http://data.riksdagen.se/dokumentstatus/H5023583</ref>
          <ref type="docx">http://data.riksdagen.se/fil/01AB7BFF-237A-459B-A57E-ABD1A4C5B831</ref>
          <ref type="pdf">http://data.riksdagen.se/fil/08A3BD85-781F-47A4-B55F-2E309CD8834A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YAuytABQfGmdsymNwyQDG4" type="signed"/>
        <correspContext corresp="i-YAuytABQfGmdsymNwyQDG4">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction type="submitted" xml:id="i-XbwEF4r31is2Hp789Hi5Pm">
          <date when="2017-10-05"/>
          <time when="14:41:16"/>
        </correspAction>
        <correspAction type="reviewed" xml:id="i-5ox2iNdsBDtnCuJyddb2TN">
          <date when="2017-10-05"/>
          <time when="15:44:45"/>
        </correspAction>
        <correspAction type="referred" xml:id="i-JgByaPiygq5rHwFsqMqtZQ">
          <date when="2017-10-13"/>
        </correspAction>
        <correspAction type="assigned" xml:id="i-AHHsQvRsZeKhHyV1dsuwTn">
          <date when="2018-09-25"/>
          <time when="15:16:31"/>
        </correspAction>
        <correspContext corresp="i-AHHsQvRsZeKhHyV1dsuwTn">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-YDKLNxPirRCgmdDi96Ah4P"/>
        <correspContext corresp="i-YDKLNxPirRCgmdDi96Ah4P">
          <ref type="uppgift">2017/18:SkU1</ref>
          <ref type="ref_dok_id">H501SkU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9fGPRAwebpGvtjfqNuZYSv"/>
        <correspContext corresp="i-9fGPRAwebpGvtjfqNuZYSv">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-F1USweP4LWLzrVfw9W38uP"/>
        <correspContext corresp="i-F1USweP4LWLzrVfw9W38uP">
          <ref type="uppgift">2017/18:JuU13</ref>
          <ref type="ref_dok_id">H501JuU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU13</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-THxJUujdYHHo4PwxgSAaq7"/>
        <correspContext corresp="i-THxJUujdYHHo4PwxgSAaq7">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ab7ZRqeWTbeE4AuYkZUME6"/>
        <correspContext corresp="i-Ab7ZRqeWTbeE4AuYkZUME6">
          <ref type="uppgift">2017/18:JuU35</ref>
          <ref type="ref_dok_id">H501JuU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU35</ref>
          <ref type="ref_dok_titel">En mer heltäckande terrorismlagstiftning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SCsRtHwhv1QtDkq7EdyCGp"/>
        <correspContext corresp="i-SCsRtHwhv1QtDkq7EdyCGp">
          <ref type="uppgift">2017/18:KU34</ref>
          <ref type="ref_dok_id">H501KU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU34</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3583 av Roger Haddad m.fl. (L) Insatser mot terrorism och våldsbejakande extremism</div>
      </div>
      <div type="motBody">
        <div type="motProposal" subtype="förslag">
          <head xml:id="i-TuhKHpnTcLmDUeceUGnfAC">
            Förslag till riksdagsbeslut
          </head>
          <list style="ol">
            <item xml:id="i-EHEhh8GbBW3QoXVKtSrxXP">
              Riksdagen ställer sig bakom det som anförs i motionen om att
              den nationella stödfunktionen mot våldsbejakande extremism bör
              läggas under Polismyndigheten och tillkännager detta för regeringen.
            </item>
            <item xml:id="i-2AsNKEdBgv7YKAuhLD5s3M">
              Riksdagen ställer sig bakom det som anförs i motionen om en regional
              samordningsfunktion inom Polismyndigheten mot våldsbejakande extremism
              och tillkännager detta för regeringen.
            </item>
            <item xml:id="i-S9dMTWg1FQbFR763j99P4L">
              Riksdagen ställer sig bakom det som anförs i motionen om en nationell
              stödlinje bemannad dygnet runt och tillgänglig via nätet och tillkännager
              detta för regeringen.
            </item>
            <item xml:id="i-9XqjSkfUvpfRwaswq2v11v">
              Riksdagen ställer sig bakom det som anförs i motionen om straffansvar
              för deltagande i en terrororganisation och tillkännager detta
              för regeringen.
            </item>
            <item xml:id="i-JbDT2Ao6axWRJcteCHMtbS">
              Riksdagen ställer sig bakom det som anförs i motionen om vidgade
              straffbestämmelser avseende rekrytering till eller finansiering
              av terrorverksamhet, meddelande av eller deltagande i terrorismutbildning
              eller resor i terrorismsyfte och tillkännager detta för regeringen.
            </item>
            <item xml:id="i-3Y9eCrF9iepQV43opFQSq7">
              Riksdagen ställer sig bakom det som anförs i motionen om förberedelse
              till resa i terrorismsyfte och tillkännager detta för regeringen.
            </item>
            <item xml:id="i-XbZqF7ajpykebKqw3NAztB">
              Riksdagen ställer sig bakom det som anförs i motionen om särskild
              straffskala för grova brott gällande finansiering av terrorismresor
              och tillkännager detta för regeringen.
            </item>
            <item xml:id="i-B9N9u8yVYt4b7RJQsnvS4G">
              Riksdagen ställer sig bakom det som anförs i motionen om bestämmelsen
              om olovlig kårverksamhet och tillkännager detta för regeringen.
            </item>
            <item xml:id="i-7nLJXRaoN5YosQ9sQupiVj">
              Riksdagen ställer sig bakom det som anförs i motionen om brottsutredning
              mot s.k. återvändare och tillkännager detta för regeringen.
            </item>
            <item xml:id="i-BrahpTr9PJQu3ZCgV2QPqE">
              Riksdagen ställer sig bakom det som anförs i motionen om bestämmelserna
              om s.k. informationsdelning och tillkännager detta för regeringen.
            </item>
            <item xml:id="i-7KbmjgtsnczSLL1dfmuvGp">
              Riksdagen ställer sig bakom det som anförs i motionen om tullens
              arbete vid krishändelser som terrorattentat och tillkännager detta
              för regeringen.
            </item>
            <item xml:id="i-Qhf61hoVRKe6jptTGchsko">
              Riksdagen ställer sig bakom det som anförs i motionen om europeiskt
              samarbete mot terrorism och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3ZM7YbXKhyDyf5YPwhYg34">
            Motivering
          </head>
          <p xml:id="i-6tigFVZCaByuWhMyWpCs7D">
            Den öppna demokratin måste värnas. Terrorismen är ett grundläggande
            hot mot demokratin, det öppna samhället och enskilda människors
            liv och trygghet. Terrordådet i Stockholm i april 2017 är inte
            det första exemplet på att grova terrordåd drabbar människor också
            i vårt land. Det extremistiska våldet och terrorismen kan slå
            urskillningslöst, till exempel mot de människor som råkar befinna
            sig på en plats när våldshandlingen utförs, men det kan också
            vara riktat mot människor och grupper som utpekas som motståndare.
            Konstnärer, författare, journalister och opinionsbildare kan hotas
            och utsättas för brott för det de skriver, gör och säger. Judar,
            muslimer, hbt-personer, människor med mörk hudfärg eller människor
            från andra länder kan vara måltavlor för det de är.
          </p>
          <p xml:id="i-WeQdkmrtu71kvtcHaQABWu">
            Det främsta terrorhotet i Sverige i dag kommer från aktörer inspirerade
            av den våldsbejakande islamismen. Upp till 2 000 personer bedöms
            enligt Säkerhetspolisen ha sympatier för våldsbejakande islamistisk
            extremism. Också i den autonoma våldsbejakande vänstern och den
            högerextremistiska vit makt-miljön finns potential och förmåga
            att utföra terrordåd. Den nazistiska rörelsen har vuxit i styrka
            och synlighet och ett antal mord och grova våldsdåd kan knytas
            till denna miljö. Ökad uppmärksamhet bör också riktas mot problemet
            med så kallade ensamvargar, som visserligen kan drivas av politiska
            motiv men inte tillhör något fast nätverk.
          </p>
          <p xml:id="i-SY1SPd8UUQ3QqjiFUGUuWn">
            Arbetet mot terrorism är tätt sammanflätat med arbetet för att
            förebygga och motverka radikalisering till våldsbejakande extremism.
            Den våldsbejakande extremismen hotar såväl demokratins institutioner
            som människors liv och frihet. Därför behövs långsiktiga och uthålliga
            insatser, vad gäller både att förhindra och bekämpa brottsliga
            handlingar och att förebygga våldsbejakande extremism.
          </p>
          <p xml:id="i-QMowtrQorUMaQaue4YnkpR">
            Liberalerna medverkade till den överenskommelse som gjordes i
            december 2015 mellan Alliansen och regeringspartierna angående
            det fortsatta arbetet mot terrorism. Denna uppgörelse har därefter
            följts upp med en ny överenskommelse i juni 2017 mellan samma
            partier. Vi välkomnar att det därmed finns en bred och blocköverskridande
            samsyn om många frågor, men det som ingår i överenskommelserna
            är inte tillräckligt för att skapa effektiva åtgärder mot terrorism
            och våldsbejakande extremism.
          </p>
          <p xml:id="i-Kmd8EyFvc1mmtRW4wUFASy">
            Terroriströrelsen IS, Islamiska staten, har på senare tid lidit
            tydliga militära motgångar i Syrien och Irak. I takt med att det
            av IS behärskade området krymper har många sökt sig till sina
            hemländer, däribland Sverige. Detta innebär inte att det snart
            är dags att blåsa faran över. Det vore farligt naivt att ta för
            givet att de vänder hem därför att de har brutit med en extremistisk
            ideologi. Tvärtom kan det förutsättas att många kommer att fortsätta
            arbeta på hemmaplan för att stötta terrorverksamhet och dra in
            fler. Sverige är ett av de länder i Europa som, i förhållande
            till sin befolkning, har varit en särskilt stor rekryteringsbas.
          </p>
          <p xml:id="i-Hp7nJ9JGEj51EWcAKMwjq2">
            I detta sammanhang bör det än en gång betonas att terrorism inte
            är något som kommer utifrån. Även om flera internationella terroriströrelser
            har förankring på svensk mark är våldsbejakande extremism och
            terrorism också en inhemsk företeelse.
          </p>
          <p xml:id="i-9qbbPQzmxSM372HFvzxKVm">
            Sverige måste förstärka sitt arbete på flera plan. Vi behöver
            fortsätta ett långvarigt arbete för att motverka radikalisering
            till våldsbejakande rörelser, bedriva underrättelsearbete rörande
            dessa grupperingar och ingripa för att hindra ny terrorrelaterad
            brottslighet. Alla ansträngningar måste ske för att de som begått
            terrordåd utomlands ställs inför rätta. Rättsstatens principer
            ska upprätthållas.
          </p>
          <p xml:id="i-EeMmc5CURoRvVzDezakATU">
            Arbetet mot terrorism och radikalisering till våldsbejakande
            extremism handlar inte bara om lagar. Ska vi effektivt få människor
            att vända extremismen ryggen och inte lockas in i den våldsbejakande
            spiralen måste lokalsamhället rustas. Så kan radikaliseringens
            drivkrafter hållas tillbaka och demokratin värnas.
          </p>
          <head type="h2" xml:id="i-LUinG6o2SVYh5Lm6fbSsHz">
            Arbetet mot våldsbejakande extremism
          </head>
          <p xml:id="i-128ZLyta8Vk7iTzPM69FLv">
            Vid årsskiftet upphör uppdraget till den nuvarande nationella
            samordnaren mot våldsbejakande extremism, och i stället inrättas
            ett nationellt centrum mot våldsbejakande extremism. Liberalerna
            har länge velat ha en större långsiktighet i arbetet, varför vi
            i sak välkomnar att verksamheten nu permanentas. Dock är det olyckligt
            att detta läggs under Brottsförebyggande rådet, en expertmyndighet
            med ansvar för forskning och statistik men utan koppling till
            det dagliga operativa arbetet. Brottsförebyggande rådet hade i
            sitt eget remissyttrande till regeringen avvisat en sådan lösning.
            Vi anser att den nationella stödfunktionen mot våldsbejakande
            extremism bör läggas under Polismyndigheten.
          </p>
          <p xml:id="i-QAoao9p1MYBVCZv6ehBnTx">
            Trots ambitiösa satsningar brister det fortfarande i samordningen
            mellan olika insatser för att förebygga radikalisering. Det är
            också alldeles för svårt att få hjälp. Vi anser att en ny funktion
            bör införas på regional nivå för att ta fram lägesbilder, göra
            riskbedömningar och samordna de insatser som kan behövas på grund
            av varningssignaler som har fångats upp av olika samhällsaktörer:
            socialtjänst och skola, men också polis och säkerhetspolis. Med
            tanke på att känsliga personuppgifter hanteras är det naturligt
            att även denna regionala funktion ligger inom polisen.
          </p>
          <p xml:id="i-NV4cBMQ5Z1WLs1zio6ronf">
            Detta arbete ska främst ske tillsammans med skolan och socialtjänsten
            i syfte att förebygga att fler radikaliseras, men inte minst förhindra
            ny rekrytering. Skolan och socialtjänsten, även andra aktörer
            kan tillsammans med lokal polis tidigt identifiera personer och
            direkt erbjuda dem råd och stöd för att inte fastna i miljöer
            där de radikaliseras.
          </p>
          <p xml:id="i-ReuhEQUJRTdLoAFjMK7VMP">
            Vi anser att Sverige kan lära mycket av det förebyggande arbete
            som byggts upp i Frankrike efter attackerna mot det franska samhället.
            Den franska stödlinjen mot radikalisering är väl utbyggd, och
            det finns ett brett och systematiskt arbete mellan olika samhällsaktörer
            för att fånga upp larmsignaler.
          </p>
          <p xml:id="i-U5qaG8Rr5wjACd9KcTuRdH">
            I Sverige är det däremot alltför svårt att få hjälp för enskilda
            som känner oro för att någon är på väg att radikaliseras. Den
            nationella stödtelefonen som startades 2015 är bara bemannad dagtid
            på vardagar, och inte ens hälften av inkommande samtal har besvarats.
            Liberalerna anser att en nationell orostelefon måste fungera dygnet
            runt, även på helger, och det måste gå att kontakta stödlinjen
            digitalt.
          </p>
          <head type="h2" xml:id="i-Wh1PkkLQ6N4X1rSTx9mgyD">
            Straffrättsliga åtgärder mot terrorverksamhet
          </head>
          <p xml:id="i-Ne1UjeyF8J5TuVeE8GQbdF">
            Under det senaste årtiondet har den straffrättsliga lagstiftningen
            mot olika former av terroristverksamhet stegvis skärpts och luckor
            har täppts till. Bland annat ett särskilt straffansvar för den
            som tar emot utbildning avseende bl.a. terroristbrott, eller som
            reser eller påbörjar en resa till ett annat land än det land där
            personen är medborgare om avsikten är att begå eller förbereda
            eller att ge eller ta emot utbildning avseende bl.a. terroristbrott.
            En utredare har nyligen lagt fram utredningsförslag för genomförandet
            av EU:s terrorismdirektiv, vilket innebär en utvidgning av straffansvaret
            för till exempel terrorismutbildning, terrorismresor och terrorismfinansiering
            (SOU 2017:72).
          </p>
          <p xml:id="i-VNj37KPikvYU8x2LT1mo2p">
            Liberalerna har länge även förespråkat att deltagande även i
            icke stridsrelaterade stödverksamheter till terrorverksamhet kriminaliseras.
            En utredare kommer i december 2017 att lämna förslag till ett
            särskilt straffansvar för deltagande i en terroristorganisation,
            vilket ligger i linje med Liberalernas politik.
          </p>
          <p xml:id="i-TswtyEfMjg6gvEgjUp7knQ">
            Straffbestämmelsen om rekrytering eller utbildning till terrorism
            behöver vidgas. Detsamma gäller att ta emot utbildning i terrorhandlingar
            eller att resa eller finansiera resor i syfte att begå terrorhandlingar.
            Den statlige utredarens förslag om att kriminalisera så kallad
            självutbildning är intressant och behöver övervägas.
          </p>
          <p xml:id="i-QWZu6CG6F1CQDV6rpq4vEa">
            Lagen måste ändras så att det blir möjligt att tidigare gå in
            och förhindra en terrorresa. Om exempelvis en person aktivt insamlar
            information, hyllar terroristorganisationer på sociala medier
            och planerar en resa i riktning till ett konfliktområde med utrustning
            som är avsedd för stridssituation borde rättsväsendet kunna ingripa.
          </p>
          <p xml:id="i-EXARRCVehrTZtEj8ryZAA9">
            Ändå är förberedelse till resa i terrorismsyfte fortfarande inte
            kriminaliserat. Det är en lucka i lagstiftningen som bör täppas
            till. Även om bevisföringen är mer komplicerad vad gäller förberedelse
            till brott är det samtidigt angeläget att kriminaliseringen fyller
            sitt avsedda syfte att förhindra resor i terrorismsyfte.
          </p>
          <p xml:id="i-6VmwjDpkRdRH3JGK2G8kwE">
            Liberalerna delar i och för sig bedömningen att den tidiga fullbordanspunkten
            för själva brottet gör att en kriminalisering i förfältet skulle
            träffa förhållandevis få situationer, men i de situationerna skulle
            den å andra sidan vara av stor betydelse. Särskilt gäller detta
            möjligheten att tillfälligt dra in passet för en person som misstänks
            för ett brott. Om även förberedelse till terrorresor kriminaliseras
            kan passet eller motsvarande resehandling tillfälligt återkallas
            för den brottsmisstänkte och en resa därmed hindras i ett tidigare
            stadium.
          </p>
          <p xml:id="i-YYE76Jf7L4tgERQkLM47EL">
            Straffbestämmelsen för finansiering av terrorismresa behöver
            inte bara breddas, vilket den statlige utredaren nyligen identifierat
            (SOU 2017:72), utan även straffskalan behöver skärpas. Enligt
            gällande lag gäller för finansiering av resa samma straffskala
            som för själva resan, det vill säga fängelse i högst två år. Detta
            förbiser dock att kriminaliseringen av resan riktar sig mot en
            enskild persons resa, medan finansieringen däremot kan syfta till
            att möjliggöra resor för fler personer. När det handlar om finansiering
            i större skala eller systematisk form av terrorismresor behöver
            straffskalan ligga betydligt högre. Det är därför rimligt att
            även resefinansieringsbrottet har en särskild straffskala för
            grova brott på fängelse i lägst sex månader och högst sex år.
            Detta gör att straffskalan för grova fall av finansiering av terrorismresor
            harmoniseras med straffskalan för andra grova fall av finansiering
            av terroristverksamhet.
          </p>
          <p xml:id="i-UsLKpHWVKaoFAy9VVqHhWd">
            I juni 2016 presenterade utredningen om genomförande av vissa
            straffrättsliga åtaganden för att förhindra och bekämpa terrorism
            sitt andra delbetänkande (SOU 2016:40). Utredningen föreslår bland
            annat en ny straffbestämmelse om deltagande i stridsrelaterad
            verksamhet i en väpnad konflikt utomlands till stöd för en terroristorganisation.
            Som exempel på sådan verksamhet nämns i utredningen stödfunktioner
            inom bl.a. materielvård, transport, underhåll eller matlagning.
            Förslaget är ett steg i rätt riktning, men vi bedömer att det
            sannolikt inte är tillräckligt eftersom kriminaliseringen är direkt
            knuten till sådana funktioner som tillhör den stridsrelaterade
            verksamheten. Därmed riskerar andra stödfunktioner till terroristorganisations
            verksamhet att falla utanför det kriminaliserade området, till
            exempel delaktighet i IS strävan att bygga upp statsliknande förvaltningsstrukturer
            i de områden som gruppen behärskar.
          </p>
          <p xml:id="i-6YJt2YRGGhBXeArqysnJh9">
            Utredningen föreslår vidare att det nya brottet ska kunna lagföras
            utan krav på dubbel straffbarhet om det begås av en svensk medborgare
            eller en person bosatt i Sverige. Med tanke på att terroristnätverk
            ofta har kopplingar till flera länder bör det i den fortsatta
            beredningen prövas närmare om den föreslagna bestämmelsen är ändamålsenligt
            utformad när det gäller personer som vistas i Sverige en kortare
            eller längre tid utan att vara fast bosatta här.
          </p>
          <p xml:id="i-Jn8gMNZ1VE5z9Nc6ynvpTQ">
            Liberalerna konstaterar att regeringen ännu inte har överlämnat
            någon proposition till riksdagen med anledning av utredningens
            betänkande. Behovet av skärpt lagstiftning brådskar och lagförslag
            bör skyndsamt komma på plats.
          </p>
          <p xml:id="i-5ykGX8Lt8eKVbanbSMevsF">
            Liberalerna anser att en utvidgning av de brott som omfattas
            av terroristbrottslagen (2003:148) bör göras. Riksdagen har hittills
            avvisat våra förslag, vilket vi beklagar djupt eftersom dyrbar
            tid gått förlorad. Vi konstaterar att den statlige utredaren nu
            ger oss rätt i att terroristbrottslagens brottskatalog behöver
            utvidgas (SOU 2017:72) och hoppas att nödvändiga lagändringar
            nu kan göras. Förutom de brott som utredaren nämner kan även skyddande
            av brottsling, osant intygande samt mened övervägas.
          </p>
          <p xml:id="i-VSVtak38Hdrd6Tq9KQ5K7F">
            Som en av flera åtgärder för att underlätta lagföring av organisering
            av terrorverksamhet på svensk mark bör även en översyn göras av
            bestämmelsen om olovlig kårverksamhet. Bestämmelsen är gammal
            och straffskalan är låg. En analys bör göras av behovet att modernisera
            lagstiftningen.
          </p>
          <p xml:id="i-NXGWt2kjJg4ub1yCrAgAYf">
            När nu många som deltagit i IS eller andra terrorgruppers verksamhet
            återvänder till Sverige är det av största vikt att samtliga utreds
            för brott. Om bevisläget eller andra omständigheter inte gör det
            möjligt att inleda förundersökning kan detta inte ske, men utgångspunkten
            måste vara att rättssamhället gör sitt yttersta för att alla som
            har begått terroristbrott ska ställas till svars och lagföras
            i enlighet med rättsstatens principer.
          </p>
          <p xml:id="i-7DK7niA6fNqECMF1RVuYcY">
            För att Säkerhetspolisen ska kunna fullgöra sitt uppdrag att
            förebygga och förhindra terrorhandlingar är underrättelser från
            signalspaning avseende utländska förhållanden av stor betydelse.
            Det nuvarande regelverket om signalspaning tillämpas på ett sådant
            sätt att Säkerhetspolisen inte kan ta emot underrättelser från
            signalspaning gällande företeelser som berörs av en förundersökning.
            Liberalerna har medverkat till att det nu görs en utredning av
            en ordning där Säkerhetspolisen kan ta emot underrättelser från
            signalspaning parallellt med en pågående förundersökning. Regelverket
            ska samtidigt tydliggöra att dessa underrättelser inte får användas
            i förundersökning. Utredningen ska inte syfta till att signalspaningens
            omfattning utökas.
          </p>
          <head type="h2" xml:id="i-WbkhBphXhf2f2mkt7nqpLN">
            Utökat informationsutbyte mellan rättsväsende och kommuner
          </head>
          <p xml:id="i-LGjejTqbbh4UP9d1xC4G8m">
            De underrättelser polisen får av Säkerhetspolisen behöver komma
            vidare till lokal nivå. Den information och de lägesbilder som
            är lämpliga att lämna vidare till den lokala polisen, skolan och
            socialtjänsten når i dag inte fram. Det innebär problem eftersom
            detta är samhällsfunktioner som oftast är först med att upptäcka
            en lokal problematik. Därför måste bestämmelser och rutiner för
            så kallad informationsdelning ses över.
          </p>
          <p xml:id="i-QYk9ySrEK3F2jZi5z4xwWF">
            Säkerhetspolisen förmedlar relevant information om personer som
            återvänt från att ha rest till konfliktområden till Polismyndigheten.
            Regeringen har själv konstaterat att Polismyndighetens interna
            informationsspridning inte fungerat tillfredsställande. Information
            från Säkerhetspolisen till polisen förs inte vidare ned till rätt
            nivå i organisationen, exempelvis den lokala polismyndigheten.
          </p>
          <p xml:id="i-H2Q8ybfbdjifwTAjfAeGJP">
            Detta är allvarligt och en stor brist i samhällets arbete mot
            extremister. Dessutom innebär detta även att viktiga myndigheter
            utanför Säkerhetspolisen och polisen inte får ta del av relevant
            information. Oavsett om situationen kräver en lagändring eller
            en ny instruktion i regeringens styrning av myndigheterna så är
            det viktigt att problemet snarast åtgärdas.
          </p>
          <p xml:id="i-2NQJgajokCQB3ZU26rwAH8">
            För att det förebyggande arbetet ska vara effektivt och framgångsrikt
            krävs att alla aktörer på lokal nivå samverkar och bidrar till
            framtagandet av en lokal problembild. Det innebär bland annat
            att kommunerna, som har en särskilt viktig roll i det förebyggande
            arbetet, behöver skaffa sig en egen lägesbild och identifiera
            de åtgärder som behöver vidtas mot bakgrund av denna.
          </p>
          <p xml:id="i-4W35mmBKY7gdrNbCGsniaU">
            Utbytet av information fungerar långt ifrån enhetligt i landet.
            Det informationsutbyte som sker på vissa håll saknas på andra.
            Det gäller inte bara delning av information mellan Säkerhetspolisen
            och till exempel kommunens lokala samordnare utan även mellan
            Säkerhetspolisen och polisen.
          </p>
          <p xml:id="i-9JX8qPWDpz5XiiyctCo53J">
            Om det lokala arbetet på allvar ska kunna bedrivas effektivt
            krävs att vissa sekretessregler ses över och underlättar för polisen
            och Säkerhetspolisen att utbyta information. Det är uppenbart
            att så inte är fallet i dag. Dessutom måste delning kunna ske,
            inom vissa ramar, mellan Säkerhetspolisen och den lokala socialtjänsten
            om situationen kräver att samhället ska kunna vidta åtgärder.
            Detta gäller både när det handlar om personer som är på väg att
            ansluta sig till terrorgrupper och personer som är återvändare
            från terrorverksamhet utomlands.
          </p>
          <p xml:id="i-SD3ZW5JR1DuZKa3PXm6tx">
            Efter att under lång tid ha förnekat eller tonat ned detta problem
            bytte regeringen ståndpunkt under 2017, och i sexpartiuppgörelsen
            mot terrorism återfinns nu en punkt om att ta fram förslag till
            förändringar av de regler om sekretess och informationsutbyte
            som gäller för bland annat Polismyndigheten och kommuner vid samverkan
            mot terrorism. Detta är välkommet, men senkommet. Dyrbar tid har
            gått förlorad. Liberalerna anser att relevanta sekretessbestämmelser
            bör ses över för enklare delning och inhämtning av information
            kring våldsbejakande extremister verksamma här. Skyddet för den
            enskildes integritet gör att sekretessbestämmelserna måste vara
            starka, men det måste finnas möjlighet för myndigheter att utbyta
            information som är av väsentlig betydelse för ett fungerande arbete
            lokalt mot terrorism och våldsbejakande extremism.
          </p>
          <head type="h2" xml:id="i-WhVLpWCwW9apmCj2P91sv8">
            Tullens roll
          </head>
          <p xml:id="i-YH5mgiDrYcTXBq9LwWE4sG">
            Under terrorattentatet i Stockholm fick Tullverkets medarbetare
            inte beväpna sig. I stället fattades det beslut om att sända hem
            personalen från exempelvis hamnar och flygplatsen Arlanda, för
            att nämna några viktiga funktioner. Tullverkets skyddsombud i
            Stockholm införde ett skyddsstopp efter lastbilsattacken på Drottninggatan
            med anledning av att ledningen nekade tulltjänstemännen att beväpna
            sig. Som en konsekvens av detta fick tulltjänstemännen inre tjänst
            utan kontakt med allmänheten.
          </p>
          <p xml:id="i-UjeSeNXCstp63FS7DWew7d">
            Tullverket utgör en central samhällsfunktion med uppgift att
            bevaka viktiga gränser, hamnar och flygplatser, inte minst i situationer
            där Sverige utsätts för terroristattentat. Det är alltså inte
            rimligt att tullen i sådana lägen inte kan beväpnas. Regeringen
            har i ett svar på en skriftlig fråga från Liberalerna framhållit
            att det var allvarligt att Tullverket under den aktuella tiden
            inte övervakade och kontrollerade in- och utförseln av varor vid
            gränsen i den omfattning som myndigheten förväntas göra utifrån
            sitt uppdrag. Liberalerna delar den bedömningen.
          </p>
          <p xml:id="i-TjmxwXKqREMJgcV9iJP5oF">
            Tullverkets rutiner för hur skyddsstopp ska hanteras behöver
            ses över och behovet av skyddsutrustning behöver tillgodoses.
            I krislägen som terrorattentat måste tullen kunna fungera.
          </p>
          <head type="h2" xml:id="i-PFgfSuEvv6F17dTG7ZdWBw">
            Europeiskt samarbete
          </head>
          <p xml:id="i-MzBeRgDSL7LcumxjVFpGNV">
            Det är av största vikt att Sverige deltar aktivt för att stärka
            det europeiska samarbetet för att förebygga, förhindra och lagföra
            terrorism. Detta handlar både om att bygga ut de institutionella
            strukturerna för EU:s polisiära samarbete och åklagarsamarbete
            mot grov och gränsöverskridande brottslighet, och om att på nationell
            nivå hämta hem goda exempel från andra länder. Detta gäller både
            det förebyggande arbetet, där det är viktigt att lära av framgångsrika
            arbeten för att lokalt motverka radikalisering och värvning till
            våldsbejakande rörelser, och underrättelse- och lagföringsverksamheten.
            Liberalernas förslag för att stärka det europeiska brottsbekämpande
            samarbetet utvecklas bland annat i vår budgetmotion och i den
            särskilda motionen om grov organiserad brottslighet.
          </p>
          <p xml:id="i-9gLEHoHrEoBofAYVsLT5xF">
            I detta arbete har Europol en viktig roll. Ett av de projekt
            som Europol nyligen har sjösatt handlar om att motverka värvning
            till eller uppvigling till stöd för terroristverksamhet via sociala
            medier. Genom vår avgift till Europol bidrar Sverige till finansiering
            av detta projekt, men det är viktigt att också operativt delta
            i satsningen mot bakgrund av de problem Sverige har med resande
            radikaliserade ungdomar och vikten av att aktivt bidra i arbetet
            mot terrorism. Även inom ramen för det starka svenska grundlagsskyddet
            för yttrandefriheten – som inte ska rubbas – torde det finnas
            goda möjligheter att delta operativt i europeiska insatser för
            att kartlägga och motverka terrororganisationers rekrytering via
            nätet.
          </p>
        </div>
        <div type="motSignatures">
          <list>
            <item xml:id="i-BzCjbnJr4cX55nycA96ZcT">
              Roger Haddad (L)
            </item>
            <item xml:id="i-MnHmeZdXbqbe3w6KLrncVd">
              Christer Nylander (L)
            </item>
            <item xml:id="i-Lr67T4SLhToDqsVx6kyBve">
              Tina Acketoft (L)
            </item>
            <item xml:id="i-SGocNLgkpyoZcKmrZ44qJ3">
              Emma Carlsson Löfdahl (L)
            </item>
            <item xml:id="i-RZX1Ga2nVJU62uKkVDEzfh">
              Mats Persson (L)
            </item>
            <item xml:id="i-Sph2PQnJqYRbZa4s1WHKDV">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
