<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0345/mot_200304_MJ_0345-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ345 pnr: s15003
          </p>
          <p>
            Motion till riksdagen 2003/04:MJ345
          </p>
          <p>
            av Anneli Särnblad Stoors m.fl. (s)
          </p>
          <p>
            Utveckling av jordbrukspolitiken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om EU:s jordbrukspolitik i syfte att utveckla det svenska
            jordbruket, säkra den höga kvalitet som kännetecknar svenskt livsmedel
            och att med större kraft föra in ett konsumentperspektiv i EU:s
            jordbrukspolitik.
          </p>
          <p>
            Motivering
          </p>
          <p>
            I Sverige har vi hög kvalitet på livsmedel, en bra djuromsorg
            och de svenska lantbrukarna har kommit långt i omställningen till
            ett miljövänligt jordbruk. Det är en bra utveckling eftersom det
            är förutsättningen för ett livskraftigt jordbruk. Ett fungerande
            jordbruk är förutsättningen för en levande landsbygd och ger många
            arbetstillfällen runt om i landet. Man kan också konstatera att
            intresset — för jordbruk ökar och att = intagningssiffrorna =
            till naturbruksgymnasierna har stigit. Det är en utveckling vi
            bör främja. Sverige är ett föregångsland inom EU när det gäller
            kvalitet och miljötänkande. För att lantbruket ska ges goda möjligheter
            att utvecklas, både i Sverige och utanför Sveriges gränser, måste
            vi verka för en reformering av EU:s jordbrukspolitik. Vi bör också
            verka för en allsidig och heltäckande politik där miljötänkande
            och konsumentfrågorna inkluderas. EU:s jordbrukspolitik, som vi
            deltagit i under några år, är konstruerad under 50-talet och det
            finns mycket att utveckla och förändra i den. Världen har förändrats
            och befolkningen har ökat men avstånden har även minskat på grund
            av snabba kommunikationer. Våra värderingar har förändrats i och
            med att vår kunskap ökat och de krav vi i dag ställer på våra
            livsmedel är mycket högre än tidigare. Runt om i Europa diskuteras
            jordbrukets framtid mycket intensivt. Stora och dramatiska händelser
            har bidragit till detta och många av dem med
          </p>
          <pb facs="riksdagen-motions-pdf/data/200304/mot_200304_MJ_0345/mot_200304_MJ_0345-0002.pdf"/>
          <p>
            2003/04:MJ345
          </p>
          <p>
            negativa förtecken, tex galna ko-sjukan, mul- och klövsjuka och
            dioxinskandaler. De flesta är överens om att EU:s gemensamma jordbrukspolitik
            måste förändras. Nu har arbetet påbörjats i alla medlemsstater.
            Inom svensk jordbrukspolitik är utgångspunkterna: + Sveriges bönder
            skall producera säker och sund mat. « Jordbruket och livsmedelsproduktionen
            skall vara ekologiskt, socialt och ekonomiskt hållbar. e Vi ska
            ha ett levande lantbruk i hela landet. e Jordbruket är inte viktigt
            enbart för matproduktionen — utan också för övriga värden det
            skapar och för med sig. e Jordbrukspolitiken skall vara solidarisk
          </p>
          <p>
            Vi ser tre nyckelord för framtidens jordbruk: säker, hållbar
            och etisk. Frågan om en säker jordbruks- och livsmedelskedja har
            varit en ledstjärna i det svenska arbetet i EU. Nu har det också
            fått genomslag, t ex i vitboken om livsmedelssäkerhet. Ordet hållbar
            har även varit synonymt med miljövänligt. Men en hållbar produktion
            måste vara hållbar såväl ekologiskt som ekonomiskt och socialt.
          </p>
          <p>
            Vi får inte heller glömma etiken som är oerhört viktig, inte
            minst för unga människor. Vi måste ta hänsyn till de djur som
            människor har i sin tjänst — det är de flesta överens om. Men
            vi måste veta hur vi omsätter etiken i praktiken och hur vi ska
            sprida det här förhållningssättet, som idag inte är självklart
            ens i alla delar av EU. Vi anser att det är viktigt att konsumentperspektivet
            får dominera och vara utgångspunkten för jordbrukspolitiken. På
            en fungerande marknad med god information möts konsumenterna och
            producenterna. Då konkurrensen fungerar är producenterna lyhörda
            och kan anpassa produktionsmetoder och kvalitet efter konsumenternas
            efterfrågan. Priserna bestäms efter utbud och efterfrågan.
          </p>
          <p>
            Stockholm den 1 oktober 2003
          </p>
          <p>
            Anneli Särnblad Stoors (s) Barbro Hietala Nordlund (s) Per Erik
            Granström (s) Kurt Kvarnström (s) Hans Unander (s)
          </p>
        </div>
      </div>
    </body>
  </text>
</TEI>
