<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01719">
  <teiHeader>
    <fileDesc>
      <titleStmt>
        <title>Nedrustningsarbetet</title>
        <author>Gunnel Jonäng</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedrustningsarbetet</title>
          <idno type="rdwebb">G5021719</idno>
          <rs type="number">1719</rs>
          <ref type="dokument_url_text">http://data.riksdagen.se/dokument/G5021719/text</ref>
          <ref type="dokument_url_html">http://data.riksdagen.se/dokument/G5021719</ref>
          <ref type="dokumentstatus_url_xml">http://data.riksdagen.se/dokumentstatus/G5021719</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SNYSDidQ7f5yT7LEeVz95m" type="signed"/>
        <correspContext corresp="i-SNYSDidQ7f5yT7LEeVz95m">
          <note type="signatory" corresp="i-S9emfaxXsmAywnkewYKSJ7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1719/mot_198182__1719-001.pdf"/>
      <fw xml:id="i-8je8pZSvXN9KMDjv5wsrwp">
        Mot. 1981/82:1719 å
      </fw>
      <div xml:id="i-LgnQezcnuwCAqvYhKLFLxL" type="motHeader">
        <div xml:id="i-KtVCPfrJFzCi5MKyoUsUDL" type="motTitle"/>
        <div xml:id="i-gu1TKzDysuV3uDcsASKSP" type="motSubmissionInfo"/>
      </div>
      <div xml:id="i-PYm1h7LQUAguXrKQFMUvr3" type="motBody">
        <div xml:id="i-8wpQX8L8D5j8AWRRm3jJ1x">
          <p xml:id="i-JuiG2XVH9Zek5N4NRx3Cpa">
            Mot. 1981/82
          </p>
          <p xml:id="i-WJna1aQELk8kqyGS2PF7Qn">
            1719-1723 Motion
          </p>
          <p xml:id="i-HTnJuXHsAL6u2QNq6SpuL8">
            1981/82:1719
          </p>
          <p xml:id="i-HQmtSSJiByKm74i2jaPWoA">
            Gunnel Jonäng Nedrustningsarbetet
          </p>
          <p xml:id="i-WcKXzUkpxq2BssVwNzGEXS">
            Trots ansträngningarna bl.a. vid FN:s nedrustningssession 1978
            att åstadkomma en nedrustning ökar upprustningen i världen. De
            militära I utgifterna under 1981 har stigit till över 500 miljarder
            dollar. Samtidigt har det politiska klimatet mellan supermakterna
            försämrats och konfrontationen ökar i världen. Hotet om ett kärnvapenkrig
            och dess fruktansvärda följder för hela vår civilisation vilar
            som ett tungt hot över mänskligheten. Sverige är pådrivande: det
            internationella nedrustningsarbetet och det är viktigt att vi
            fortsätter med det och också skärper våra insatser. Det är viktigt
            att alla goda krafter samverkar både nationellt och internationellt
            för att göra FN:s andra nedrustningssession våren 1982 så framgångsrik
            som möjligt. Ett av de mest angelägna projekt som tagits fram
            under senare tid är sambandet mellan nedrustning och utveckling.
            Det var Sverige som tillsammans med övriga nordiska länder tog
            detta initiativ vid SSOD I 1978. Under ordförandeskap av Inga
            Thorsson har en studiegrupp arbetat sedan 1978 och i höstas lagt
            fram studien.
          </p>
          <p xml:id="i-MYWEU14riSnhsT9jVGwfRo">
            En av studiens huvudtankar är att världen kan endera fortsätta
            kapprust- ningen med nuvarande takt eller söka snara lösningar
            inom en ny ekonomisk och politisk världsordning. Man kan inte
            göra bådadera. Kapprustningen och underutvecklingen måste lösas
            tillsammans, eller båda kommer att förbli olösta hot mot mänsklig
            överlevnad. Ekonomiska faktorer kan få stor betydelse när det
            gäller nedrustningen. I USA har man räknat med att ekonomin skulle
            vara i balans 1984. I själva verket kommer underskottet att vara
            större 1984 än f. n. Även Sovjetunio- nen har ekonomiska svårigheter.
            Polenkrisen innebär också ett ekonomiskt tryck både på Väst- och
            Östsidan. Genom dessa svårigheter kan ekonomin bli en nedrustningsfaktor.
            Å andra sidan spelar ekonomiska överväganden in också när det
            gäller utvecklingen av nya vapensystem. För att göra investeringar
            i vapenindustrin lönsamma framtvingas beställningar i långa serier.
            Detta innebär en ökande export och en ökad spridning av vapen
            i världen. FN-studien om sambandet mellan nedrustning och utveckling
            kan här få stor betydelse genom sin analys av de företags- och
            samhällsekonomiska problem som kan uppstå vid en omställning från
            militär till civil produk- tion.
          </p>
          <p xml:id="i-GM5mkxBuEiG5Wo9b2pcv8e">
            Inför den andra nedrustningssessionen i FN har svensk folkriksdag
            för nedrustning haft samling i Stockholm under bred uppslutning
            från svenska organisationer, representerande olika grupper i samhället.
            Där framfördes 1 Riksdagen 1981/82. 3 saml. Nr 1719-1723
          </p>
          <pb facs="riksdagen-motions-pdf/data/198182/mot_198182__1719/mot_198182__1719-002.pdf"/>
          <p xml:id="i-YJsHPyBhis7y2Xm8BXKDsy">
            önskemålet att Sverige skall verka för en 5-procentig nedskärning
            av de militära utgifterna i världens länder. Det finns anledning
            för regeringen att vara lyhörd för detta krav. Särskild uppmärksamhet
            måste riktas mot den nya form av kapprustning som USA tänker påbörja,
            nämligen tillverkning av nya nervgaser. 1969 stoppade president
            Nixon tillverkningen av nervgas i USA. Men president Reagan avser
            nu att återuppta tillverkningen för utplacering i Europa. Nervgas
            är en mycket giftig gas som snabbt leder till döden. En konvention
            finns som förbjuder användning men inte tillverkning och innehav
            av kemiska medel. Sovjetunionen har också kemiska vapen. I nedrustningskommittén
            i Genéve arbetar en arbetsgrupp f. n. för att åstadkomma en konvention
            om förbud mot utveckling, framställning och lagring av kemiska
            stridsmedel. Svårigheterna ligger framför allt i kontrollfrågan.
            Det är ett cyniskt spel president Reagan driver när han samtidigt
            föreslår förbud mot kemiska stridsmedel. En åtgärd som uppenbarligen
            syftar till att tysta oppositionen i Europa. Sveriges intensiva
            arbete för en konvention bör fortsätta. Ett annat vapen som är
            avsett för Europa är neutronbomben. En europeisk kampanj mot neutronbomben
            tvingade president Carter att upphöra med framtagandet av neutronbomben
            men 1981 meddelade president Reagan att produktionen av neutronvapen
            i USA skulle återupp- tas. Den stora risken med neutronbomben
            är att den sänker tröskeln för ett kärnvapenkrig. Sverige måste
            energiskt arbeta mot neutronbomben och regeringen bör vid FN-sessionen
            kräva och initiera frågan om förbud mot neutronbomben. Det är
            anmärkningsvärt att marina rustningar inte ingår i nedrustningsar-
            betet. Havet är fritt. Både USA och Sovjet upprustar på havet
            och har synnerligen kostsamma flottprogram. Sverige bör ta initiativ
            här. I CD arbetar också en arbetsgrupp med de radiologiska vapnen.
            Det är USA och Sovjetunionen som tillsammans lagt fram förslag
            till förbud mot dessa vapen. Sverige har emellertid påvisat att
            några radiologiska vapen utöver kärnladdningsexplosioner knappast
            finns i sinnevärlden. Sverige har däremot föreslagit att ett avtal
            bör innehålla förbud mot angrepp på civila kärnkraftsanläggningar
            för att förhindra spridning av radioaktivitet.
          </p>
          <p xml:id="i-Ssa4VpPtUrgud8jJmeoiKX">
            Rymdens militarisering
          </p>
          <p xml:id="i-FHPJA7P29b1Zv5Xfsi2Pc1">
            Supermakterna arbetar sedan 1950-talet på att utveckla system
            för att bekämpa satelliter (antisatellitsystem /ASAT/). Både USA
            och Sovjet har under de sista tio åren intensifierat detta arbete.
            Denna utveckling kan leda till ökade rustningar. Hittills har
            satellitsystemen framför allt haft funktioner i fred. De har
          </p>
          <pb facs="riksdagen-motions-pdf/data/198182/mot_198182__1719/mot_198182__1719-003.pdf"/>
          <fw xml:id="i-5wERZWk6RE7t6tvqd2YFKs">
            Mot. 1981/82:1719 3
          </fw>
          <p xml:id="i-6Nk59oK5LYPxqmPy2i3e33">
            betydelse i samband med rustningsplanering och rustningskontroll
            bl. a. men utvecklingen tycks gå i riktning mot ett ökat utnyttjande
            av satelliter med krigföringskapacitet. En fortgående militarisering
            av rymden och en ökande satsning på satelliter med krigföringskapacitet
            inger oro. Det kan innebära ökade risker för upptrappning av konflikter.
            Sverige måste ta upp dessa frågor i nedrustningssammanhang och
            medverka till att skapa restriktioner mot satelliter med krigföringskapacitet
            samt restriktioner på ASAT-området. Samtidigt måste ”positiva”
            satelliter med stabiliserande funktioner skyddas. Det är sådana
            satelliter som kan utöva kontroll och minska riskerna för upptrappning
            av konflikter. I vårt land har vi förmånen av en aktiv och engagerad
            opinion i freds- och nedrustningsfrågor. Det är utomordentligt
            värdefullt. Informations- och opinionsbildning drivs inte bara
            i fredsorganisationer- na. Centerns kvinnoförbund arbetar speciellt
            med nedrustnings- och fredsfrågor. Mötesmaterial har tagits fram
            och studerats ute i lokalavdel- ningarna. Studieförbundet Vuxenskolan
            planlägger f. n. en stor satsning på freds- och nedrustningsfrågorna.
            Det är viktigt med en stor nationell fredsrörelse. Det är också
            viktigt att kontakter och kommunikation är öppna och fungerar
            mellan organisationer och myndigheter. Och det är nödvändigt att
            vi lyssnar på varandra.
          </p>
          <p xml:id="i-ogyj3gDpHfA6AxvHAZhat">
            Hemställan
          </p>
          <p xml:id="i-1594BmRgCnDF5tP3AaB8DG">
            Med hänvisning till ovanstående hemställs att riksdagen som sin
            mening ger regeringen till känna vad i motionen anförs om nedrustningsarbetet.
          </p>
          <p xml:id="i-Y7DGyJXyGv1Mg7j6VPEmro" type="date">
            Stockholm den 26 januari 1982
          </p>
          <div xml:id="i-JJbL63SFoiSHAMDYqW6BjX" type="signatureBlock">
            <p xml:id="i-HsQYvcK34UhNhjjseyjdSH" who="i-S9emfaxXsmAywnkewYKSJ7" type="signature">
              GUNNEL JONÄNG (c)
            </p>
          </div>
        </div>
      </div>
    </body>
  </text>
</TEI>
