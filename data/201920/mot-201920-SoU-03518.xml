<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03518">
  <teiHeader>
    <fileDesc>
      <titleStmt>
        <title>med anledning av prop. 2019/20:92 Personlig assistans för samtliga hjälpmoment som avser andning och måltider i form av sondmatning</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3518 av Pia Steensland m.fl. (KD)</title>
          <idno type="rdwebb">H7023518</idno>
          <rs type="number">3518</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023518/text</ref>
          <ref type="dokument_url_html">http://data.riksdagen.se/dokument/H7023518</ref>
          <ref type="dokumentstatus_url_xml">http://data.riksdagen.se/dokumentstatus/H7023518</ref>
          <ref type="docx">http://data.riksdagen.se/fil/F386857F-3829-4CA9-A04E-84113C843F62</ref>
          <ref type="pdf">http://data.riksdagen.se/fil/7B389AC1-535C-472B-A78C-2C1BB1138146</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Gtf31xqX5J4dcpnV6st3EJ</idno>
            <name>Cecilia Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5rSPU8sGZg4cDJbr19FRHH" type="basedOn"/>
        <correspContext corresp="i-5rSPU8sGZg4cDJbr19FRHH">
          <ref>Proposition 2019/20:92</ref>
        </correspContext>
        <correspAction xml:id="i-Fipg8e2pCfLXqKhpBQYdgb" type="signed"/>
        <correspContext corresp="i-Fipg8e2pCfLXqKhpBQYdgb">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Gtf31xqX5J4dcpnV6st3EJ"/>
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-S31ZSnbyGdtKTPc3AALhGP" type="submitted">
          <date when="2020-03-25"/>
          <time when="15:48:36"/>
        </correspAction>
        <correspAction xml:id="i-QW8nqLw9riEK8naABJZpe" type="reviewed">
          <date when="2020-03-25"/>
          <time when="18:15:15"/>
        </correspAction>
        <correspAction xml:id="i-BfBqs728aMie4a1dmCvKqu" type="dismissed">
          <date when="2020-03-26"/>
        </correspAction>
        <correspAction xml:id="i-Yb3aCJLgEWvLcDzzH3uinA" type="referred">
          <date when="2020-03-27"/>
        </correspAction>
        <correspAction xml:id="i-Cm8ynDirzag6kXy6i1KrwY" type="assigned">
          <date when="2020-06-03"/>
          <time when="17:02:54"/>
        </correspAction>
        <correspContext corresp="i-Cm8ynDirzag6kXy6i1KrwY">
          <ref type="assignedTo">Socialutskottet</ref>
        </correspContext>
        <correspAction xml:id="i-HQVL9krutB6vMY5Atp7KAi" type="behandlas_i"/>
        <correspContext corresp="i-HQVL9krutB6vMY5Atp7KAi">
          <ref type="uppgift">2019/20:SoU16</ref>
          <ref type="ref_dok_id">H701SoU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU16</ref>
          <ref type="ref_dok_titel">Personlig assistans för samtliga hjälpmoment som avser andning och måltider i form av sondmatning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G9hjySUeLHe1qSZJrfJPHs" type="motHeader">
        <div xml:id="i-LLBjrn1mnujmAk3FdnbbRt" type="motTitle">
          Motion till riksdagen 2019/20:3518 av Pia Steensland m.fl. (KD)
          med anledning av prop. 2019/20:92 Personlig assistans för samtliga
          hjälpmoment som avser andning och måltider i form av sondmatning
        </div>
      </div>
      <div xml:id="i-U6XdJ1YFgG3cTFiNcffJLN" type="motBody">
        <div xml:id="i-CGp9um8BgKVQ5Nve6yMq5x" type="motProposal" subtype="förslag">
          <head xml:id="i-LMcutJDpzfC42yDouHNGrU">
            Förslag till riksdagsbeslut
          </head>
          <list xml:id="i-9DA8j3w55kqvkVLGfmTbt5" style="ol">
            <item xml:id="i-D8HoCozY5Xz4qck2ykVMfz">
              Riksdagen ställer sig bakom det som anförs i motionen om att
              ge ett tilläggsdirektiv som syftar till att samtliga grundläggande
              behov ska vara assistansgrundande i sin helhet och tillkännager
              detta för regeringen.
            </item>
            <item xml:id="i-AmimC9KWZguD97GD2hpet6">
              Riksdagen ställer sig bakom det som anförs i motionen om undantag
              från kravet på särskilda skäl för assistansersättning vid daglig
              verksamhet och tillkännager detta för regeringen.
            </item>
          </list>
        </div>
        <div xml:id="i-Wv6e46g2y9iL1qsMe3opKH" type="motContent">
          <head xml:id="i-H6sxVL6npyXoyWsdCQzZGu" type="h1">
            Motivering
          </head>
          <p xml:id="i-8vj48VV6xPQChtwQMah5jb">
            Rätten till självbestämmande i sitt eget liv borde vara en självklarhet
            enligt intentionen i frihetsreformen lagen om stöd och service
            till vissa funktionshindrade (LSS). Men dess­värre har möjligheten,
            och rätten, att leva som andra ersatts av en ständig kamp mot
            myndigheter. Det är i dag ingen självklarhet att bli beviljad
            assistansersättning för det mest grundläggande som exempelvis
            personlig hygien, eller hjälp att äta, klä på sig eller kommunicera.
            Inte ens för att andas och för att få i sig näring genom sondmatning.
          </p>
          <p xml:id="i-2ypSQCRSYyob3ZGBsRgdH7">
            S/MP-regeringens regleringsbrev till Försäkringskassan (2016)
            med direktivet att bryta utvecklingen av antalet timmar inom assistansersättningen
            har varit förödande. Försäkringskassan började efter regleringsbrevet
            tolka gamla domar från Högsta förvaltningsdomstolen mycket mer
            restriktivt än tidigare. Rättspraxis har därmed förskjutits så
            att bl.a. endast den del av det grundläggande behovet som anses
            vara av mycket personlig eller av integritetskänslig karaktär
            anses vara assistansgrundande. Konsekvensen har blivit att personer
            som har haft assistans under lång tid, kanske hela livet, har
            förlorat ett stort antal assistanstimmar eller i värsta fall hela
            sin rätt till assistansersättning. Enligt Försäkringskassans siffror
            har antalet assistansberättigade minskat från ca 16 000 (2016)
            till ca 14 000 personer (2019). Samtidigt beviljades endast 18
            procent av alla förstagångsansökningar under 2019 jämfört med
            32 procent under 2015. Människor med omfattande funktionsnedsättning
            tvingas till social isolering och husarrest. Rapporter från bl.a.
            Socialstyrelsen visade redan 2017 att personer med omfattande
            funktionsnedsättning inte får det stöd de behöver och har rätt
            till enligt LSS. Kristdemokraterna ser också med stor oro på Socialstyrelsens
            lägesrapport 2019, Insatser och stöd till personer med funktionsnedsättning,
            som visar att barn som förlorat kommunal och statlig personlig
            assistans i allt större utsträckning hamnar på barn­boende (tidigare
            kallat institution). Att mista sin assistans och tvingas till
            barnboende är en oacceptabel utveckling. De mänskliga rättigheterna
            för personer med funktions­nedsättning är under akut hot.
          </p>
          <p xml:id="i-XAsvxZXYnqqx6Ti37DqDi8">
            När KD/M-budgeten fick stöd i riksdagen i december 2018 togs
            ett första viktigt steg till att återupprätta intentionen med
            LSS genom att tillkännage det självklara – att regeringen skyndsamt
            skulle återkomma med lagförslag så att andning och sondmatning
            ska vara grundläggande behov (bet. 2018/19:SoU1 punkt 1 c, rskr.
            2018/19:111). Det avsattes även pengar i KD/M-budgeten för att
            säkerställa stöd till de personer som skulle få rätt till assistans
            efter att lagändringen trätt i kraft.
          </p>
          <p xml:id="i-F2xjLEL9W1XjP4qY6fv2fS">
            Det har nu gått ett år och tre månader sedan riksdagens tillkännagivande.
            Samtidigt som kristdemokraterna välkomnar att S/MP-regeringen
            i den ifrågavarande propositionen föreslår att hjälp med de grundläggande
            behoven andning och måltider i form av sondmatning ska grunda
            rätt till personlig assistans oavsett hjälpens karaktär, samt
            att tid för kringuppgifter kopplade till andning och sondmatning
            ska grunda rätt till personlig assistans för andra personliga
            behov, beklagar vi att regeringen och dess samarbetspartier C
            och L har låtit det ta så här lång tid. Funktionshinderrörelsen
            har tillsammans med oss kristdemokrater riktat skarp kritik mot
            att regeringen och dess samarbetspartier inte lyckades prestera
            ett mer genomarbetat lagförslag från början. Flera gånger har
            regeringen tvingats backa och dra tillbaka flera hårt kritiserade
            lagförslag som riskerade att inskränka rätten till personlig assistans
            ytterligare. Medan regeringen har provat olika lagtekniska lösningar
            har människor farit illa. Det är personer med omfattande funktionsnedsättning
            och deras familjer som fått betala ett högt pris för S/MP-regeringens
            senfärdighet och bristande hantering av ärendet.
          </p>
          <p xml:id="i-3ESjbh3A7UkGhnm1911Rjp">
            I Promemoria Personlig assistans för samtliga hjälpmoment som
            avser andning och måltider i form av sondmatning (S2019/04168/FST)
            föreslogs att andra grundläggande behov än andning och måltider
            i form av sondmatning ”kan ge rätt till personlig assistans till
            den del hjälpbehovet är av mycket privat och integritetskänslig
            karaktär”. Regeringen och samarbetspartierna C och L menade att
            tillägget endast var en kodifiering av gällande rätt och att någon
            ändring i sak inte var avsedd. Krist­demokraterna ansåg tillsammans
            med en överväldigande majoritet av remissinstanserna tvärtom att
            införande av denna formulering skulle riskera att permanenta rådande
            rätt­spraxis och att ytterligare inskränka rätten till personlig
            assistans för övriga grund­läggande behov än andning och måltid
            i form av sondmatning. Inte minst när det gäller de grundläggande
            behoven kommunikation med andra och annan hjälp som förutsätter
            ingående kunskaper om den funktionshindrade. Det är därför glädjande
            att regeringen har tagit intryck av kritiken och dragit tillbaka
            förslaget. Det är också välkommet att regeringen i den aktuella
            propositionen erkänner att det kritiserade förslaget skulle ha
            inneburit en skärpning av förutsättningarna för personlig assistans
            vad gäller dessa behov.
          </p>
          <head xml:id="i-HbyQaBFHxQYy97wdXyeFEL" type="h2">
            Samtliga grundläggande behov bör vara assistansgrundande i sin
            helhet
          </head>
          <p xml:id="i-Eze3Hj2dZ49KQyk93BNNBt">
            Kristdemokraterna instämmer i regeringens bedömning att de förslag
            som lämnas i den aktuella propositionen avseende att stärka rätten
            för assistans för andning och måltid i form av sondmatning kommer
            att gynna den enskilde men även familjer och anhöriga som kan
            få den avlastning som behövs för den omvårdnad och tillsyn som
            de nämnda grundläggande behoven kräver. Vi välkomnar också att
            regeringen i den aktuella propositionen befäster att Sverige har
            förbundit sig att följa FN:s konvention om rättigheter för personer
            med funktionsnedsättning (funktionsrättskonventionen). Vi delar
            regeringens bedömning att lagförslagen i den aktuella propositionen
            i enlighet med rätten i funktionsrättskonventionen och barnkonventionen
            (som är svensk lag sedan den 1 januari 2020) ger ökade möjligheter
            för barn att bo tillsammans med sina familjer och att barn som
            berörs av förslagen stärks i sina möjligheter att få det stöd
            som behövs för att leva som alla andra i enlighet med den övergripande
            målsättningen i LSS. Detta är sammantaget mycket positivt och
            något vi kristdemokrater har kämpat för länge. Men för att säkerställa
            att Sverige lever upp till funktionsrättskonventionen för alla
            de människor som har grundläggande behov utöver andning och måltid
            i form av sond­matning, är det avgörande att fler åtgärder vidtas
            än vad som föreslås i den aktuella propositionen.
          </p>
          <p xml:id="i-Q7CTXeat3BdPDHrqM9EpNG">
            Vi kan inte bortse från det faktum att rådande rättspraxis och
            nedbrytningen av de grundläggande behoven i vad som bedöms vara
            integritetskänslig karaktär eller inte, inte enbart har påverkat
            rätten till assistans vid andning och sondmatning utan även inskränkt
            rätten till assistans för övriga grundläggande behov. Detta är
            något som även flera remissinstanser påpekade i sina svar i tidigare
            nämnd promemoria. För att vara konkret innebär dagens rättspraxis
            exempelvis att det endast är den tid det tar att ta av och på
            kläderna närmast kroppen som räknas som grundläggande behov. Eller
            att endast den tid det tar att torka rumpan vid ett toalettbesök
            räknas, inte den tid som det faktiskt tar att utföra sina behov
            på toaletten. Denna striktare tidsbedömning bedöms av flera funktionshindersorganisationer
            och jurister vara huvudanledningen till att rätten till assistansersättning
            urholkas och att allt fler personer förlorar rätten till assistans.
            Situationen är akut. Människors liv och familjer trasas sönder
            när de inte får den
          </p>
          <p xml:id="i-TCrsuFw11eWQXSo1xof3N9">
            assistans de behöver för att klara sin vardag. Kristdemokraterna
            anser därför att samtliga grundläggande behov ska vara assistansgrundande
            i sin helhet.
          </p>
          <p xml:id="i-3oLmiQNf4FwT9nEsyMvZxe">
            Regeringen och dess samarbetspartier C och L slår fast följande
            i den aktuella propositionen: ”Någon bestämmelse om rätten till
            personlig assistans för andra grund­läggande behov än andning
            och måltider i form av sondmatning bör inte föreslås i detta lagstiftningsärende.”
            Kristdemokrater instämmer i vikten av att skyndsamt säkerställa
            att hela hjälpbehovet för andning och måltid i form av sondmatning
            ska vara assistansgrundande oavsett hjälpens karaktär. Det aktuella
            lagändringsärendet bör därför inte förhalas ytterligare, men vi
            menar att det inte är ett skäl för att inte vidta åtgärder för
            att återställa intentionen med LSS och på snabbast möjliga sätt
            tillgodose det grund­lagsskyddade beredningskravet som måste föregå
            en lagändring. Vi föreslår därför att utredningen Stärkt rätt
            till personlig assistans för stöd vid egenvård, vid tillsyn samt
            för barn (dir. 2020:3) ges ett tilläggsdirektiv som syftar till
            att samtliga grundläggande behov ska vara assistansgrundande i
            sin helhet. Detta vore en avgörande lagändring för att återupprätta
            intentionen med LSS. Personer med funktionsnedsättning skulle
            åter få rätt att leva ett självständigt liv på sina villkor och
            därmed kunna vara fullt deltagande medborgare i samhället.
          </p>
          <head xml:id="i-E9mYWGYVPXh49UQgzSwXnh" type="h2">
            Normalt föräldraansvar och personlig assistans
          </head>
          <p xml:id="i-PqUDVre6R1B1N8tUCkph6S">
            Regeringen föreslår i den aktuella propositionen en ny bestämmelse
            i LSS som anger att personlig assistans inte lämnas för åtgärder
            som ryms inom det normala föräldra­ansvaret. Även om formuleringen
            av denna bestämmelse motsvarar den bestämmelse som finns i socialförsäkringsbalken
            är det viktigt att betona att dagens tillämpning av begreppet
            ”normalt föräldraansvar” har kritiserats av flera remissinstanser
            för att vara godtyckligt och rättsosäkert. Det saknas vidare en
            entydig bedömning om vad begreppet ”normalt föräldraansvar” innebär,
            hur begreppet ska bedömas (annat än genom att jämföra med ett
            barn som inte har en funktionsnedsättning) och hur det ska avräknas
            för den tiden som krävs för att tillgodose det assistansberättigade
            barnets behov.
          </p>
          <p xml:id="i-4yA13dcT1XbMht9gHfxg9R">
            Vi instämmer med regeringen att inget barn bör gå miste om rätten
            till personlig assistans för andning eller sondmatning med hänvisning
            till föräldraansvaret. Vi ser därför positivt på att regeringen
            föreslår att det normala föräldraansvaret inte ska beaktas när
            det gäller insatser för andning och måltider i form av sondmatning.
            Det är emellertid viktigt att betona att föräldraansvaret behöver
            utredas ytterligare för andra grundläggande och övriga behov,
            detta med anledning av den rättsosäkerhet som finns rörande bedömning
            av det ”normala föräldraansvaret”. Vi menar att det är viktigt
            att barnperspektivet finns med i bedömningen av barns rätt till
            personlig assistans. Utifrån barnkonventionen, som blev svensk
            lag den 1 januari i år, anser vi att barnens rättigheter behöver
            stärkas ytterligare, varvid barnets behov och rätt till personlig
            assistans borde räknas jämsides föräldraansvaret. Vi ser därför
            fram emot att ta del av slutsatserna i den utredning som regeringen
            har tillsatt i syfte att bl.a. se över hur föräldraansvaret vid
            bedömningen av barns rätt till personlig assistans kan smalnas
            av och hur bedömningen kan göras mer rättssäker (dir. 2020:3 Stärkt
            rätt till personlig assistans för stöd vid egenvård, vid tillsyn
            samt för barn).
          </p>
          <head xml:id="i-3dXNU1MqjavwcY3ZgyUtvy" type="h2">
            Krav på särskilda skäl för assistansersättning
          </head>
          <p xml:id="i-PjKtHqmeHGZ8yv5fqF82rM">
            Vi kristdemokrater är positiva till att regeringen föreslår att
            hjälp med andning och måltider i form av sondmatning (samt åtgärder
            som är direkt nödvändiga för att hjälp med andning ska kunna ges
            och för åtgärder som är direkt nödvändiga för förberedelse och
            efterarbete i samband med måltider i form av sondmatning) ska
            undantas från kravet på särskilda skäl för assistansersättning
            för tid när ett barn med funktionsned­sättning deltar i barnomsorg
            eller skola. Argumenten för detta är bland annat att hjälp med
            andning och måltider i form av sondmatning är relativt avancerade
            hälso- och sjukvårdsåtgärder som ligger utanför föräldraansvaret
            och som i vissa fall kan utföras i form av egenvård. Sveriges
            Kommuner och Regioner (SKR) påpekar också att det sällan torde
            vara möjligt för personal i skola och förskola att överta ansvaret
            för egen­vårdsåtgärder som avser andning och sondmatning.
          </p>
          <p xml:id="i-EnBS8h8xvXyoKWnwfNWpHW">
            Det är förvånande att regeringen menar att det inte finns skäl
            för undantag av kravet på särskilda skäl för assistansersättning
            för andning och måltider i form av sondmatning när det gäller
            den tid när en person med funktionsnedsättning deltar i daglig
            verk­samhet. Vi menar att det är lika svårt för personal på daglig
            verksamhet som inom
          </p>
          <p xml:id="i-BX6LEfPNiUxms9M1JZUkK">
            barnomsorg och skola att ta över ansvaret för dessa relativt
            avancerade hälso- och sjukvårds­åtgärder. Kristdemokraterna anser
            därför att även daglig verksamhet ska omfattas av undantaget för
            krav på särskilda skäl för assistansersättning.
          </p>
        </div>
        <div xml:id="i-UAZJGtUBnAp1XobAdZxHTT" type="motSignatures">
          <list xml:id="i-2pmnUqLCi5PnzZ4odbGNQC">
            <item xml:id="i-LFCAodP3cTFUx4dZ6xSHcw" who="i-Fnk9Zpnk5sS5WYPNBLTPx3">
              Pia Steensland (KD)
            </item>
            <item xml:id="i-2c5yd1bzVPRwNATfbv7eWx" who="i-NHqTsXnUVsZFg94vA6SKDr">
              Acko Ankarberg Johansson (KD)
            </item>
            <item xml:id="i-9KLBj5P8MTocM6LN1GxvUi" who="i-Gtf31xqX5J4dcpnV6st3EJ">
              Cecilia Engström (KD)
            </item>
            <item xml:id="i-McYCvfvz5xuBn7KHkQCRw1" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
            <item xml:id="i-PMykxbEG7NxeZ1Uy3DQSWW" who="i-KHxTD13x4T7QRobXtjMm4K">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
