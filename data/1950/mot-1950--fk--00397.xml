<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__397/mot_1950__fk__397-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 397. 9
          </p>
          <p>
            Nr 397.
          </p>
          <p>
            Av herr Norling och herr Persson, Helmer, i anledning av Kungl.
            Maj:ts proposition med förslag till lag om ändring i vissa delar
            av lagen den 12 juni 1885 (nr 27) angående lösdrivares behandling,
            m. m.
          </p>
          <p>
            Lagen om lösdriveri, som utfärdades år 1885, kan betecknas som
            en lag, tillkommen under en tid av helt annan ekonomisk och social
            struktur än den nuvarande. Lösdrivarlagen är en fullmaktslag,
            varigenom vederböran- de organ bemyndigas företaga i lagen angivna
            åtgärder mot vissa person- grupper, vilka erligt lagen kunna betecknas
            som lösdrivare. Lagen kan således »tillämpas på den som utan att
            äga medel för sitt uppehälle underlåter att efter förmåga söka
            ärligen försörja sig». Den myndighet, som fäller utslag, huruvida
            detta är förhållandet, är polis- myndigheten. Polisman, som anser
            en person tillhöra denna grupp, kan anhålla honom och införa honom
            till förhör inför lands- eller stadsfiskal, vilken tjänsteman
            sedan beslutar, om offentlig varning skall tilldelas veder- börande.
            Inträffar ytterligare ett anhållande under loppet av två år, häktas
            personen i fråga. Endast denna del av lösdrivarrekvisitets utformning
            anse vi tala för att denna lag är föråldrad och bör upphävas.
            Därtill kommer emellertid en annan grupp, varom säges, »att de,
            som föra ett sådant levnadssätt, att våda därav uppstår för sedligheten,
            också falla under lagens bestämmelser». Till denna grupp höra
            omkring 95 P av de kvinnor, på vilka lagen tillämpas. Det kan
            således fastställas, att lagen om lösdriveri på intet sätt över-
            ensstämmer med vår tids uppfattning om behandling av asociala
            grupper inom samhället. 1948 års lösdriveriutredning har också
            i sitt betänkande SOU 1949:4 utgått ifrån och förordat, att lagen
            om lösdriveri skall upphävas utan att ersättas av någon ny lag.
            Utredningen förordar i stället, att lösdrivarlagens klientel omhändertages
            av nuvarande olika sociala vårdformer. I den föreliggande kungl.
            propositionen upptages endast frågan om en provisorisk lösning
            genom en lagändring av verkställighetsbestämmelserna. I övrigt
            skulle frågan om lagens vara eller icke vara uppskjutas, tills
            1949 års psykopatvårdskommitterade komma att avlämna sitt betänkande,
            vil- ket ännu ej är att vänta på ett antal år. Vi anse, att —
            med alla de otillfredsställande och olyckliga konsekven- ser,
            som lagens utformning innebär — ett uppskov med frågan om lagens
            upphävande ej bör ske.
          </p>
          <pb facs="riksdagen-motions-pdf/data/1950/mot_1950__fk__397/mot_1950__fk__397-002.pdf"/>
          <p>
            10 Motioner i Första kammaren, nr 397.
          </p>
          <p>
            Vi dela socialvårdskommitténs remissuttalande, vari det heter,
            »att tid- punkten för lösdriverilagens upphävande icke bör göras
            beroende av till- skapandet av särskild psykopatvård. Kommittén
            anser, att lösdrivarlagen bör falla oberoende av om man lyckas
            komma till rätta med de svårig- heter, som måste möta vid genomförandet
            av psykopatvårdslagstiftningen och vad därmed äger samband; enligt
            kommitténs mening kan det ifråga- sättas, om det icke skulle vara
            till fördel för den definitiva utformningen av en dylik lagstiftning,
            om man finge en tids erfarenhet, huru förhållan- dena gestalta
            sig utan tillgång till vare sig lösdrivarlag eller psykopatvårds-
            lagstiftning på med vissa lösdrivarfall tillämpliga bestämmelser.»
            Beträffande psykopatvårdsmöjligheterna äro dessa ej tillfredsställande,
            men de äro likväl betydligt bättre än de vårdmöjligheter, som
            erhållas enligt lösdriverilagens bestämmelser. Med vad som ovan
            anförts få vi hemställa, att riksdagen måtte besluta i skrivelse
            till Kungl. Maj:t hemställa om förslag i syfte att lagen den 12
            juni 1885 angående lösdrivares behandling skall upphöra att gälla.
          </p>
          <p>
            Stockholm den 22 mars 1950.
          </p>
          <p>
            Anton Norling. Helmer Persson.
          </p>
        </div>
      </div>
    </body>
  </text>
</TEI>
