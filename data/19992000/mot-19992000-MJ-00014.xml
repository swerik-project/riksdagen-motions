<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0014/mot_199900_MJ_0014-0001.pdf"/>
      <div type="motHeader" xml:id="i-Hz8W2ACF2Px2rCqUius1j">
        <div type="motTitle" xml:id="i-TNvUFb96WGTZE8pA4ziASy"/>
        <div type="motSubmissionInfo" xml:id="i-9S1mrnRkMiTVmysS8ctZSA"/>
      </div>
      <div type="motBody" xml:id="i-Lgh8HDhBLTVjqZtnvEWRCM">
        <div xml:id="i-UyL7Gvi4XZfJ1ttZ3ohpqn">
          <p xml:id="i-Kn5wdj16y92ycKbkSniiKY">
            1999/2000 mnr: MJ14 pnr: kd128
          </p>
          <p xml:id="i-FkNe4VKcwepL4nDbtgJC1f">
            Motion till riksdagen
          </p>
          <p xml:id="i-Lo99qYitGLx8cxzv9uJXbW">
            1999/2000:MJ14 av Ester Lindstedt-Staaf (kd)
          </p>
          <p xml:id="i-CRg31SqYwPDFAhnfGKgbx2">
            med anledning av förs. 1999/2000:RR4 Riksdagens revisorers förslag
            angående producentansvarets betydelse i avfallshanteringen
          </p>
          <p xml:id="i-QPw96JoaN2qutFGqDDDNRm">
            Det är viktigt att ha regler och riktlinjer för hur vi ska ta
            hand om vårt växande avfall. Som konsument eller producent måste
            man veta vad som är miljömässigt riktigt. Gemensamma regler, information,
            vilja och incitament måste finnas för strävan mot ett ekologiskt
            hållbart samhälle. Om vi ska ha en ekologiskt hållbar avfallshantering
            med långsiktigt perspektiv måste detta kopplas till kemikaliehanteringen
            och det faktum att det i våra produkter ingår en mängd kemikalier
            som måste tas om hand. Industrins källsortering fungerar bra och
            industrin har tagit på sig ansvaret att arbeta för ett ekologiskt
            hållbart samhälle. Men omställningstiden för industrin är lång
            och anpassning och hänsynstagande till andra länder och deras
            kunder kräver tid och resurser. Jag menar att incitamenten till
            industriernas omställning måste öka. Ska vi kunna fortsätta att
            vara fram- gångsrika inom miljöområdet måste det finnas möjlighet
            för utveckling och forskning. Därför anser jag att det var mycket
            otillfredsställande att Avfalls- forskningsnämnden fick läggas
            ner samtidigt som anslaget till Naturvårds- verkets forskning
            drogs in. Vi har i Sverige hög kompetens och mycket stor vilja
            att driva vårt samhälle mot det ekologiskt hållbara. Detta är
            ett område där vi kan vara ett föregångsland. 1994 beslöt riksdagen
            om införande av ett producentansvar. Den uppfölj- ning som skett
            har huvudsakligen gått ut på att uppskatta förpackningsflödet.
            Samtidigt har avfallet från förpackningarna ökat och de verkar
            inte ha blivit mer miljöanpassade. Nuvarande system för producentansvar
            har alltså inte medfört incitament till att utveckla mer miljöanpassade
            förpackningar. Och källsorteringen av avfallet förefaller ha komplicerats.
            Ofta har konsumenten inte möjligheten att vid inköp välja en mer
            miljöanpassad förpackning. Systemets fortbestånd hänger helt på
            konsumentens engagemang. Om kostnaderna för hushållens medverkan
            i hanteringen blir känd eller ytter- ligare ökar — vilket mycket
            tyder på — finns en risk att denna positiva inställning kan ändras.
            Revisorerna påpekar att insamlingen är förenad med stora kostnader
            och att miljövinsten ändock är oklar. Revisorerna föreslår därför
            att en sam- hällsekonomisk analys av producentansvaret genomförs.
            Jag befarar att analysen huvudsakligen sker ur ekonomisk synvinkel.
            Vi vill därför se en bred samhällsekonomisk analytisk översyn
            av producentansvaret där således även miljönyttan värderas tillsammans
            med de ekonomiska aspekterna.
          </p>
          <pb facs="riksdagen-motions-pdf/data/199900/mot_199900_MJ_0014/mot_199900_MJ_0014-0002.pdf"/>
          <p xml:id="i-yaXVc3W167ENnLZ2jykWK">
            Mot. 1999/2000
          </p>
          <p xml:id="i-SeSLU2zEtcziydUXCT2cGU">
            Hemställan MJ14
          </p>
          <p xml:id="i-PotvS5uqGsjGhwoXxba7ui">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            bred översyn av producentansvaret.
          </p>
          <p xml:id="i-UEsk6yQcokmaDjJdjaxm19">
            Stockholm den 1 december 1999
          </p>
          <p xml:id="i-57WZTN1UtxTnPSx4kSee3a">
            Ester Lindstedt-Staaf (kd)
          </p>
        </div>
      </div>
    </body>
  </text>
</TEI>
