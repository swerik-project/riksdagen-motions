<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00390">
  <teiHeader>
    <fileDesc>
      <titleStmt>
        <title>Konsumentpolitik</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentpolitik</title>
          <idno type="rdwebb">GW02C390</idno>
          <rs type="number">C390</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C390/text</ref>
          <ref type="dokument_url_html">http://data.riksdagen.se/dokument/GW02C390</ref>
          <ref type="dokumentstatus_url_xml">http://data.riksdagen.se/dokumentstatus/GW02C390</ref>
          <ref type="doc">http://data.riksdagen.se/fil/0C5D3646-A547-4CD2-BDBB-E69EB84D5240</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DXhuG2XpmFNdK2sE5zuLgH" type="signed"/>
        <correspContext corresp="i-DXhuG2XpmFNdK2sE5zuLgH">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction xml:id="i-Bo5PRWieCu3RZFkKqbqfu5" type="numbering">
          <date when="2008-10-07"/>
        </correspAction>
        <correspAction xml:id="i-V3u5dSFnJsZVbkYTGKMhkd" type="submission">
          <date when="2008-10-06"/>
        </correspAction>
        <correspAction xml:id="i-2aCmcxqd91EcBTeVuXzLjg" type="transfer">
          <date when="2008-10-06"/>
        </correspAction>
        <correspAction xml:id="i-TmtjFVdenNwWoDwbkszrTD" type="assigned"/>
        <correspContext corresp="i-TmtjFVdenNwWoDwbkszrTD">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-MFwuj9gtA6CG4hMRNzvLRS" type="TOC">
          <head xml:id="i-SfDvHkXRvwVfYZTUKWpjXu">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Hemmet är ingen marknadsplats 4
            </item>
            <item>
              4.1 Begränsa direktreklamen 5
            </item>
            <item>
              4.2 Telefonförsäljning 5
            </item>
            <item>
              5 Könsdiskriminerande reklam 6
            </item>
            <item>
              5.1 Förbjud könsdiskriminerande reklam 7
            </item>
            <item>
              5.2 Åtgärder inom myndigheter 9
            </item>
            <item>
              6 Konsumentvägledning 9
            </item>
            <item>
              6.1 Konsumentvägledare till kommunerna 9
            </item>
            <item>
              6.2 Kilen 10
            </item>
            <item>
              7 Livsvillkoren för överskuldsatta människor 10
            </item>
            <item>
              7.1 Sms-lån och kreditprövning 12
            </item>
            <item>
              7.2 Absolut preskriptionstid 12
            </item>
            <item>
              7.3 Prövning om en fordran är preskriberad 13
            </item>
            <item>
              7.4 Räntetak 13
            </item>
            <item>
              7.5 Betalningsanmärkningar 14
            </item>
            <item>
              7.6 Utsökningsbalken 14
            </item>
            <item>
              7.7 Barn som växer upp i fattigdom 15
            </item>
            <item>
              7.8 Skuldsättning av barn 15
            </item>
            <item>
              7.9 Saneringslån och sociala lån 16
            </item>
            <item>
              7.10 Inkassobolagens verksamhet 17
            </item>
          </list>
        </div>
        <div type="motProposal" subtype="förslag">
          <head xml:id="i-L36LThAkTGJSCgu9hkWpxN">
            2 Förslag till riksdagsbeslut
          </head>
          <list style="ol">
            <item xml:id="i-4ysFKWtaH2iYekBJWVJJkA">
              Riksdagen tillkännager för regeringen som sin mening vad som
              anförs i motionen om att tillsätta en utredning i syfte att se
              över möjligheterna att begränsa direktreklamen.
            </item>
            <item xml:id="i-Fsmxr6wtGTcUWP95LH3ajx">
              Riksdagen tillkännager för regeringen som sin mening vad som
              anförs i motionen om ändring i lagstiftningen som innebär att
              telemarketingföretag måste spela in den del av samtalet där köpeavtal
              sluts i bevissyfte samt tillhandahålla en bemannad svarsfunktion
              för de personer som företaget ringt upp.
            </item>
            <item xml:id="i-JnJ1VLTt5geAasMVCAgtVA">
              Riksdagen tillkännager för regeringen som sin mening vad som
              anförs i motionen om ändring i lagstiftningen som innebär att
              ett s.k. Ja-register där konsumenten valt att bli uppringd i marknadsföringssyfte
              införs.
            </item>
            <item xml:id="i-YaAeqKDmD4UK7bHYvpFwxH">
              Riksdagen begär att regeringen lägger fram förslag till lagstiftning
              om förbud mot könsdiskriminerande reklam.
            </item>
            <item xml:id="i-Ak7zXQVR4Q4ffDmAfhod6V">
              Riksdagen tillkännager för regeringen som sin mening vad som
              anförs i motionen om att konsumentombudsmannen föreslås göra en
              kartläggning av den könsdiskriminerande reklamens utveckling och
              omfattning samt utforma råd och sprida information om könsdiskriminerande
              reklam.
            </item>
            <item xml:id="i-8nc1xwE5LbZgqjjYUJiKxm">
              Riksdagen tillkännager för regeringen som sin mening vad som
              anförs i motionen om att Skolverket och Högskoleverket föreslås
              göra en översyn och utvärdering avseende utbildning i mediekritisk
              kompetens samt om behov finns arbeta för en utbildningsutveckling
              i denna fråga. 1
            </item>
            <item xml:id="i-LexpvoVX7VPPjrTgJ9YTKG">
              Riksdagen tillkännager för regeringen som sin mening vad som
              anförs i motionen om att Regeringskansliet vid beredningen av
              betänkandet Märk värdig jämställdhet (SOU 2002:30) bör beakta
              möjligheten till en jämställdhets- och kvalitetsmärkning som tar
              sikte på könsdiskriminerande reklam.
            </item>
            <item xml:id="i-UeaAexqwyp8LMDE3M14PAE">
              Riksdagen begär att regeringen lägger fram förslag till lagstiftning
              som innebär att kommunerna blir skyldiga att tillhandahålla konsumentvägledare.
            </item>
            <item xml:id="i-4eMe8472neUppLGXjVxdwZ">
              Riksdagen tillkännager för regeringen som sin mening vad som
              anförs i motionen om att regeringen snarast bör lägga fram förslag
              till ändring i lagstiftningen som innebär att sms-lån och andra
              snabblån förbjuds samt att beloppsgränsen för när en förenklad
              kreditprövning får ske sänks.
            </item>
            <item xml:id="i-XHuQp73C4jwnH7Zud3wtXJ">
              Riksdagen begär att regeringen lägger fram förslag till ändring
              i lagstiftningen om att en absolut preskriptionstid för civilrättsliga
              fordringar gentemot privatpersoner införs.
            </item>
            <item xml:id="i-WqtGF5X6oscyvf6hdSexNk">
              Riksdagen begär att regeringen lägger fram förslag till ändring
              i lagstiftningen om att Kronofogdemyndigheten (KFM) självmant
              ska kunna pröva frågan om en fordran som omfattas av en ansökan
              om verkställighet är preskriberad.
            </item>
            <item xml:id="i-VFACZ2dr4W3HYEpAu74QAW">
              Riksdagen begär att regeringen lägger fram förslag till ändring
              i lagstiftningen om att det införs ett tak för högsta tillåtna
              räntesats när det gäller konsumtionskrediter.
            </item>
            <item xml:id="i-3zaTuzQPJZpDNUsr5kPeqL">
              Riksdagen begär att regeringen återkommer med förslag till ändring
              i lagstiftningen som innebär att betalningsanmärkningar för privatpersoner
              kvarstår i ett år i stället för tre år samt att betalningsanmärkningar
              som registrerats felaktigt blir lättare att radera ur UC:s register.
              2
            </item>
            <item xml:id="i-QyZ6CJWacecKZBpGdoTJMD">
              Riksdagen tillkännager för regeringen som sin mening vad som
              anförs i motionen om att göra en översyn av utsökningsbalken.
            </item>
            <item xml:id="i-7fZ87JtTgGxApPqRPUKi4Z">
              Riksdagen begär att regeringen ger KFM i uppgift att i sin statistik
              alltid redovisa antalet barn som lever med föräldrar som är föremål
              för utmätning. 3
            </item>
            <item xml:id="i-LZxUHFEVWuW7cmUTQrujiT">
              Riksdagen begär att regeringen återkommer med en utvärdering
              av hur åtgärderna i propositionen Förmynderskapsrättsliga frågor
              (2007/08:150) har inverkat på barns skuldsättning och om det är
              nödvändigt att vidta ytterligare åtgärder för att förhindra barns
              skuldsättning.
            </item>
            <item xml:id="i-2AmYNjRtrsjQQNodYWeyup">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över möjligheterna för ett statligt kreditinstitut att
              erbjuda sociala lån samt ta fram förslag till lagstiftning om
              ett statligt kreditinstitut som erbjuder saneringslån. 2
            </item>
            <item xml:id="i-VCviqKFbWKs9VkxKXwHCtw">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              med uppdrag att göra en översyn av inkassobolagens verksamhet
              samt lägga fram förslag till ändring i lagstiftningen i syfte
              att strama upp inkassoverksamheten. 2
            </item>
          </list>
          <p xml:id="i-877EfoMQom33d7VJUkJgsd">
            1 Yrkande 6 hänvisat till UbU.
          </p>
          <p xml:id="i-8hUhPqR1JwXaAomH95gzEY">
            2 Yrkandena 13, 17 och 18 hänvisade till FiU.
          </p>
          <p xml:id="i-VafM5dXwdB3Y6JHssdXpfN">
            3 Yrkande 15 hänvisat till SoU.
          </p>
        </div>
        <div type="motContent">
          <head xml:id="i-Pnt1QqLq5v3oULt6FNxrvr" type="h1">
            3 Inledning
          </head>
          <p xml:id="i-X3dv6Vuk38rVHyhUP9wXmr">
            Regeringen har rivit upp den tidigare handlingsplanen för konsumentpolitik
            som riksdagen fastställde i juni 2006. Tidigare var konsumentpolitikens
            mål Trygga konsumenter som handlar hållbart. Det nya målet är
            Konsumenterna har makt och möjlighet att göra aktiva val.
          </p>
          <p xml:id="i-XRR4PVzPdKho36iAmVrrfz">
            Det gamla målets delmål handlade om att konsumentskyddet ska
            vara på hög nivå och tillgängligt för alla, att medvetna och kunniga
            konsumenter hushållar med egna och gemensamma resurser samt att
            producenter och övriga näringsidkare tar sitt ansvar gentemot
            konsumenterna. Det nya målets delmål preciserar endast att konsumentskyddet
            ska vara på hög nivå samt att den information som konsumenterna
            behöver är lättillgänglig och tillförlitlig. Regeringens ändring
            av det konsumentpolitiska målet innebär att producenternas och
            näringslivets ansvar minskar på bekostnad av konsumenterna som
            ska ta ännu större ansvar. Vidare är det djupt beklagligt att
            regeringen tagit bort hållbar konsumtion från målet då frågan
            om hållbar konsumtion är en avgörande faktor för att nå flera
            miljökvalitetsmål.
          </p>
          <p xml:id="i-DDfoF4f7DDeSBiP6hkDr1W">
            Vänsterpartiet anser att människor i första hand inte är konsumenter
            som jagar efter största möjliga profit, utan vi är framför allt
            människor som vill leva ett gott liv. Vi anser att konsumentpolitiken
            ska formuleras efter denna insikt. Människor ska känna sig trygga
            och ha tillgång till konsumentvägledning. Hemmet är ingen marknadsplats,
            i stället ska konsumtionsfrid i hemmet eftersträvas. Reklam som
            är könsdiskriminerande ska förbjudas. Vi vill stoppa sms-lån som
            leder till att många, inte minst unga, överskuldsätter sig. De
            som väl råkat bli överskuldsatta behöver få bättre livsvillkor.
            Hållbar utveckling ska vara en målsättning inom konsumentpolitiken.
          </p>
          <p xml:id="i-JzWy6QFw8Xfu81nmj7jC8s">
            Vänsterpartiet begär att riksdagen avslår mål för politikområdet
            Konsu mentpolitik och i stället inför ett nytt mål. Det nya målet
            föreslås vara: Tryg ga konsumenter som handlar hållbart. (Se även
            vår motion Utgiftsområde 18, 2008/09:C463.)
          </p>
          <head xml:id="i-WdyHRtrz41VNHKyR5LipxR" type="h1">
            4 Hemmet är ingen marknadsplats
          </head>
          <p xml:id="i-5L1oNevYtshn79x5yGQoms">
            Vänsterpartiet presenterar här nedan ett antal förslag som syftar
            till att ge alla som vill möjlighet till konsumtionsfrid i sitt
            hem.
          </p>
          <p xml:id="i-SpoxdUSqsx9beguERTmP1f">
            En mycket avancerad vetenskap används för att få människor att
            konsumera så mycket som möjligt. Dagligen översköljs vi av reklam
            där vi uppmanas att konsumera mer av företagsprodukter och tjänster.
            Marknadsföringen är ofta mycket aggressiv och vänder sig inte
            sällan till grupper av konsumenter som redan är ekonomiskt utsatta
            genom att uppmana till dyra kreditköp och skapar på så sätt ohållbara
            skuldfällor. Som om det inte vore nog att vi i den offentliga
            miljön ständigt utsätts för dessa påtryckningar får vi även s.k.
            direktreklam levererad rakt in i våra hem.
          </p>
          <p xml:id="i-FDrR8RGTnVWhYED5ybjWUW">
            Det handlar om reklamblad, gratistidningar med annonser som stoppas
            ned i våra brevlådor, dörrförsäljare som knackar på våra dörrar
            och om telefonförsäljare som ringer på våra telefoner. Vi tillåts
            inte vara medvetna konsumenter som själva kan bestämma över våra
            tillgångar, val och inköp i lugn och ro.
          </p>
          <p xml:id="i-XXA8rKANnE7dBCL3H5qWg1">
            Visserligen har den nya distans- och hemförsäljningslag som trädde
            i kraft år 2005 medfört att konsumenternas möjlighet att hävda
            t.ex. sin ångerrätt vid denna typ av avtal stärkts. Vidare finns
            det s.k. Nixregistret där privatpersoner kan anmäla att de inte
            önskar ta emot telefonsamtal i marknadsföringssyfte. Vänsterpartiet
            anser dock att dessa åtgärder är långt ifrån tillräckliga när
            det gäller att komma åt problemet med oönskad reklam i våra hem.
          </p>
          <p xml:id="i-Rq9r1pdoovKo4SGoiC7PYB">
            Till exempel använder många företag direktreklam och direktadresserad
            personlig reklam till personer med olika former av funktionshinder,
            vilket får dem att tro att det är ett personligt brev till dem
            som de är personligt ansvariga för att fylla i och underteckna.
            Denna aggressiva och effektiva försäljning in i våra hem har kraftigt
            ökat sedan marketingföretag ringer och bjuder ut varor i våra
            hem. Gränsen för den nytta som reklam har och har haft är för
            länge sedan passerad. Samhället har som det är i dag inget att
            sätta emot denna utveckling.
          </p>
          <head xml:id="i-XEHxu33qa4DyE9agKZ2Ehc" type="h2">
            4.1 Begränsa direktreklamen
          </head>
          <p xml:id="i-ETzyT8NJG1FAezZ8XXqdMM">
            Vi borde rimligtvis ha möjlighet att själva välja om vi vill
            ta emot reklambudskap i vårt eget hem eller om vi vill att konsumtionsfrid
            ska råda. Naturligtvis handlar inte vårt förslag om att införa
            ett totalt reklamstopp. Företag måste ha möjlighet att marknadsföra
            sig och informera om sina varor och tjänster, vilket ger konsumenter
            rätten och möjligheten till en god marknadsöversikt. Beställd
            reklam och/eller konsumentupplysning bör därför få förekomma,
            men konsumenternas ställning och rätt i samhället bör stärkas.
          </p>
          <p xml:id="i-F359yUzNEK8D3KZg1hrgn9">
            Regeringen bör därför tillsätta en utredning i syfte att se över
            möjligheterna att begränsa direktreklamen. Detta bör riksdagen
            som sin mening ge regeringen till känna.
          </p>
          <head xml:id="i-C4cwFej7rBabnsoknYUKk1" type="h2">
            4.2 Telefonförsäljning
          </head>
          <p xml:id="i-Cuthbsd1cMdKYMGnQNKEx">
            Många konsumenter har svårt att förstå villkoren för köpeavtal
            som sluts vid telefonförsäljning. Det beror på brister i informationen
            från försäljaren och att avtalet ofta ingås snabbt. Vidare förekommer
            det att mindre seriösa telemarketingföretag genom rena bluffmetoder
            lurar konsumenter att tro att de ingått bindande avtal. Till exempel
            har det hänt att företaget spelat in samtalet med konsumenten
            och sedan klippt ut relevanta avsnitt ur detta så att det av inspelningen
            verkar som om avtal slutits.
          </p>
          <p xml:id="i-CBCrFENbubpq9qTFZLJqiL">
            För att det inte ska råda några tvivel för konsumenten om ett
            avtal har ingåtts eller inte bör den del av samtalet, rimligtvis
            den avslutande delen, där avtal ingås spelas in i bevissyfte.
            Vidare bör informationen om villkoren för avtalet framgå tydligt
            under samtalet.
          </p>
          <p xml:id="i-UTc4GWCEx1jEvX5GJjh2Xn">
            För att stärka konsumenternas rätt och möjlighet att göra väl
            underbyggda val bör telemarketingföretag vara skyldiga att tillhandahålla
            en bemannad svarsfunktion dit konsumenter kan vända sig med sina
            frågor. En presumtiv köpare bör rimligtvis ha möjlighet att ringa
            tillbaka till det företag hon eller han har blivit uppringd av
            för att få information om produkter och tjänster.
          </p>
          <p xml:id="i-GxnDfCEVmRzvkujS6T5tLB">
            Regeringen bör lägga fram förslag till ändring i lagstiftningen
            som innebär att telemarketingföretag måste spela in den del av
            samtalet där köpeavtal sluts i bevissyfte samt tillhandahålla
            en bemannad svarsfunktion för de personer som företaget ringt
            upp. Detta bör riksdagen som sin mening ge regeringen till känna.
          </p>
          <p xml:id="i-7Apx7YRhH9A5r7hGfUrVSF">
            För närvarande är det endast möjligt att spärra telefonnummer
            till fasta abonnemang i det s.k. Nixregistret. Vidare förekommer
            det att mindre seriösa telemarketingföretag inte respekterar spärrar
            utan ringer till personer trots att de anmält sig till Nixregistret.
            Informationen om möjligheten att anmäla sig till Nix är inte tillräckligt
            lättillgänglig. Detta leder till att många personer tvingas ta
            emot telefonförsäljares samtal i sina hem mot sin vilja.
          </p>
          <p xml:id="i-5mPhsKoNvTFtuf1adJy1kx">
            En möjlighet att komma till rätta med detta problem vore att
            införa ett omvänt Nixregister, dvs. att den person som vill ta
            emot direktreklam via telefon i sitt hem anmäler detta till registret.
            Konsumenten gör då ett aktivt val att bli uppringd i marknadsföringssyfte.
          </p>
          <p xml:id="i-5xCj2Aiarh2mmW2fLJGiUd">
            Regeringen bör därför lägga fram förslag till ändring i lagstiftning
            som innebär att ett s.k. Ja-register där konsumenten valt att
            bli uppringd i marknadsföringssyfte införs. Detta bör riksdagen
            som sin mening ge regeringen till känna.
          </p>
          <head xml:id="i-X5DeHYmyzKw8M3MNRkgFX6" type="h1">
            5 Könsdiskriminerande reklam
          </head>
          <p xml:id="i-G3uhgrq97aKgTwkrJoBVSD">
            Reklamen är ett medel som används i ett kommersiellt syfte för
            att påverka oss att konsumera. Även om reklamen har till huvudsyfte
            att öka efterfrågan på varor och tjänster påverkar den också mottagarens
            medvetande när det gäller frågor som inte har något direkt samband
            med de utannonserade varorna och tjänsterna. Reklamen skapar och
            upprätthåller stereotypa idealbilder av män och kvinnor. Bilderna
            är nästan utan undantag retuscherade, vilket leder till att de
            befäster ett skönhetsideal som inte existerar i verkligheten.
            Reklamen skapar och upprätthåller den heterosexuella normen.
          </p>
          <p xml:id="i-NWvZXieCLY8Jmc3Rh8tEgw">
            Sexualiseringen av det offentliga rummet ökar. De onaturliga
            kroppsidealen som skapas och upprätthålls av reklamen påverkar
            såväl tonårsflickor som pojkar negativt. Reklamen förmedlar också
            en könsstereotyp bild till barn och ungdomar. Vidare sänder könsdiskriminerande
            reklam en tydlig signal om att det är acceptabelt att behandla
            andra människor, i synnerhet kvinnor, som objekt som kan konsumeras.
            Att mode, musik, reklam och annat medieinnehåll influeras av ett
            pornografiskt bildspråk och pornografiska attribut försvårar jämställdhetsarbetet
            och legitimerar kvinnors underordning i samhället. Många kvinnor
            och män känner sig kränkta speciellt av framställningen av kvinnor
            som rena sexualobjekt. Objektifieringen som framför allt kvinnor
            utsätts för i kommersiella syften är därför på många sätt ett
            allvarligt samhällsproblem.
          </p>
          <p xml:id="i-77MUeapJFqbkPLoXyicURe">
            Könsdiskriminerande reklam brukar delas in i två huvudgrupper,
            kränkande reklam och schabloniserande reklam. Könsdiskriminerande
            reklam kan vara diskriminerande för såväl kvinnor som män. Med
            kränkande reklam avses i dessa sammanhang framställningar vars
            innehåll i egentlig mening diskriminerar det ena könet, dvs. reklam
            som förmedlar ett budskap som på ett eller annat sätt nedvärderar
            könet i fråga. Med schabloniserande reklam avses framställningar
            som återspeglar ett föråldrat könstänkande och därigenom motverkar
            strävanden mot jämlikhet mellan könen.
          </p>
          <p xml:id="i-Hb1heef2EoL126HXZPMDin">
            I Norge, Danmark, Finland och Island finns redan lagstiftning
            som är tillämplig på könsdiskriminerande reklam. Utformningen
            av lagstiftningen skiljer sig åt mellan de olika länderna. I korthet
            har man valt att införa regler mot könsdiskriminerande reklam
            i lagstiftning om marknadsföring, avtalsvillkor och jämställdhet
            eller så har man som i Finland genom praxis funnit att redan befintlig
            konsumentskyddslagstiftning är tillämplig.
          </p>
          <p xml:id="i-5FM3FBnsK48ijwaCEhRV7x">
            Sverige har genom olika internationella konventioner åtagit sig
            att motverka könsdiskriminering. Dock är varken marknadsföringslagen
            eller diskrimineringslagstiftningen tillämplig på könsdiskriminerande
            reklam. Lagstiftaren har i stället överlåtit åt näringslivet att
            genom frivilliga åtgärder motverka den könsdiskriminerande reklamen.
            Vi anser att detta är beklagligt och vill framföra kritik mot
            hur Näringslivets etiska råd mot könsdiskriminerande reklam (ERK)
            har skött sitt uppdrag.
          </p>
          <head xml:id="i-5xfw7SFtk6NdbbgGB86Tca" type="h2">
            5.1 Förbjud könsdiskriminerande reklam
          </head>
          <p xml:id="i-34iQiw8hA4XRY3C69xAVLY">
            Frågan om könsdiskriminerande reklam har debatterats och utretts
            i flera omgångar sedan mitten av 1970-talet. Både lagutskottet
            och konstitutionsutskottet har i ett flertal betänkanden uttalat
            att ett förbud mot könsdiskriminerande reklam kräver ändringar
            i tryckfrihetsförordningen (TF) och yttrandefrihetsgrundlagen
            (YGL). Tryckfriheten har, som en del av yttrandefriheten, en särskilt
            stark ställning i Sverige. Att få tycka, tänka och förmedla tankar
            till andra är centralt i en demokrati. Yttrandefriheten innebär
            ett skydd för medborgarna mot ingripanden från statsmakternas
            sida. Men denna frihet kan, och får, inskränkas om den kränker
            andra värden eller friheter som också anses centrala i vårt samhälle.
            Enskilda eller allmänna intressen av olika slag kan väga tyngre.
          </p>
          <p xml:id="i-DNhMc8ytu5nEzm8tV1D4DD">
            I de olika utredningar som gjorts om könsdiskriminerande reklam
            har det huvudsakligen förekommit två utgångspunkter som lett till
            olika sätt att avväga intresset av tryckfriheten mot andra intressen.
          </p>
          <p xml:id="i-PS1b8meYHRELZkFDMHqekp">
            Dels har innehållet i den tryckta skriften prövats mot syftet
            med tryckfriheten, vilket är att säkerställa ett fritt meningsutbyte
            och en allsidig upplysning. Om innehållet inte handlar om upplysning
            och meningsutbyte har man inte ansett att den könsdiskriminerande
            reklamen skyddas av TF. Denna argumentation har använts beträffande
            kommersiell reklam i den del som reglerats i marknadsföringslagen
            (MFL), dvs. otillbörlig marknadsföring i förhållande till konsumenter
            och näringsidkare.
          </p>
          <p xml:id="i-Aevrtm2hmpAnmTv2VMrf1S">
            Dels har all tryckt skrift betraktats som skyddad av TF. Här
            är det alltså mediet i sig som är skyddat. Utifrån denna utgångspunkt
            har det krävts ett uttryckligt stöd i grundlagen för att könsdiskriminerande
            reklam ska kunna undantas. Exempel på undantag är reklam för alkohol
            och tobak samt produktion och spridning av barnpornografi (Ds
            1994:64 s. 82 f.).
          </p>
          <p xml:id="i-4YgtnMQsmFmox8Z3tQ8XAh">
            I januari 2008 kom utredningen SOU 2008:5 Könsdiskriminerande
            reklam kränkande utformning av kommersiella meddelanden. Utredningen
            gör bedömningen att en lagreglering av den könsdiskriminerande
            reklamen bör ske. Det är reklamens utveckling och omfattning men
            framför allt dess art som kräver att könsdiskriminering i reklam
            motverkas.
          </p>
          <p xml:id="i-jJbMF8iGwXCCNLaXivnei">
            Den mest effektiva åtgärden mot denna typ av reklam är ett lagreglerat
            förbud. Utredningen konstaterar att det faller utanför tryckfrihetsförordningen
            och yttrandefrihetsgrundlagen att skydda en näringsidkares ekonomiska
            intressen. Alltså kan reklam i viss utsträckning regleras i vanlig
            lag. Enligt MFL kan efterhandsingripanden göras mot framställningar
            av s.k. utpräglat kommersiell natur som har rent kommersiella
            förhållanden till föremål. Enligt utredningen saknas det därför
            skäl att resonera annorlunda när det gäller den könsdiskriminerande
            reklamen.
          </p>
          <p xml:id="i-7SqMgef539jYPQW8SdMbTt">
            Utredningen föreslår att lagen ska tillämpas på reklam i näringsverksamhet.
            Med reklam avses ett elektroniskt eller tryckt text-, bild- eller
            ljudmeddelande som är ägnat att främja ett kommersiellt syfte
            i näringsverksamheten. Enligt lagförslaget får reklam inte ha
            en könsdiskriminerande utformning.
          </p>
          <p xml:id="i-Lt5n7w7J6Qn4S62tLskcW3">
            Utredningen konstaterar att någon entydig objektiv måttstock
            när det gäller vilken reklam som är könsdiskriminerande inte existerar
            och att förslagets syfte är att främja jämställdhet mellan könen
            utifrån ett samhällsintresse bör få genomslagskraft vid bedömningen
            av reklamen. Föreställningen om den allmänna synen ska främst
            grundas på normer som på ett ansvarsfullt sätt verkar för att
            uppnå jämställdhet mellan könen.
          </p>
          <p xml:id="i-TEUk24vAcW1K9gaKPFMue1">
            Utredningen föreslår att Konsumentombudsmannen (KO) får i uppdrag
            att utöva tillsyn över lagen. KO ska ensam vara behörig att väcka
            talan eller meddela föreläggande om förbud mot fortsatt användning
            av reklam som inte uppfyller lagens formkrav. Ett förbud ska vara
            förenat med vite. KO ska vara ensam behörig att föra talan om
            utdömande av vite mot den som bryter mot ett förbud.
          </p>
          <p xml:id="i-4fveHHih9GqoPu7uvk4Cib">
            Regeringen har dock sagt nej till utredningens förslag med huvudargumentet
            att det skulle strida mot tryckfrihetsförordningen. Vi har ovan
            redan argumenterat för varför detta inte stämmer, och även utredningen
            menar att det inte stämmer.
          </p>
          <p xml:id="i-ShnMiwCPn81MAVLap8ZXSQ">
            Vänsterpartiet menar att den könsdiskriminerande reklamen är
            ett allvarligt samhällsproblem som kräver kraftfulla åtgärder.
            Ett förbud är den enda möjligheten att sätta stopp för könsdiskriminerande
            reklam. Vi anser att riksdagen ska begära att regeringen lägger
            fram förslag till lagstiftning om förbud mot könsdiskriminerande
            reklam. Detta bör riksdagen som sin mening ge regeringen till
            känna.
          </p>
          <head xml:id="i-SH11LUjB3xsvZj1CTYFLdP" type="h2">
            5.2 Åtgärder inom myndigheter
          </head>
          <p xml:id="i-BaPXUtT4ULzF6FYD1goUND">
            Utredningen om könsdiskriminerande reklam ger ett flertal viktiga
            förslag som berör myndigheter. Konsumentombudsmannen föreslås
            göra en kartläggning av den könsdiskriminerande reklamens utveckling
            och omfattning samt utforma råd och sprida information om könsdiskriminerande
            reklam. Detta bör riksdagen som sin mening ge regeringen till
            känna.
          </p>
          <p xml:id="i-EwdVuNoScLw666kmaVA2Xx">
            Skolverket och Högskoleverket föreslås göra en översyn och utvärdering
            avseende utbildning i mediekritisk kompetens samt om det anses
            behövas arbeta för en utbildningsutveckling i denna fråga. Detta
            bör riksdagen som sin mening ge regeringen till känna.
          </p>
          <p xml:id="i-9eXuLxqPENkgjvwi2EtZKX">
            Regeringskansliet bör vid beredningen av betänkandet Märk värdig
            jämställdhet (SOU 2002:30) beakta möjligheten till en jämställdhets-
            och kvalitetsmärkning som tar sikte på könsdiskriminerande reklam.
            Detta bör riksdagen so m sin mening ge regeringen till känna.
          </p>
          <head xml:id="i-Hz5bZmCmFaA4m9n6bASbtM" type="h1">
            6 Konsumentvägledning
          </head>
          <p xml:id="i-RAePkho4nyNHYJQvuFbPqB">
            Över 118 000 konsumenter fick förra året hjälp av kommunernas
            konsumentvägledare. Den lokala konsumentvägledningens uppgift
            är att hjälpa dem som behöver ett extra stöd för att hävda sin
            rätt som konsumenter inför ett köp eller när någon vara eller
            tjänst ska reklameras. En lika viktig del av konsumentvägledarnas
            arbete är att sprida information om lagar och regler till allmänhet,
            skolor och företag. Att ett sådant förebyggande arbete bedrivs
            kontinuerligt är något som både den enskilda konsumenten, näringsidkaren
            och samhället vinner på. Enligt en konsumentundersökning beställd
            av Jordbruksdepartementet är den kommunala konsumentvägledningen
            samhällsekonomiskt lönsam (Ds 2004:51 s. 113, prop. 2005/06:105
            s. 45).
          </p>
          <head xml:id="i-FyKezdAAP8YLhGWNvgmZtf" type="h2">
            6.1 Konsumentvägledare till kommunerna
          </head>
          <p xml:id="i-Cm5yhieTTGgrk7Fqw8nSBP">
            För att kunna ställa krav på varor och tjänster är det viktigt
            att ha kännedom om vilka rättigheter man har som konsument. Trots
            att denna tjänst både är kostnadseffektiv och efterfrågad saknas
            den fortfarande i 31 kommuner, och drygt 1,2 miljoner människor
            saknar den helt eller delvis. De vanligaste frågorna hos en kommunal
            konsumentvägledare rör boende, bil, telefoni och Internet, hemelektronik
            och hushållsprodukter. En annan viktig funktion är rådgivning
            inom ekonomi. Av landets 290 kommuner saknar 31 en kommunal konsumentverksamhet.
            I Stockholms län saknar hela 20 % av alla invånare denna rådgivning.
            Eftersom verksamheten är frivillig varierar den därför mellan
            de olika kommunerna när det gäller innehåll, omfattning och organisation.
          </p>
          <p xml:id="i-62ixVaemxtU31LvGTFuaWr">
            Under de senaste åren har åtgärder i form av engångssatsningar
            och utvecklingsprojekt vidtagits för att stärka den lokala konsumentrådgivningen
            (prop. 2005/06:105 s.45). Dessa initiativ är lovvärda, men enligt
            Vänsterpartiets uppfattning krävs det mer långsiktiga satsningar
            för att utveckla en konsumentvägledning som kan komma alla konsumenter
            till godo. Vänsterpartiet anser att det är viktigt att den kommunala
            konsumentvägledningen får möjligheter att arbeta uppsökande för
            att på så sätt kunna nå de mest ekonomiskt utsatta hushållen som
            har det största behovet av rådgivning.
          </p>
          <p xml:id="i-VRUcGfiCghMh43vXUxYtp8">
            Konsumentvägledningens arbete är av stor vikt eftersom det tillsammans
            med den kommunala budget- och skuldrådgivningens insatser kan
            förebygga att människor fastnar i livslånga skuldfällor. De borgerliga
            partierna är dock av den uppfattningen att det bör vara upp till
            varje kommun att bestämma om konsumentvägledning ska erbjudas
            eller inte. Vänsterpartiet vill däremot genom en lagändring i
            kombination med ett riktat stöd till kommunerna göra konsumentvägledningen
            till ett obligatorium för kommunerna (se vår motion Utgiftsområde
            18).
          </p>
          <p xml:id="i-KHxvVB46JAE3nxxYqokhcY">
            För att garantera alla människor tillgång till konsumentvägledning
            vill vi genom en lagändring i kombination med ett riktat stöd
            på 45 miljoner kronor per år till kommunerna som administreras
            av Konsumentverket göra konsumentvägledning till ett obligatorium
            för kommunerna.
          </p>
          <p xml:id="i-SFj4bD7GmHS8yffqWrHXw7">
            Konsumentverket bör få i uppdrag att samordna konsumentvägledningen
            i kommunerna samt fördela anslagen. En lagreglering är nödvändig
            för att vi ska kunna garantera alla människors tillgång till en
            god konsumentvägledning. Detta bör riksdagen som sin mening ge
            regeringen till känna.
          </p>
          <head xml:id="i-PoZepzp9ASBUUbhEh1Z23N" type="h2">
            6.2 Kilen
          </head>
          <p xml:id="i-5EYu8KsER1GpKp8fKxid1J">
            Konsumentinstitutet Läkemedel och Hälsa (Kilen) grundades 1992.
            Syftet med verksamheten är att ge råd, stöd och behandling för
            människor drabbade av läkemedelsberoende och andra biverkningar
            samt att sprida kunskaper om läkemedel och läkemedelsbiverkningar.
            Dessvärre har den borgerliga regeringen valt att dra in Kilens
            anslag, vilket drabbat verksamheten negativt.
          </p>
          <p xml:id="i-QurS72di3ims9RUP2mXeJ3">
            Kilens arbete är särskilt betydelsefullt i vårt moderna samhälle
            där läkemedelsindustrin satsar enorma belopp på reklam för att
            försöka få oss att konsumera mer läkemedel. Det behövs oberoende
            röster så att det inte enbart blir det kommersiella intresset
            som styr läkemedelsanvändningen.
          </p>
          <p xml:id="i-XfgfqWXDgkD9gCNPDvEkQJ">
            Vänsterpartiet föreslår därför att Kilens verksamhet ska införlivas
            i Konsumentverket. För detta ändamål avsätter vi 3 miljoner kronor
            per år 20092011 (anslag 3:2 Konsumentverket).
          </p>
          <head xml:id="i-EPLLCMPwNn4yJgFiHqPf7M" type="h1">
            7 Livsvillkoren för överskuldsatta människor
          </head>
          <p xml:id="i-7tEmn8oN2kFW6fDX1bnaeT">
            I en marknadsekonomi med ett utvecklat kreditsystem finns alltid
            en risk för att enskilda personer ska råka illa ut till följd
            av överskuldssättning. År 2006 fanns det 485 800 aktuella gäldenärer
            i KFM:s register över indrivningsärenden. Det saknas statistik
            över hur många gäldenärer som finns registrerade i inkassobolagens
            verksamhet. Det handlar ofta om personer som inte har förmått
            att betala sina räkningar till följd av oförutsebara händelser
            som arbetslöshet, långtidssjukskrivningar etc. Det är främst hushåll
            som saknar ekonomiska marginaler som hamnar i skuldfällan. Ofta
            är det personer som tidigare varit näringsidkare som råkar illa
            ut.
          </p>
          <p xml:id="i-GX1H1hivvVrmjuXhn7KXXm">
            Konsumtionskrediter är en vanlig orsak till överskuldsättning.
            Många kreditinstitut beviljar snabba lån med mycket höga räntor,
            t.ex. telefonlån och kontokrediter. Många överskuldsatta har även
            offentligrättsliga skulder som t.ex. obetalda fordringar på underhållsstöd
            (Konsumentverket, PM 2003:04). Den senaste metoden för att få
            människor att låna mer är s.k. sms-lån där kreditinstituten använder
            sig av en mycket aggressiv marknadsföring.
          </p>
          <p xml:id="i-4AcohwwsqZw1KRURB6GRC9">
            Många av de personer som finns i Kronofogdemyndighetens register
            torde vara, eller löpa stor risk för att bli, s.k. evighetsgäldenärer
            som inte under överskådlig tid kommer att kunna bli skuldfria.
            Det handlar om personer som antingen varit föremål för löneutmätning
            under ett flertal år utan att skuldbördan egentligen minskat eller
            personer som ständigt återkommer som gäldenärer hos Kronofogdemyndigheten.
            Visserligen finns det möjlighet att ansöka om skuldsanering (enligt
            lag 1994:334), men det är långt ifrån alla gäldenärer som uppfyller
            de villkor som gäller för att ansökan ska beviljas. Enligt skuldsaneringslagen
            ska gäldenärens insolvens i princip aldrig beräknas kunna upphöra
            för att skuldsanering ska beviljas.
          </p>
          <p xml:id="i-KqV5v1pX8bFLmPwo72JXTm">
            Kraven är mycket högt ställda. En övermäktig skuldbörda och en
            livslång indrivning innebär ofta att gäldenären tappar vilja och
            förmåga att sköta även andra förpliktelser. Överskuldsättningen
            leder till en ond cirkel där den skuldsatta personen får svårt
            att t.ex. teckna ett hyreskontrakt eller att skaffa telefonabonnemang.
            För en ung människa på väg ut i vuxenlivet är detta direkt förödande.
            En evighetsgäldenär saknar möjlighet att delta i samhället på
            samma villkor som personer som inte är överskuldsatta.
          </p>
          <p xml:id="i-XhUq2LWk8ifsSKjwsY6f3n">
            Överskuldsättning leder till ökad risk för social utslagning.
            I såväl internationell som nationell forskning har man sedan länge
            kunnat etablera säkra samband mellan fattigdom och psykisk och
            fysisk ohälsa samt ökad dödlighet (Konsumentverket, PM 2003:04,
            se utlåtande av R. Ahlström, bil. 7).
          </p>
          <p xml:id="i-W8U8pd1m9y28oRj3zkP9pC">
            Vänsterpartiet är av uppfattningen att varje människa har ansvar
            för sin ekonomi och sina skulder. De allra flesta överskuldsatta
            människor vill göra rätt för sig men får i dag dessvärre inte
            den möjligheten av samhället. Det visar på en cynisk människosyn
            att tro att människor struntar i att betala sina räkningar för
            skojs skull eller av ren lättja. Varje människas personliga ansvar
            för sina skulder måste balanseras med skärpta krav på kreditinstituten.
            Det är orimligt att marknaden ska slippa ta ansvar för det utanförskap
            som den ökande överskuldsättningen skapar.
          </p>
          <p xml:id="i-PeF6qQd8YiuxksjLVdHc3V">
            Till sist är det alltid riksdagens och statens ansvar att skärpa
            lagstiftningen för att komma till rätta med den problematik som
            överskuldsättningen för med sig för både samhället och enskilda
            individer. Det är lagstiftarens ansvar att förebygga skuldfällor.
            Vi befarar att konsekvensen av den av regeringen förda politiken
            på en rad områden kommer att bli ökad överskuldsättning och ett
            ökat utanförskap.
          </p>
          <p xml:id="i-SZwcxaoxq2tcU1iCqVUWws">
            Vänsterpartiet anser därför att det är angeläget att regeringen
            snarast tar itu med de stora problem som överskuldsättningen orsakar.
            Vi presenterar nedan ett antal förslag som syftar till att ge
            de personer som fastnat i skuldfällor en chans att bli skuldfria.
          </p>
          <head xml:id="i-C82rpLHY7vvj7UeqCMsqLE" type="h2">
            7.1 Sms-lån och kreditprövning
          </head>
          <p xml:id="i-La4Usa5vqo6ofpyzDZLquA">
            Kronofogdemyndighetens egna rapporter visar att Vänsterpartiet
            haft rätt i sina farhågor när det gäller skuldsättning kopplad
            till sms-lån. Sms-lånen är lättillgängliga, anonyma och snabba.
            Denna typ av snabblån går också att ta via Internet eller telefon.
            Inom 15 minuter kan en person som sedan tidigare har betalningsanmärkningar
            få tusentals kronor insatta på sitt bankkonto. Det är pengar som
            många låntagare sedan har svårt att betala tillbaka. Någon ordentlig
            kreditprövning görs inte. Finansinspektionen saknar även möjlighet
            att fullt ut utöva tillsyn över de låneinstitut som erbjuder sms-lån.
          </p>
          <p xml:id="i-7mnoYABC2EMxhju6g1cV8T">
            Enligt KFM riktar sig nästan hälften av ansökningarna om betalningsföreläggande
            vad gäller sms-lån mot ungdomar. En översyn gjord av KFM hösten
            2006 visade att 44 % av ansökningarna om betalningsföreläggande
            rörande sms-lån riktade sig mot personer mellan 1825 år. Av dessa
            ungdomar hade dessutom 60 % andra skulder registrerade i KFM:s
            register. 2007 redovisade KFM att det finns nästan 4 000 ungdomar
            i deras register. KFM visar i en rapport från 2007 att sms-lånen
            har utvecklats till en skuldfälla för framför allt ungdomar. Antalet
            ärenden som handlar om sms-lån har ökat lavinartat och är nu uppe
            i 1 000 ansökningar om betalningsföreläggande varje månad.
          </p>
          <p xml:id="i-LFGZkE5gcFx6gZPKA4NKt2">
            Om den negativa trenden inte bryts befarar KFM att antalet ärenden
            under 2007 kommer att överstiga 10 000. KFM har även dragit slutsatsen
            att sms-lånen främst riktar sig till grupper av människor som
            redan är ekonomiskt utsatta. Enligt en finländsk rapport används
            lånen ofta till att betala mat, alkohol eller annan konsumtion.
          </p>
          <p xml:id="i-28Ur2mmfqT47ckWq5AdEvf">
            Eftersom även mindre krediter, som t.ex. sms-lån, kan leda till
            överskuldsättning anser Vänsterpartiet att gränsen för när förenklad
            kreditprövning får tillämpas bör sänkas. Det är inte rimligt att
            kreditinstitut ska bereda sig vinning genom att bevilja krediter
            med oskäliga villkor utan att ta ansvar för att låntagaren också
            har ekonomiska förutsättningar att göra rätt för sig. Av Finansinspektionens
            allmänna råd framgår att en s.k. förenklad kreditprövning kan
            ske om kreditbeloppet är högst 50 % av gällande prisbasbelopp.
          </p>
          <p xml:id="i-JDdJ2goShSQgBBhd8KmmWi">
            Regeringen bör snarast lägga fram förslag till ändring i lagstiftning
            som innebär att sms-lån och andra snabblån förbjuds samt att beloppsgränsen
            för när en förenklad kreditprövning får ske sänks. Detta bör riksdagen
            som sin mening ge regeringen till känna.
          </p>
          <head xml:id="i-45rxY6cVYqZRfUEqyfYcsd" type="h2">
            7.2 Absolut preskriptionstid
          </head>
          <p xml:id="i-6dEJ3wQsBhiFkXQXPHQGMp">
            Enligt preskriptionslag (1981:130) 2 § preskriberas en fordran
            tio år efter tillkomsten om inte preskriptionen avbryts innan
            dess. Preskriptionstiden för s.k. konsumentfordringar är tre år.
            Av 5 § framgår dock att preskriptionen kan avbrytas bl.a. genom
            att gäldenären själv betalar ränta eller amortering eller på något
            annat sätt erkänner fordringen gentemot borgenären.
          </p>
          <p xml:id="i-TSMt562H59GVKSs73mQjWR">
            Vidare kan borgenären avbryta preskriptionen genom att skicka
            betalningspåminnelser eller andra skriftliga krav till gäldenären.
            Om borgenären väljer att väcka talan mot gäldenären eller att
            åberopa fordringen mot gäldenären i någon annan ordning leder
            även detta till preskriptionsavbrott. Efter avbrottet börjar en
            ny preskriptionstid att löpa. Detta innebär i praktiken att det
            i de allra flesta fall aldrig kommer att ske någon preskription
            av privaträttsliga fordringar. Följden blir att en skuld kan indrivas
            under gäldenärens hela livstid.
          </p>
          <p xml:id="i-4QfU8KWsuAWDSJL4zGtrE7">
            Vänsterpartiet anser att det är angeläget att personer som blivit
            s.k. evighetsgäldenärer ges möjlighet att leva ett skuldfritt
            liv. Dagens skuldsaneringslag är otillräcklig. Det är inte rimligt
            att människor ska bli utsatta för livslång utmätning av en skuld
            som hela tiden växer till följd av nytillkomna avgifter och räntepåslag.
            Genom att införa en absolut preskriptionstid för privaträttsliga
            fordringar tvingas kreditinstituten att ta ansvar för att kontrollera
            att låntagaren redan vid avtalstillfället har en verklig betalningsförmåga.
            I Finland tillämpar man sedan 2004 en modell där en skuld slutgiltigt
            preskriberas 15 år efter att en lagakraftvunnen dom meddelats
            beträffande skulden. Därefter får skulden inte längre indrivas.
          </p>
          <p xml:id="i-UWvyxJb5GMwQmPf6q1mTck">
            Vi anser att liknande ändringar snarast bör göras i den svenska
            lagstiftningen. Regeringen bör omgående lägga fram förslag till
            ändringar i preskriptionslagen som innebär att en absolut preskriptionstid
            införs. Detta bör riksdagen som sin mening ge regeringen till
            känna.
          </p>
          <head xml:id="i-QbwSyx73MqAK6RouZN17Dz" type="h2">
            7.3 Prövning om en fordran är preskriberad
          </head>
          <p xml:id="i-3eEhYYgsqmF3DTrotktA3j">
            Det förekommer att borgenärer, vanligtvis inkassobolag, söker
            verkställighet hos Kronofogdemyndigheten på mycket gamla exekutionstitlar.
            Enligt gällande regler i utsökningsbalken måste gäldenären själv
            göra en s.k. preskriptionsinvändning för att Kronofogdemyndigheten
            ska kunna pröva frågan om fordran är preskriberad.
          </p>
          <p xml:id="i-H3dMmw64qbsKEFVV6CXDH6">
            Vi anser i likhet med Skatteverket (skrivelse 041229, Dnr 130
            579797-04/113) att det i stället bör ankomma på den borgenär som
            ansöker om verkställighet att visa att en fordran fortfarande
            är levande innan KFM prövar yrkandet. Regeringen bör därför återkomma
            med förslag till lagstiftning som innebär att KFM självmant ska
            kunna pröva frågan om fordran som omfattas av en ansökan om verkställighet
            är preskriberad. Detta bör riksdagen som sin mening ge regeringen
            till känna.
          </p>
          <head xml:id="i-UZTcSTvw9fYp6zR7rvdyNw" type="h2">
            7.4 Räntetak
          </head>
          <p xml:id="i-Fvh6ZFX99bYe5Q3qLV6HXv">
            Enligt gällande räntelag (1975:635) råder avtalsfrihet när det
            gäller t.ex. dröjsmålsränta för konsumtionskrediter. Skuldbördan
            som s.k. evighetsgäldenärer dras med består ofta av förfallna
            räntor. Ränteskulden är ofta så stor att gäldenären aldrig hinner
            börja betala av den ursprungliga kapitalskulden. Kreditgivare
            erbjuder ofta lån som är räntefria under en viss period. Om låntagaren
            inte betalar krediten under denna period övergår dock den totala
            krediten till att börja löpa med en i många fall oskäligt hög
            ränta.
          </p>
          <p xml:id="i-S5UhiuQbquj7BY9hRQU8q3">
            Konsumentverket har i sin undersökning noterat att kreditgivarna
            i samband med utskick av inbetalningskorten ofta försöker locka
            låntagaren att öka sin kredit och att förlänga återbetalningstiden,
            vilket medför att krediten upphör att vara räntefri (Konsumentverket,
            PM 2003:04). I Finland finns sedan juli 2002 en tvingande bestämmelse
            avseende konsumtionskrediter och krediter för bostadsfinansiering
            som innebär att dröjsmålsräntan inte får överstiga Europeiska
            centralbankens styrränta med ett tillägg på 2 procentenheter.
          </p>
          <p xml:id="i-JeMwqtQ8AKCpiSZY8jDzdF">
            Med en begränsning av dröjsmålsräntan skulle skuldbördan kunna
            bli mer hanterlig för de gäldenärer som i dagsläget inte har möjlighet
            att betala av kapitalskulden. Regeringen bör därför återkomma
            med förslag till ändring i lagstiftning som innebär att det införs
            ett tak för högsta tillåtna räntesats när det gäller konsumtionskrediter.
            Detta bör riksdagen som sin mening ge regeringen till känna.
          </p>
          <head xml:id="i-WuMb4CBUWUtGHYD443ZLYV" type="h2">
            7.5 Betalningsanmärkningar
          </head>
          <p xml:id="i-KpF4PSGa12KqVyuu5DjeWe">
            En uppgift om en skuld som är obetald eller inte har betalats
            i tid kan leda till en s.k. betalningsanmärkning hos Upplysningscentralen
            (UC). Betalningsanmärkningar på privatpersoner finns kvar i UC:s
            register i tre år. Avgörande för om betalningsanmärkningen finns
            kvar är bl.a. om och när skulden betalats och om KFM har hunnit
            fatta beslut i ärendet eller inte. Den som drabbas av en betalningsanmärkning
            kan inte teckna hyreskontrakt, skaffa ett telefonabonnemang eller
            handla något på avbetalning under tre års tid. Det spelar ingen
            roll att skulden har reglerats.
          </p>
          <p xml:id="i-3QmULqb4zcCzATfTrYk8Dy">
            Det är inte ovanligt att en person hamnar i UC:s register på
            grund av en försent inbetald räkning. Vidare är det inte ovanligt
            att människor får betalningsanmärkningar på felaktiga grunder
            och att de har små eller inga möjligheter att rätta den felaktiga
            uppgiften. Regeringen bör därför återkomma med förslag till ändring
            i lagstiftning som innebär att betalningsanmärkningar för privatpersoner
            kvarstår i ett år i stället för tre år samt att betalningsmärkningar
            som registrerats felaktigt blir lättare att radera ur UC:s register.
            Detta bör riksdagen som sin mening ge regeringen till känna.
          </p>
          <head xml:id="i-HMWYLmBXSa4wJP56N3gKWs" type="h2">
            7.6 Utsökningsbalken
          </head>
          <p xml:id="i-H7ovsAw5JUUYTV2zhmyCvn">
            I utsökningsbalken (UB) regleras frågor om utmätning m.m. Den
            förra regeringen hade för avsikt att göra en översyn av UB men
            hann aldrig påbörja arbetet. Vi anser att det är angeläget att
            UB ses över i sin helhet men främst reglerna om vilka tillgångar
            en gäldenär får undanta från utmätning enligt 6 kap. UB.
          </p>
          <p xml:id="i-4qFAjByuK9nPGb6cSJ1hMS">
            Många överskuldsatta män och kvinnor och deras barn lever under
            långa perioder i praktiken på belopp som ligger i närheten av
            eller understiger existensminimum. Vidare är vi djupt oroade över
            vilka konsekvenser som den borgerliga regeringens lagändring om
            ökad självfinansiering av a-kassan får för personer som redan
            är överskuldsatta eller lever på marginalen. Förbehållsbeloppet
            bör ökas för att bl.a. möjliggöra för människor att kunna betala
            sina a-kasseavgifter.
          </p>
          <p xml:id="i-EUFrhPqJhNKBJNBNyphjzp">
            Regeringen bör tillsätta en utredning som gör en översyn av reglerna
            i utsökningsbalken.
          </p>
          <head xml:id="i-SZKGbDGqpbu8nKrvA2chtJ" type="h2">
            7.7 Barn som växer upp i fattigdom
          </head>
          <p xml:id="i-JepCsk138pjXYPTtE8GFTR">
            Enligt artikel 27 i konventionen om barnets rättigheter ska staten
            tillförsäkra alla barn en skälig levnadsstandard. Så sker dessvärre
            inte i dag. Det saknas t.ex. tillgänglig statistik om hur många
            barn som växer upp i fattigdom till följd av att föräldrarna är
            föremål för utmätning. Vi anser att det är av stor vikt att bekämpa
            barnfattigdomen eftersom barn som växer upp i utanförskap riskerar
            att få en betydligt sämre start i livet än andra barn. Riksdagen
            saknar i dag kunskap om hur många barn som växer upp med föräldrar
            som är föremål för utmätning. Denna kunskap måste vi erövra så
            att vi kan vidta åtgärder.
          </p>
          <p xml:id="i-KG4EWTsPddoNFL5qmyF1Wd">
            Regeringen bör därför tillsätta en utredning i syfte att ta reda
            på hur många barn som växer upp med föräldrar som är föremål för
            utmätning. Utredaren bör även komma med förslag till åtgärder
            för att förbättra livssituationen för dessa barn. Regeringen bör
            även ge KFM i uppgift att i sin statistik alltid redovisa antalet
            barn som lever med föräldrar som är föremål för utmätning. Detta
            bör riksdagen som sin mening ge regeringen till känna.
          </p>
          <head xml:id="i-M4ahcEcXTxTWisMrZkKrHS" type="h2">
            7.8 Skuldsättning av barn
          </head>
          <p xml:id="i-68xadYwZYvs8FUngR6aZsj">
            Enligt FN:s konvention om barnens rättigheter är det föräldrarna
            som ska ha det fulla ansvaret för barnen. Vuxna ska se till att
            barnens bästa alltid ska vara vägledande. Barn har som regel inte
            beslutanderätten över sina egna tillgångar, och därför bör barn
            heller inte kunna drabbas av skulder som de inte kan betala. Alltfler
            barn och ungdomar får betalningsanmärkningar och hamnar i kronofogdens
            register. Det är inte ovanligt att föräldrarna överför skulder
            på sina barn av olika anledningar, men barn kan själva skaffa
            sig skulder. Det som är gemensamt är att det är de vuxna som har
            ansvaret för barnens skulder. Det borde finnas lagar som reglerar
            skuldsättning av barn så att det i alla lägen är omöjligt. Konsekvenserna
            för barnen kan bli att de inte kan teckna hyresavtal, teleabonnemang
            eller låna pengar när de väl blir vuxna.
          </p>
          <p xml:id="i-GswR9mgeT2uWFLm7CfncPt">
            Föräldrabalkens regler om förmynderskap reformerades år 1995.
            Utredningen Frågor om förmyndare och ställföreträdare för vuxna
            (SOU 2004:112) bedömde att reformen i huvudsak har utfallit väl.
            Samtidigt föreslog utredningen vissa ändringar med anledning av
            att risken har ökat för att underårigas berättigade intressen
            kommer i kläm till följd av att föräldrarna i sin förvaltning
            numera har en större frihet att agera och dessutom står under
            mindre kontroll. Vad som kan hända är bl.a. att föräldrar förbrukar
            barnets tillgångar för egen räkning, företar äventyrliga spekulationer
            med barnets medel eller på ett eller annat sätt sätter barnet
            i skuld. Även om det är svårt att precisera missbruket i siffror
            finns det enligt utredningen inte skäl att tro att det har någon
            alarmerande omfattning. Utredningen anser att en återgång till
            den tidigare ordningen med komplicerade redovisnings- och kontrollregler
            är utesluten men att vissa begränsande åtgärder bör vidtas för
            att skärpa kontrollen över föräldraförvaltningarna.
          </p>
          <p xml:id="i-BCcxPz2LJXf4CTg3kWu49S">
            I propositionen Förmynderskapsrättsliga frågor (2007/08:150)
            föreslog regeringen vissa ändringar i syfte att minska risken
            för missbruk av barns tillgångar och stärka det allmännas tillsyn.
            För att skydda barn mot risken att behöva gå in i vuxenlivet med
            skulder föreslås att föräldrar inte ska kunna handla så att barn
            sätts i skuld om inte överförmyndaren har lämnat sitt samtycke
            till det. Användningen av spärrade bankkonton konton som föräldrarna
            inte kan disponera utan överförmyndarens tillstånd ska utökas.
            Överförmyndaren ska ges möjlighet att också spärra vissa finansiella
            tillgångar såsom aktier och fondandelar. Motsvarande förslag lämnas
            när det gäller gode män och förvaltare. Vänsterpartiet anser att
            lagstiftningen måste ändras så att barns skuldsättning förhindras.
            Vi stöder propositionens förslag som går i den riktningen (se
            vår motion till riksdagen med anledning av prop. 2007/08:150 Förmynderskapsrättsliga
            frågor). Regeringen bör återkomma med en utvärdering av hur åtgärderna
            i propositionen Förmynderskapsrättsliga frågor har inverkat på
            barns skuldsättning och om det är nödvändigt att vidta ytterligare
            åtgärder för att förhindra barns skuldsättning. Detta bör riksdagen
            som sin mening ge regeringen till känna.
          </p>
          <head xml:id="i-A37QsJ3tSLpGXzPLT3cqje" type="h2">
            7.9 Saneringslån och sociala lån
          </head>
          <p xml:id="i-13XReS5UxiVM4Dqx2cfzVc">
            I Finland kan den s.k. Garantistiftelsen lämna borgen åt en överskuldsatt
            privatperson för att hon eller han ska få ett nytt banklån och
            kunna betala av sina gamla skulder. Gäldenären ska efter att borgensåtagandet
            lämnas fullgöra sina förpliktelser gentemot banken som beviljat
            lånet. Om detta inte sker, inträder stiftelsen som borgensman.
            Målet med Garantistiftelsens verksamhet är även förebyggande.
            Borgen kan beviljas för att en kredittagare t.ex. ska kunna finansiera
            diverse inköp till bostaden med ett vanligt banklån. Låntagaren
            behöver på så vis inte teckna ett kreditavtal till oskäliga villkor
            varpå ytterligare överskuldsättning undviks.
          </p>
          <p xml:id="i-V1cXMfVHc5DDMmXR3ySh9A">
            Syftet är att låntagaren ska få ekonomin i balans och få ett
            slut på skuldcirkeln. Av Finansinspektionens allmänna råd framgår
            att en kreditgivare bör vara restriktiv med att bevilja lån för
            sanering av tidigare skulder. Möjligheterna för en överskuldsatt
            person att på egen hand skaffa sig ett lån till bra villkor för
            att sanera sin ekonomi är därför begränsad. Genom att personer
            med hyresskulder ges en möjlighet att teckna s.k. saneringslån
            torde antalet vräkningar minska. Överskuldsatta människor skulle
            få möjlighet att leva ett värdigare liv med allt vad det innebär
            i form av minskat psykiskt lidande och minskad social utslagning
            och hemlöshet.
          </p>
          <p xml:id="i-2VU5fct9bBc8uJ7MSi3wP7">
            Vårt förslag är att KFM får i uppdrag att hantera saneringslåneverksamheten.
            I vår budgetmotion (2007/08:C325) lade vi fram förslag på ökat
            anslag till KFM för att finansiera denna verksamhet.
          </p>
          <p xml:id="i-7g3r4mZvmeiq5GZvWA2UXV">
            För att förebygga överskuldsättning och för att främja ett hushålls
            förmåga att klara sin ekonomi har Finland, Holland, Irland och
            England infört s.k. sociala lån. Sociala lån kan beviljas en person
            som på grund av små inkomster och tillgångar inte annars kan få
            en kredit till rimliga villkor. Vid låneansökan görs en bedömning
            av låntagarens förmåga att betala tillbaka lånet varvid hänsyn
            tas till låntagarens nuvarande och framtida inkomster samt ålder,
            utgifter och skulder. Ett socialt lån ska inte ersätta socialbidrag
            och en person som ligger under socialbidragsnormen ska därför
            inte beviljas lån.
          </p>
          <p xml:id="i-A1Y54pJzVte1K9GST6GGZw">
            I Holland drivs socialbankerna som icke vinstdrivande organisationer
            och utgör en del av det kommunala socialväsendet. I Finland är
            den vanligaste orsaken till att en person ansöker om ett socialt
            lån att få ekonomin under kontroll genom att betala av gamla skulder.
            Av krediterna beviljas ca 65 % för skötsel av skulder och 35 %
            för bl.a. inköp av hushållsmaskiner och betalning av hyresskulder
            (Konsumentverket, PM 2003:04). Förslagsvis kan KFM även få i uppdrag
            att administrera en verksamhet med sociala lån. KFM behöver då
            självfallet ytterligare anslag.
          </p>
          <p xml:id="i-UqEwUaaSnP5bHvUDtmRT7W">
            Regeringen bör tillsätta en utredning som ser över möjligheterna
            för ett statligt kreditinstitut att erbjuda sociala lån samt ta
            fram förslag till lagstiftning om ett statligt kreditinstitut
            som erbjuder saneringslån. Detta bör riksdagen som sin mening
            ge regeringen till känna.
          </p>
          <head xml:id="i-Uimqkbgz6hf6K5tvWovLUq" type="h2">
            7.10 Inkassobolagens verksamhet
          </head>
          <p xml:id="i-Spm9yPQat18BTqPaxk59cU">
            Datainspektionen utövar tillsyn över inkassoverksamheten som
            ska bedrivas enligt god inkassosed (4 § lag 1974:182). Detta innebär
            bl.a. att gäldenären inte får vållas onödig skada eller olägenhet
            eller utsättas för otillbörlig påtryckning eller annan otillbörlig
            inkassoåtgärd.
          </p>
          <p xml:id="i-G6w9wJyUZ4ebHRxBKpiDy3">
            Trots det har inkassobolagen under senare år tillämpat en alltmer
            aggressiv indrivningsmetod (Konsumentverket, PM 2003:04). Gäldenärens
            möjlighet att betala av sin skuld har förkortats, indrivningsförsöken
            pågår under längre tid då fordringar säljs vidare från bolag till
            bolag, och även små belopp krävs in. Gäldenären är skyldig att
            utge ersättning för skriftliga betalningspåminnelser och kravbrev
            (lag 1981:739). En från början liten skuld kan således under inkassobolagens
            indrivningsförsök växa sig orimligt stor.
          </p>
          <p xml:id="i-RCmSSta7H4tPzEuGQC2SDZ">
            En gäldenär kan krävas på ersättning trots att den ursprungliga
            skulden betalats om fordringsägaren vill ha ersättning för kostnader
            som uppstått i samband med indrivningen. Vid ansökan om betalningsföreläggande
            hos KFM tillkommer ytterligare kostnader som drabbar gäldenären.
            Regeringen bör därför tillsätta en utredning med uppdrag att göra
            en översyn av inkassobolagens verksamhet samt lägga fram förslag
            till ändring i lagstiftningen i syfte att strama upp inkassoverksamheten.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-3oH5MkE1JstciCBe65ywid" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-rjeSX3VEbeWu4LJYH6ZBM" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-RPmcpmBYSfLUX1uRLqEDuq" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-PZARAyNA9BzNsKJXxgDom7" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-WcJhkSAaApqmB18S6AaWmf" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-VyWZ9HUgZyar4d6uoyow4L" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
          </list>
        </div>
      </div>
    </body>
  </text>
</TEI>
