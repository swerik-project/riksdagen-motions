<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00209">
  <teiHeader>
    <fileDesc>
      <titleStmt>
        <title>Vård för förövare av brott som relaterar till sexuell exploatering av barn</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård för förövare av brott som relaterar till sexuell exploatering av barn</title>
          <idno type="rdwebb">GV02Ju209</idno>
          <rs type="number">Ju209</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju209/text</ref>
          <ref type="dokument_url_html">http://data.riksdagen.se/dokument/GV02Ju209</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju209</ref>
          <ref type="doc">http://data.riksdagen.se/fil/98D91C07-ED7D-4081-8305-E457ABF0BDA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Urhfu5vz614SuU6zbd72da" type="signed"/>
        <correspContext corresp="i-Urhfu5vz614SuU6zbd72da">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Nco8iCqXjPinhvazpLx15B" type="referral">
          <date when="2007-10-16"/>
        </correspAction>
        <correspAction xml:id="i-6txYw169iUfStQm4s5qWx1" type="dismissal">
          <date when="2007-10-16"/>
        </correspAction>
        <correspAction xml:id="i-B4HXbaPzg2KLbdxZWfWjVc" type="numbering">
          <date when="2007-09-28"/>
        </correspAction>
        <correspAction xml:id="i-BJJRSVE2Q58hBczYrcKf45" type="submission">
          <date when="2007-09-26"/>
        </correspAction>
        <correspAction xml:id="i-8PcRdcN2xpigcnJKug2icB" type="transfer">
          <date when="2007-09-25"/>
        </correspAction>
        <correspAction xml:id="i-RKMvU9vbErAAibWbLn6iJD" type="assigned"/>
        <correspContext corresp="i-RKMvU9vbErAAibWbLn6iJD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TDCKdV7xxuW5NKfTAwVK9d">
            Förslag till riksdagsbeslut
          </head>
          <list style="ol">
            <item xml:id="i-L6AKxeHFGNbyafgiku99Bc">
              Riksdagen tillkännager för regeringen som sin mening vad som
              anförs i motionen om behovet av att förebyggande insatser utreds
              för att förhindra att potentiella förövare begår sexualbrott mot
              barn.
            </item>
            <item xml:id="i-4zVTguJprtDKugvLprRR6K">
              Riksdagen tillkännager för regeringen som sin mening vad som
              anförs i motionen om behovet av att det utreds om inte den frivilliga
              behandling som erbjuds sexualbrottsförbrytare under fängelsevistelsen
              kan utökas till att även omfatta möjlighet till behandling efter
              avtjänat straff.
            </item>
            <item xml:id="i-8UehQtFk38ZQqzYW9BHhBG">
              Riksdagen tillkännager för regeringen som sin mening vad som
              anförs i motionen om behovet av att forskning uppmuntras för att
              bättre förebygga sexualbrott, i synnerhet på området kommersiell
              sexuell exploatering av barn, för att bl.a. utreda den specifika
              förövarproblematiken och den behandling som barn som varit utsatta
              för kommersiell sexuell exploatering kräver.
            </item>
            <item xml:id="i-KqkRU1J1aVyfjfhUtpqsBK">
              Riksdagen tillkännager för regeringen som sin mening vad som
              anförs i motionen om behovet av att ytterligare medel tillsätts
              för att man snabbare ska kunna utreda barnpornografibrott och
              andra sexualbrott mot barn.
            </item>
          </list>
        </div>
        <div type="motContent">
          <head xml:id="i-9E3LtrTRXouss2Q8Mx7X2W" type="h1">
            Motivering
          </head>
          <p xml:id="i-BEHMTo2j8hKmTKn4t1yLj7">
            Under årens lopp har jag bl.a. via Ecpat och Rädda Barnen lärt
            mig att det är svårt för personer som känner en stark sexuell
            dragning till barn att få hjälp av samhället innan ett brott har
            begåtts. Frivillig behandling erbjuds först när brottet har begåtts
            och under fängelsevistelsen. I en utvärdering från 2004, som Ecpat
            lät genomföra, svarade en mamma på frågan: Hur borde samhället
            arbeta för att stävja barnsexhandeln?, på följande sätt:
          </p>
          <p xml:id="i-EvfqkSGDMEAbNEKyH6mCQs">
            Jag har personligen sökt hjälp för en ung 19-årig grabb som hade
            dragning åt att attraheras av barn. () Jag har sökt landet runt
            i ca 8 månader snart, men bara hittat stöd för övergreppsoffer.
            Samtliga platser jag kontaktade, sa i stort sett samma sak: Det
            här är ett för stort problem för vår verksamhet. Om pojken inte
            har gjort något olagligt än, vet vi inte vart man kan vända sig.
            Om han utsätter något barn, ska ni vända er till polis.
          </p>
          <p xml:id="i-9Bv24GU7TMYqtkReEHLsc3">
            Ecpat har också sedan starten av Ecpat Hotline tagit emot ett
            stort antal samtal från personer som konsumerar barnpornografi.
            Samtalen handlar om att personen vill tala om sin läggning, att
            de söker hjälp och att de inte har någon instans att vända sig
            till för att få hjälp.
          </p>
          <p xml:id="i-BnksfPNQUx5M68154tKBnF">
            Behovet av förebyggande åtgärder framgår också tydligt när man
            granskar det tydliga sambandet mellan konsumtion av barnpornografi
            och sexuella övergrepp på barn. En studie som Brottsförebyggande
            rådet genomförde i samband med Utredningen om sexuell exploatering
            av barn i Sverige SOU 2004:71, visade att så många som 40 % av
            gärningsmännen fällts för sexualbrott mot barn i samband med att
            de fälldes för barnpornografibrott. Av dessa hade dessutom en
            femtedel lagförts för sexualbrott mot barn vid minst ett ytterligare
            tillfälle. Studien baserades på 180 fällande barnpornografi­domar
            mellan åren 1993 och 2002 och första kvartalet 2003. I utredningen
            Barnet i fokus En skärpt lagstiftning mot barnpornografi SOU 2007:54
            genomfördes också en granskning av 303 fällande barnpornografidomar
            20012005. I 51 % av dessa domar (totalt 156 stycken) var den tilltalade
            också dömd för annan brottslighet än barn­pornografibrott, 71
            % av dessa för sexualbrott mot barn. I de allra flesta fall hade
            sexualbrottet begåtts mot ett barn som inte fyllt 15 år. I två
            tredjedelar av domarna var det begångna brottet riktat mot ett
            annat barn än barnet i det aktuella barnpornografi­brottet.
          </p>
          <p xml:id="i-Sdk6CeV3LkcaUnXMEiEhrs">
            Mot bakgrund av ovanstående är det tydligt att förebyggande insatser
            brådskar. Detta bör ges regeringen till känna.
          </p>
          <p xml:id="i-4tCVmvFyPR9hLPfC1Xzdzm">
            Den vård som i dag erbjuds på de fyra stängda kriminalvårdsanstalterna
            i Sverige, som tar emot sexualbrottslingar, är frivillig. Alla
            interner väljer av olika anledningar inte att delta i behandlingen.
            Ibland kan det också vara så att strafftiden är för kort för att
            en behandling skall vara möjlig att genomföra. Strafftiden för
            aktuella brott bör därför ses över så att det är möjligt att över
            huvud taget kunna erbjuda vård. Det bör utredas vilka åtgärder
            man kan vidta för att öka antalet som deltar i behandlingen. Det
            bör också undersökas om det inte finns möjlighet att inrymma de
            slutna och öppna anstalterna i samma lokaler, så att den enskilde
            kan få behandling av en och samma person under hela fängelsetiden.
            I dag kan en person som genomgår behandling komma att flyttas
            till en annan anstalt när personen skall flyttas från sluten till
            öppen anstalt, vilket självklart medför negativa konsekvenser
            för behandlingen.
          </p>
          <p xml:id="i-2DYSBoYcmrQbzbPUieMuBT">
            Därför borde även vård kunna erbjudas efter fängelsetiden mot
            bakgrund av vad som ovan redogjorts för vad gäller den höga återfallsstatistiken.
            Detta bör ges regeringen till känna.
          </p>
          <p xml:id="i-Nnru4NgaPQ2rv8vu1vjAPN">
            Det är inkonsekvent att erbjuda personer som dömts för sexualbrott
            mot barn en god behandling under fängelsetiden, men därefter inte
            erbjuda någon som helst form av stöd som uppföljning. Behandlare
            vittnar om att de kontaktas av före detta dömda förövare, då dessa
            är på väg att återfalla i destruktiva mönster. Både behandlare
            och före detta gärningsmän efterfrågar således denna möjlighet
            till vård i preventivt syfte. Det finns som framkommit inte tillräckligt
            med öppna mottagningar dit behandlare kan hänvisa före detta sexualbrottsdömda.
            Denna brist måste åtgärdas. Som ett komplement till fysiska mottagningar
            bör även en jourlinje eller hotline, inrättas. En sådan jourlinje
            skulle fylla en viktig roll eftersom pedofili ofta är förknippat
            med tabu och skam.
          </p>
          <p xml:id="i-LhyKPK4kuQ8dtAZzTxzRUb">
            Sammanfattningsvis är det absolut nödvändigt att man snarast
            möjligt utreder möjligheterna att utöka öppenvården för såväl
            dömda som potentiella gärningsmän. Straffskalorna måste också
            ses över så att vård över huvud taget är möjlig att erbjuda, vilket
            borde innebära att dagsböter och strafföreläggande utesluts. Det
            bör också övervägas om inte denna typ av brott alltid skall ha
            en påföljd förenad med vårdföreskrift. Detta bör ges regeringen
            till känna.
          </p>
          <p xml:id="i-GgCBva1mNjG7jbGSTi9964">
            Det behövs också mer forskning på området generellt för att samhället
            skall kunna sätta in rätt insatser. Den kunskap som finns om förövare,
            förövarproblematiken samt förövarbehandlingen för dessa kategorier
            brott finns inte samlad eller systematiserad. På vissa områden
            saknas i stort helt forskning, vilket bl.a. konstateras i utredningen
            Vuxnas kontakter med barn i sexuella syften , Ds 2007:13 sidan
            88: Allra sämst kanske kunskaperna är i fråga om gärningsmännen,
            vad som utmärker dem och hur de agerar. Det kan tilläggas att
            trots detta konstaterande av utredningen, föreslås inga åtgärder
            för att råda bot på okunskapen.
          </p>
          <p xml:id="i-UgMrerGspFPyvFVzDyDDRZ">
            Ett annat område som också i stort sett är blankt vad gäller
            forskning, är kunskap om förövare som begår kommersiella former
            av sexuella övergrepp mot barn. Dessa former av brott inbegriper
            barnpornografibrottet, människohandelsbrottet, sexköpsbrottet
            (personer som köper sex av människohandelsoffer), sexualbrott
            som begås mot barn där ersättning förekommer, sexualbrott som
            begås mot barn av svenskar utomlands och andra former av brott
            där sexuellt utnyttjande av barn sker på kommersiell väg eller
            med någon form av ersättning involverad. För att effektivt kunna
            bekämpa den allvarliga brottsligheten som livnär sig på barnsexhandeln,
            måste man analysera hela orsakskedjan och förstå sig på grundorsakerna
            till mekanismerna bakom problemet.
          </p>
          <p xml:id="i-XAQ4xvotME5SFUSRzB5JrF">
            Utöver vård och forskning på detta område måste också avslutningsvis
            understrykas betydelsen av att denna brottstyp utreds skyndsamt.
            Att fler brott utreds snabbare bidrar inte bara till att fler
            barn skyddas från att bli utsatta för sexuella övergrepp, utan
            också till att personer som begår denna typ av brott kan erbjudas
            behandling så fort som möjligt.
          </p>
          <p xml:id="i-36aBQXrAL16WbLdz8phjLk">
            Det är mot denna bakgrund av största betydelse att Rikskriminalpolisens
            grupp mot sexuella övergrepp mot barn &amp; barnpornografi, (Barnpornografigruppen),
            som utreder denna typ av brott, kontinuerligt förfogar över tillräckliga
            personella resurser för att tillfredsställande sköta sin verksamhet.
            Gruppen har tidvis legat cirka två år efter i sitt arbete. Den
            långa utredningstiden innebar de facto att samhället accepterade
            att personer som begår sexuella övergrepp på barn, kunde fortsätta
            med denna verksamhet relativt ostört under en längre period. Samtidigt
            kunde vi konstatera att barn som utsätts för sexuella övergrepp
            i Sverige, fick en kölapp på två år. Detta är inte acceptabelt.
          </p>
          <p xml:id="i-P1RdvQ8x8Ym9T4ysQhMhsv">
            Beslutet hösten 2006 att utbilda polise r lokalt för att utreda
            barnpornografibrott är ett steg i rätt riktning. Det är dock den
            centrala Barnpornografigrup pen som besitter kompetensen, erfarenheten
            och kontinuiteten. Barnpornografigruppen har också den viktiga
            rollen som både nationell och internationell koordinator, då denna
            brottstyp i flertalet fall är kopplad till den internationella
            brottsligheten, som kräver kontakt med Interpol och andra länders
            polismyndigheter. Det är också inom Barnpornografigruppen som
            identifieringen av offren sker, varför adekvat bemanning fortsättningsvis
            bör säkerställas.
          </p>
          <p xml:id="i-71bZYThs46FG5e5hZ3zThU">
            Enligt Rikskriminalpolisens chef Therese Mattson är det huvudsakliga
            problemet inte att utöka barnpornografigruppen, utan svårigheten
            är att rekry te ra personal som vill arbeta med frågan. För att
            råda bot på detta, bor de sexualbrott mot barn få högre prioritet
            genom exempelvis öronmärkta resurser. Det har visserligen anslagits
            ökade resurser generellt till polisen 2007 och 2008, men det är
            viktigt att det uttalas en tydlig prioritering. Om så inte görs,
            kommer vi även fortsättningsvis att se hur denna brottslighet
            hamnar längst ned i prioriteringsordningen. Detta bör ges regeringen
            till känna.
          </p>
          <p xml:id="i-QRhbTSgn7HuMG2aVfkUmVy">
            För att leva upp till FN:s barnkonvention, artikel 34, där det
            står att konventionsstaterna särskilt vidta alla lämpliga nationella,
            bilaterala och multilaterala åtgärder för att förhindra
          </p>
          <p xml:id="i-Hse4NxyJnVancxgVYTcspX">
            (a) att ett barn förmås eller tvingas att delta i en olaglig
            sexuell handling;
          </p>
          <p xml:id="i-VG68tBb7V4L6MApUYSreLG">
            (b) att barn utnyttjas för prostitution eller annan olaglig sexuell
            verksamhet;
          </p>
          <p xml:id="i-4BDrQxW3TFbm2TywVpsk7B">
            (c) att barn utnyttjas i pornografiska föreställningar och i
            pornografiskt material.
          </p>
          <p xml:id="i-FLjpKBQ9ZBVtXbbbLC87kR">
            Om vi vill skydda våra barn mot sexuella övergrepp och sexuell
            exploatering, måste ovan nämnda preventiva insatser omgående övervägas.
          </p>
        </div>
        <div type="motSignatures">
          <list>
            <item xml:id="i-8QNRUmNYqJjxwpT466TJEd" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
