<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__102/mot_1958_a_ak__102-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 102 år 1958
          </p>
          <p>
            Nr 102
          </p>
          <p>
            Av herr Lundqvist m. fl., angående en uppräkning av ersättnings-
            beloppen enligt militärersättningsförordningen.
          </p>
          <p>
            Vid olika tillfällen framföres motioner som syftar till att giva
            skadade värnpliktiga en högre ersättning än vad som utbetalas
            enligt gällande mili- tärersättningsförordning. I vissa fall har
            riksdagen tillmötesgått motionä- rers förslag, trots att statsutskottet
            icke tillstyrkt bifall till framställningen. Det har också förekommit
            fall där utskottet funnit sig böra meddela Kungl. Maj:t i skrivelse
            vad utskottet anfört vid ärendets behandling. Som lämpligt material
            för belysning av denna fråga vill vi hänvisa till de vid 1957
            års riksdag behandlade motionerna II: 87, II: 379, II: 380 och
            statsutskottets i anledning av motionerna avgivna utlåtanden nr
            148, 149 och 150 år 1957. Vid utskottets utlåtande nr 148 anföres
            följande motivering för avslag å motion II: 87: Vid behandling
            av ett antal med det förevarande ärendet likartade fall har utskottet
            i tidigare sammanhang haft anledning understryka, att man otvivelaktigt
            skulle kunna peka på en rad under militärtjänstgöring inträf-
            fade olycksfall, där verkningarna för den av skadan drabbade blivit
            förhål- landevis svåra utan att fördenskull vederbörande kunnat
            påräkna någon ersättning utöver den, som utgår med tillämpning
            av militärersättningsför- ordningen. Ett avsteg från huvudregeln
            på detta område skulle självfallet vara ägnat att medföra vittgående
            konsekvenser. I det fåtal där riksdagen tidigare lämnat sitt medgivande
            till särskild gottgörelse vid sidan av den författningsenliga
            har alldeles speciella skäl varit för handen.
          </p>
          <p>
            Så långt utskottet. I utlåtande nr 149 finnes en annan motivering
            för avslag på en framställ- ning enligt motion II: 379: Såsom
            av den lämnade redogörelsen framgår, har försvarets civilförvalt-
            ning numera inte velat avvisa tanken på att — med hänsyn till
            de speciella omständigheterna kring det olycksfall, som drabbat
            Ljunggren under hans militärtjänstgöring — förlikningsvis hålla
            honom skadeslös genom att till- erkänna honom en lämpligt avvägd
            engångsersättning. Men utskottet ansåg sig icke på grundval av
            föreliggande motion kunna framlägga något konkret förslag utan
            beslöt hemställa, att riksdagen måtte, i anledning av motionen
            II: 379, i skrivelse till Kungl. Maj:t giva till känna vad utskottet
            anfört. Till dessa anförda utlåtanden bör det väl omnämnas, att
            det i allmänhet vid skador i liknande fall medför sådana konsekvenser,
            som gör att veder- börande värnpliktig icke har möjlighet att
            återgå till sin civila gärning i det
          </p>
          <pb facs="riksdagen-motions-pdf/data/1958/mot_1958_a_ak__102/mot_1958_a_ak__102-002.pdf"/>
          <p>
            Motioner i Andra kammaren, nr 102 år 1958 11
          </p>
          <p>
            yrke eller i den näringsgren, för vilken han tidigare offrat
            år av sitt liv för utbildning och som syftat till att ge honom
            möjlighet att för framtiden försörja sig och sin familj. De vittgående
            konsekvenser, som statsutskottet i ovan citerade utlåtande nr
            148 påtalar, kommer ju i så fall att få bäras av den enskilde
            medborga- ren. Kan detta vara riktigt? I den moderna utbildningen
            syftar man väl närmast till att göra dessa övningar så realistiska
            och verklighetsbetonade som möjligt, vilket det i och för sig
            inte finns något att anmärka emot, såvida icke orimligt riskfyllda
            övningar företages, som kan medföra skador för värnpliktiga och
            övrig militärpersonal. Vi kan inte anse det vara ett rimligt krav
            på en medborgare att han, förutom uppehåll i sitt inkomstförvärv
            och försenade utbildnings- möjligheter för sitt civila arbete,
            dessutom ensam skall få bära bördan av ett olycksfall, som han
            utan eget förvållande drabbats av. Det kan icke heller vara rimligt,
            att vissa tillfälliga beslut skall vara av- görande för den skadades
            framtida försörjning. Det måste skapas ett bättre förhållande
            för dem, som i fosterlandets tjänst skall utbildas för vårt ge-
            mensamma försvar, så att de bättre än vad som nu är fallet kan
            tillerkän- nas en skälig olycksfallsersättning. Med ovanstående
            motivering får vi därför anhålla, att riksdagen må besluta att
            hos Kungl. Maj:t hemställa om en utredning med syfte att åstadkomma
            en uppräkning av ersättningsbeloppen enligt förordningen den 2
            juni 1950 (militärersättningsförordningen) nr 261, senast ändrad
            1955, samt förordningen den 2 juni 1955 nr 262, också den senast
            ändrad 1955.
          </p>
          <p>
            Stockholm den 22 januari 1958
          </p>
          <p>
            Artur E. Lundqvist Olof Andreasson Gunnar Lundmark Evert Svensson
            Rune Johansson Einar Andersson Kungälv i Norrköping Hyssna Nils
            Odhe Ingemund Bengtsson Valter Kristensson
          </p>
          <p>
            i Varberg i Göteborg
          </p>
        </div>
      </div>
    </body>
  </text>
</TEI>
