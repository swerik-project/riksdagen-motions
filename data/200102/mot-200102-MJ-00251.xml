<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0251/mot_200102_MJ_0251-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            2001/02 mnr: MJ251 pnr: v636
          </p>
          <p>
            Motion till riksdagen 2001/02:MJ251
          </p>
          <p>
            av Willy Söderdahl m.fl. (v)
          </p>
          <p>
            Ersättning till fiskare som får upp krigsmateriel
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen lägger fram ett förslag till lag
            som ger de svenska fiskarna ersättning för utgifter i samband
            med att krigsmateriel fångas i redskapen.
          </p>
          <p>
            Ersättning till fiskare
          </p>
          <p>
            Hav, sjöar och andra vattendrag har tidigare använts som en plats
            där man dumpat överbliven krigsmateriel. Det rör sig både om kemiska
            stridsmedel och annan överbliven materiel efter krigen. Helsingforskommissionen
            beräknar att det i Östersjön finns ca 40 000 ton, i Skagerrak
            160 000 ton. I de svenska sjöarna och vattendragen dumpades ca
            4000 ton använd ammunition. Utöver dessa kända dumpningar finns
            också de som aldrig kommit till vår kännedom och alla de minor
            och den ammunition som lades ut under själva kriget. Det mest
            naturliga vore, enligt principen om att förorenaren betalar, att
            de som dumpat också skall bärga det man dumpat. Nu låter detta
            sig inte så lätt göras. Dels kan det vara svårt att finna det
            skyldiga landet, dels är de flesta eniga om att det är mer riskfyllt
            att ta upp materielen än att låta den ligga kvar. Det får till
            följd att de som kan drabbas av problemet i dag främst är fiskerinäringen.
            Danska fiskare har varit mer drabbade än de svenska. Detta har
            fått till följd att Danmark sedan länge har en lag som garanterar
            de danska fiskarna ersättning för det ekonomiska avbräck som infångad
            krigsmateriel ger. I Sverige har vi inte lika generösa regler,
            även om staten till viss del ger ersättning till de drabbade.
            När Statskontoret utredde frågan på uppdrag av Jordbruksdepartementet
            föreslog kontoret att staten genom en fond skulle garantera det
            som fiskarna inte kunde få genom sina normala försäkringar.
          </p>
          <pb facs="riksdagen-motions-pdf/data/200102/mot_200102_MJ_0251/mot_200102_MJ_0251-0002.pdf"/>
          <p>
            2001/02:MJ251
          </p>
          <p>
            11
          </p>
          <p>
            Det skulle finnas en statlig försäkring som tog över där de andra
            slutade. Detta vore ett steg mot att få ett system som liknade
            det danska. Eftersom det inte rör sig om så stora summor för staten,
            men väl för den enskilde fiskaren, anser vi att svenska staten
            också måste garantera att fiskarna hålls skadeslösa när de ofrivilligt
            drabbas av dumpad krigsmateriel. Detta bör riksdagen ge regeringen
            tillkänna.
          </p>
          <p>
            Stockholm den 28 september 2001
          </p>
          <p>
            Willy Söderdahl (v) Murad Artin (v) Stig Sandström (v) Berit
            Johannesson (v) Maggi Mikaelsson (v) Eva Zetterberg (v) Lars Ohly
            (v)
          </p>
        </div>
      </div>
    </body>
  </text>
</TEI>
