<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00410">
  <teiHeader>
    <fileDesc>
      <titleStmt>
        <title>Straff för att delta i terroraktiviteter</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Straff för att delta i terroraktiviteter</title>
          <idno type="rdwebb">H102Ju410</idno>
          <rs type="number">Ju410</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju410/text</ref>
          <ref type="dokument_url_html">http://data.riksdagen.se/dokument/H102Ju410</ref>
          <ref type="dokumentstatus_url_xml">http://data.riksdagen.se/dokumentstatus/H102Ju410</ref>
          <ref type="doc">http://data.riksdagen.se/fil/A708E830-72E4-4675-9FFD-10488174CC54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Jq3Qg2bPoSZi1SNGcbk1y" type="signed"/>
        <correspContext corresp="i-3Jq3Qg2bPoSZi1SNGcbk1y">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-Gsij7ixzw8HYDjshJYCCj9" type="numbering">
          <date when="2013-10-08"/>
        </correspAction>
        <correspAction xml:id="i-23RuQRSs6y6nFfYcUoFjVP" type="submission">
          <date when="2013-10-04"/>
        </correspAction>
        <correspAction xml:id="i-C7YkLvaHq5X3ks2ooKS9cD" type="transfer">
          <date when="2013-10-04"/>
        </correspAction>
        <correspAction xml:id="i-N4WJ29aBHPv8EBAsxYJPgQ" type="assigned"/>
        <correspContext corresp="i-N4WJ29aBHPv8EBAsxYJPgQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Ss8nydoDH8Xu3fV9HTWrSq">
            Förslag till riksdagsbeslut
          </head>
          <p xml:id="i-Nz4Zdpz7mtWft5xrKgwTyS">
            Riksdagen tillkännager för regeringen som sin mening vad som
            anförs i motionen om att se över möjligheten med en straffpåföljd
            för att delta i aktiviteter som har koppling till terroraktivitet.
          </p>
        </div>
        <div type="motContent">
          <head xml:id="i-VkWWAd8ZMFruNoR2w92iPa" type="h1">
            Motivering
          </head>
          <p xml:id="i-WzY1K78VSa5EHXzYMBDh9s">
            En översyn bör snarast göras kring kriminalisering av att delta
            i terroraktiviteter även om de inte innebär en grundfinansiering
            eller aktivt deltagande i terrorhandling. Självklart ska de åtgärder
            som föreslås beakta individens integritet. Att straff ändå bör
            utmätas enligt nedan är för att förhindra de terrorhandlingar
            som kan genomföras av de grupper och organisationer som svenska
            medborgare rekryteras ur och ansluter sig till.
          </p>
          <p xml:id="i-FsD7e3gTftbJ5JxKigZQxM">
            Det får anses vara allmänt vedertaget, samt styrkt av tillgänglig
            forskning, att det saknas en generell profil på den individ som
            väljer att ta steget ut mot radikalisering till aktivt deltagande
            i terrordåd. En ofta framhållen gemensam faktor, och faktiskt
            en av de främsta, anses dock vara social kontakt med redan radikaliserade
            individer. (Exempelvis Lorenzo Vidino, Center for Security Studies,
            29 mars 2012.)
          </p>
          <p xml:id="i-8cDuX2L2YB8q3PjQGSbNAF">
            Frågan aktualiseras ytterligare i dagens situation där svenska
            medborgare de senaste åren deltagit i terrordåd utförda av terrorstämplade
            organisationer, samt i aktiv strid som ingående i grupper som
            benämns som al-Qaidainspirerade eller tillhörande andra våldsbejakande
            organisationer.
          </p>
          <p xml:id="i-JyUqaEUoULP2S2onMuCymJ">
            Tidigare i år har Säpo rapporterat att minst ett 40-tal svenskar
            deltar i strider i Syrien genom al-Qaidainspirerade, eller formellt
            anslutna organisationer. Antalet förväntas stiga, och om de radikaliserade
            militanta överlever striderna så är ett återvändande hem till
            Sverige sannolikt. Tidigare har svenska medborgare ingått, och
            ibland ingått i ledningen för, liknande grupper genom al-Qaida
            i Irak, formellt al-Qaidaanslutna al-Shabab i Somalia, al-Qaidaliknande
            grupper i Afghanistan, samt andra organisationer likt Hizbollah
            och al-Nusra i Syrien.
          </p>
          <p xml:id="i-KrbmuF3yQGxVLZkEEiA3J1">
            Stockholmsbombaren Taimour Abdelwahhab, de fyra svenskar som
            greps (och senare dömdes) strax innan ett proklamerat terrordåd
            mot Jyllandsposten, samt två åtalade för aktivitet kring al-Shabab
            är fler exempel på radikaliserade svenska medborgare som har deltagit
            i militanta organisationers träningsläger utomlands eller deltagit
            i strid i Somalia, Syrien, Iran, Pakistan, Afghanistan m.fl. länder.
          </p>
          <p xml:id="i-Sn7M7RRhDtatqm4QjgeYVY">
            Idag kan man i Sverige aktivt delta i terrorgruppers träningsverksamhet,
            ibland finansiera dem, eller delta i strid med al-Qaidainspirerade
            organisationer utan att detta kan hindras trots vetskap innan
            avresa. Ej heller ges en straffrättslig påföljd efter eventuell
            hemkomst.
          </p>
          <p xml:id="i-5Fas5Wshjur8U6zXXZCGba">
            Detta gäller dock inte de som har befunnits skyldiga till krigsbrott,
            övriga direkta brott eller aktivt har deltagit i en direkt terrorhandling.
          </p>
          <p xml:id="i-Lep5HZN45uVNn9UQCE3bzF">
            Eftersom en av av de främsta faktorerna för radikalisering är
            social kontakt med redan radikaliserade, och eftersom de återvändande
            har nyvunna kunskaper i vapen- och sprängämneshantering, föreligger
            det en betydande risk för vidare radikalisering samt ökad risk
            för terroristdåd i Sverige. De al-Qaidainspirerade grupperna har
            också pekat ut Sverige och svenska mål som legitima.
          </p>
          <p xml:id="i-8zpnHZGopcJciUVVfkycda">
            De svenska medborgarnas aktivitet i dessa organisationer har
            dock hittills i allt väsentligt resulterat i dåd utomlands. Följderna
            är fasansfulla.
          </p>
          <p xml:id="i-AXVNbqQizjNjYrRYx4q8Bc">
            Tusentals människor mördas, lemlästas och får sina mänskliga
            fri- och rättigheter kringskurna i de konflikter och förtryck
            som en del av dessa organisationers verksamheter lämnar efter
            sig, eller skapar utrymme för. Sett till internationella konventioners
            utgångspunkter så följer också ett rimligt folkrättsligt ansvar
            för Sverige att förhindra och motverka att krigsbrott, kringskärning
            av fri- och rättigheter och terrorbrott sker.
          </p>
          <p xml:id="i-5AFkkAGVbYJfeCGztp7Sfv">
            Det är därför en angelägen fråga för både Sveriges befolkning
            och svenska intressen utomlands samt för att skydda människor
            i andra länder som dessa aktiviteter måste stoppas.
          </p>
          <p xml:id="i-LPmRQuBocBBHLnbYsK6pSV">
            Från Säpos årsbok för 2012: Terrorhotet mot Sverige och svenska
            intressen härstammar främst från våldsfrämjande islamism, eller
            så kallade Al-Qaidainspirerade grupperingar samt De flesta planerar
            inte attentat i Sverige utan söker istället stödja terrorism genom
            rekrytering, finansiering och resandeverksamhet. Rekrytering,
            radikalisering och finansiering sker ofta via sociala kontakter,
            men även genom föreläsningar och propagandaverksamhet, bland annat
            på internet. (Säpo, årsbok 2012, s. 22.)
          </p>
          <p xml:id="i-Udbb5NCt3L4DuBtmC4Btw">
            Vi vill att det införs en straffrättslig åtgärd som kan tillämpas
            redan vid ett initialt skede, t ex när någon aktivt deltar i terrorstämplade
            organisationers träningsläger eller arbetar för eller bidrar till
            att finansiera dessa gruppers aktivitet.
          </p>
          <p xml:id="i-LREg2iJzzk9t34qFJt9h8c">
            Detta bör kunna ge en avskräckande effekt på den som överväger
            att ta steget ut i aktivt deltagande eller i konkret finansiering
            av grupper och organisationer som deltar i våldsbejakande aktiviteter
            och terrorism som medel för att uppnå politiska mål.
          </p>
          <p xml:id="i-6PnaFpavuVuw7GhauNC81E">
            Det finns flera exempel på att de svenska medborgare som återvänt
            från konflikthärdar efter att ha deltagit i olika extrema grupper
            har haft svårigheter med att återgå till ett vanligt liv. De kan
            också drabbas av trauman efter allt de medverkat till.
          </p>
          <p xml:id="i-JoG1fa8EMcbdYU5raAkhiN">
            Det finns länder inom Europa som har utrett frågan och även i
            vissa fall antagit konkreta lagförslag, exempelvis Danmark. Detta
            bör beaktas i utredningen.
          </p>
          <p xml:id="i-Usm6b5NkXu35KKUpg6x5LF">
            Idag finns inte en specifik lagstiftning med restriktioner och
            straffsatser för att förhindra att svenska medborgare tar sig
            till konfliktområden i dessa syften, ansluter till antidemokratiska
            terrorgrupper, bidrar till övergrepp på civila eller utför angrepp
            på demokratiska stater. Det är också svårt att lagföra dessa.
            Inte heller lagförs dessa vid hemkomst om de inte kan bindas direkt
            till konkreta brott.
          </p>
          <p xml:id="i-2w3zwa6JGmQYWNLvdDeyiZ">
            Säpo säger också i rapporten ovan att det finns aktörer i Sverige
            som medverkar i verksamhet kopplad till terrorism utomlands. Det
            är sannolikt inte ett begränsat eller övergående problem att hantera.
          </p>
          <p xml:id="i-FGCJsp1YPvLSaz4cUBGb7G">
            Motionen syftar till att regeringen ska genomföra en utredning
            i motionens anda i syfte att ta fram ett juridiskt regelverk för
            att motverka att svenska medborgare deltar i terroraktiviteter
            av olika slag. Regelverken ska också omfatta påföljder när man
            återvänder till Sverige efter att ha medverkat i terrorkopplade
            aktiviteter.
          </p>
        </div>
        <div type="motSignatures">
          <list>
            <item xml:id="i-WWWDRwMWiFbQpf6mimys5B">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
