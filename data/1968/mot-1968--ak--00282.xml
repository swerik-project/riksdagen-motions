<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00282">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__282/mot_1968__ak__282-001.pdf"/>
      <fw xml:id="i-6Lb1i4hPPjWARgRxFn26ms">
        Nr 282—288 Motioner i Andra kammaren, nr 282 år 1968 i
      </fw>
      <div xml:id="i-VF7JiSMVAVsw7XbsagrmbP" type="motHeader">
        <div xml:id="i-ASAJiEXNvpgRRnMgLW5HpW" type="motTitle"/>
        <div xml:id="i-4vf4pU8GGov5MBwjvfYPst" type="motSubmissionInfo"/>
      </div>
      <div xml:id="i-SAarth1a4qx7H38691hRDW" type="motBody">
        <div xml:id="i-KRnabkLrAeECnGG3FFiEWw">
          <p xml:id="i-5zkFaVCoZjg87s31pBSg4T">
            Nr 282
          </p>
          <p xml:id="i-SMsigcHkwT4uaa7GF657C5">
            Av herrar Wedén och Hedlund, angående vuxenutbildningen. (Lika
            lydande med motion nr 215 i Första kammaren)
          </p>
          <p xml:id="i-YLf8CWmBCmApmSfo5mzqQH">
            En rad betydelsefulla beslut har under senare år fattats i syfte
            att bättre tillgodose utbildningssamhällets krav på de ungas utbildning.
            Den utveckling som ägt rum i vårt land är ej unik. I en nyligen
            avgiven rapport från OECD anses det att det i så gott som hela
            Europa sedan 1950 har inträffat en verklig »utbildningsexplosion&gt;.
            Antalet akademiker och andra frivilliga studerande har fördubblats
            sedan 1950 och kommer säkert att fördubblas en gång till före
            1980. Utbildningsfrekvensen skiftar våldsamt mellan länderna men
            även mellan olika socialgrupper inom länderna. En grundprincip
            tycks vara: ju högre välstånd desto högre utbildningsstandard.
            I USA studerade 1960 närmare 70 96 av ungdomarna mellan 15 och
            19 år, i Portugal knappt 17 260. Än kraftigare är variationerna
            mel- lan socialgruppernas skolintensitet. I vårt land har som
            bekant angetts i riksdagsbeslut målsättningen ca 50 26 av en årskull
            16-åringar i gymnasium och fackskola 1970. Dessutom beräknar skol-
            överstyrelsen i likhet med yrkesutbildningsberedningen att ca
            35 Ib av 16-åring- arna år 1970 skall ges plats i yrkesskolan.
            Samhällets totala insatser för utbild- ningsväsendet inom SÖ:s
            område har ökat med ca 40 26 under den senaste femårs- perioden,
            och dess totala utbildningskostnader beräknas 1968/69 bli i genomsnitt
            5 200 kr. per elev (1966/67 års penningvärde). Det är dock inte
            bara antalet elever som ökat, kunskapsmassan har vuxit så att
            dagens elever får eller måste lära sig betydligt mer i skolan
            än vad föräldragene- rationen behövde. Men de förändrade och utvidgade
            kunskapskrav som den dy- namiska samhällsutvecklingen ställer
            på den enskilde träffar givetvis också tidigare generationer.
            Vad gäller de vuxnas utbildning nödgas man konstatera att den
            inte är tillfredsställande ordnad. Samhällets insatser har hittills
            varit otillräckliga. Ut- bildningsmöjligheter saknas i stor utsträckning
            och studiefinansieringsfrågan är otill- fredsställande ordnad.
            Det är i högsta grad märkligt och speciellt från de vuxenstuderandes
            synpunkt beklagligt att regeringen underlåtit att tillsätta den
            föreslagna parlamentariska ut- redningen av vuxenutbildningsfrågan.
            Den har därmed frångått en praxis som varit gällande de senaste
            decennierna i fråga om stora skolfrågor. Det är ofrånkomligt att
            samhället redan nu är tvingat att skaffa sig den nödvändiga överblicken
            och det fasta greppet om hela problematiken. Ett karakteristiskt
            drag har bl. a. varit en
          </p>
          <p xml:id="i-APvfBX5woSRYFQX3L7GysH">
            1 — Bihang till riksdagens protokoll 1968. 4 saml. Nr 282—288.
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-002.pdf"/>
          <fw xml:id="i-SWZLN7CfHhvUw9bVERn14U">
            2 Motioner i Andra kammaren, nr 282 år 1968
          </fw>
          <p xml:id="i-45CZQBTc7Z8oBxx8tZpiyh">
            bristande insikt om betydelsen av korrespondensundervisningen
            och de därtill an- knutna självstudierna. Frågan om de brevstuderandes
            finansiering av studierna bor- de långt tidigare upptagits till
            positiv behandling. Man har från regeringshåll vid flera tillfällen
            medgivit att nästa stora utbildnings- reform skulle komma att
            gälla vuxenutbildningen. Vi kan inte anse att detta löfte uppfylldes
            i och med 1967 års regeringsförslag och beslut. Vi vill som motivering
            för vuxenutbildningens utbyggnad särskilt hänvisa till följande
            fem huvudskäl. För det första bör vuxenutbildning och självstudier
            tillmätas en mycket stor be- tydelse därför att de i hög grad
            bidrar till personlighetsutvecklingen och ger möj- lighet till
            bättre kontakt med kulturlivet och samhällsutvecklingen. Detta
            spörsmål beröres i en annan från vårt håll väckt motion. Det är
            rättvisekravet. Många vuxna hindrades i sin ungdom från att få
            den skolning de hade förutsättningar att tillgodogöra sig. De
            bör i så stor utsträckning som möjligt få chans att kompensera
            detta. Ofta anförs att 80 Jo av de vuxna för närvarande endast
            har folkskola som formell bakgrund. Många har säkerligen kompletterat
            med nödvändig yrkesutbildning. Det är ändock realistiskt att tänka
            sig att ett stort antal vuxna får ett relativt försämrat läge
            på arbetsmarknaden i och med att allt fler årskullar med en mera
            grundlig och omfattande utbildning kommer med i konkurrensen.
            Kanske drabbar de här generationsskillnaderna i utbildningsstan-
            dard främst en viss grupp kvinnor. Vi avser då de som missgynnats
            av den hittills- varande könsrollsfördelningen och inte skaffat
            sig den utbildning de en gång hade inom räckhåll. Många av dessa
            önskar nu förbättra sin utbildning med sikte på inträde i förvärvslivet
            och behöver därvid samhällets stöd och stimulans. Det tredje skälet
            är att effektivitet i produktionen fordrar välutbildad arbetskraft.
            De negativa verkningarna av strukturrationaliseringar med åtföljande
            omställnings- processer kan dämpas om den anställde är rätt rustad
            att möta dem. En relativt vid yrkesutbildning som grund för en
            följande specialisering torde svara bäst mot ar- betsmarknadens
            skiftande krav. Utbildningsfaktorn torde i många fall vara en
            om- ständighet av likvärdig betydelse för produktionsökningen
            som faktorerna kapital- investeringar och teknisk utveckling.
          </p>
          <p xml:id="i-Fi4shXFkorr2WTnGavZyLo">
            Det fjärde skälet kan sägas vara en följd av det andra nämligen
            att alla — oav- sett yrkeskategori — i allt högre utsträckning
            blir i behov av kontinuerlig fortbild- ning. Det är möjligt att
            detta i ökad utsträckning kommer att tillgodoses på arbets- tid.
            Men därutöver krävs betydande insatser av samhället i form av
            kursverksam- het med uppgift att anpassa yrkeskunnandet efter
            den tekniska utvecklingen. Vad beträffar det femte skälet så innebär
            en ökad vuxenutbildning nya möjlig- heter senare i livet för de
            »skoltrötta&gt; elever som av olika anledningar mötte stora svårigheter
            under den reguljära skolgången. Bristande studietradition i hemmet
            kanske inverkade menligt på skolgången för en del av dem. Andra
            kanske inte fann sig till rätta i skolan på grund av pubertetsbetingade
            eller andra problem. Det är också berättigat att ställa frågan
            om den reguljära skolans pedagogik för närvaran- de innehåller
            så myckot av individualiserad undervisning att alla begåvningstyper,
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-003.pdf"/>
          <fw xml:id="i-178rdGxRiiKrKApC5Li4VF">
            Motioner i Andra kammaren, nr 282 år 1968 3
          </fw>
          <p xml:id="i-QYpJVffXgisBqKwr2HH4P7">
            t. ex. de kreativa, får maximalt utbyte. Det är dessutom rimligt
            att tänka sig att all- varliga motgångar i den obligatoriska skolan
            i mindre grad upplevs som något livsavgörande av eleverna om en
            väl utbyggd vuxenundervisning finns. Vetskapen härom kan också
            verka i positiv riktning på samarbetet lärare— elev.
          </p>
          <p xml:id="i-TPq3C1VtAMoEAWzVfpqwvz">
            Parlamentariskt sammansatt utredning
          </p>
          <p xml:id="i-PG4WaxidDzX6jEMaLPHEox">
            Då regeringens proposition om vuxenutbildningen behandlades av
            riksdagen vå- ren 1967 betonades från oppositionshåll ånyo kraftigt
            och konsekvent frånvaron i förslaget av ett samlat och energiskt
            grepp på hela vuxenutbildningsproblemet. Bak- grunden till förslaget
            var som bekant resultatet av flera olika utredningar, främst då
            gymnasieutredningen och yrkesutbildningsberedningen, och det bör
            påpekas att dessa krävde en samordning beträffande vuxenutbildningens
            organisation som ännu saknas. Det är en stor brist att en enda
            utredning ännu ej fått uppdraget att dels företaga en grundlig
            och systematisk översyn av redan etablerad vuxenunder- visning
            och de studiemöjligheter som därmed står till buds för de vuxenstuderande
            och dels kartlägga de skiftande studiesociala villkor som nu gäller
            för de vuxna. Ett sådant utredningsarbete bör bl. a. bygga på
            det principbetänkande som yrkes- utbildningsberedningen har avlämnat.
            Kunskaperna om de vuxenstuderandes spe- ciella situation, utbildningsbakgrund,
            studieförutsättning och syfte med studierna är klart otillräckliga.
            Utbildnings- och arbetsmarknadsmyndigheterna har bristande kännedom
            om den omfattande vuxenutbildningsverksamhet som ligger utanför
            den av samhället bedrivna och understödda. Det kan här vara fråga
            om t. ex. företags, organisationers eller särskilda myndigheters
            åtgärder för att främja fortbildningen för en speciell kategori
            människor. Den av oss tidigare förordare parlamentariskt sammansatta
            kommittén är såle- des fortfarande i högsta grad aktuell och enligt
            vår mening nödvändig för det fort- satta planeringsarbetet inom
            vuxenutbildningen. En avsevärd utbyggnad av vuxen- utbildningen
            borde framstå som en av de stora utbildningsreformerna vid sidan
            av de efter kriget genomförda. Med tanke på arbetsuppgifterna
            för den parlamentariska kommittén — vilka vi ämnar att närmare
            gå in på senare — står mycket att vinna i fråga om sakkun- skap
            och erfarenhet, om denna får en sammansättning med inslag utom
            från stats- makterna även av representanter för några av näringslivets
            olika branschorgan och organisationsväsendet. Dessa är huvudmän
            för en ofta omfattande vuxenutbildning. Det finns anledning att
            påpeka att LO disponerar över 2 kurscentra och en folk- högskola
            och att TCO likaledes förfogar över 2 kurscentra, där verksamheten
            be- drivs dels i form av studiecirklar och dels i form av internatkurser.
            Sistnämnda or- ganisation arrangerar kurser för uppskattningsvis
            150 000 personer per år. Att man på många håll inom näringslivet
            och dess organisationer bedriver en systema- tisk och vidsträckt
            utbildningsverksamhet är också väl bekant. Man torde allmänt ha
            insett att det är alldeles nödvändigt för företagen att kontinuerligt
            fort- och vi- dareutbilda sin personalkader om konkurrensförmåga
            och hög produktivitet skall
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-004.pdf"/>
          <fw xml:id="i-TiqsnsG9MT4nmUzRiHvj8E">
            4 Motioner i Andra kammaren, nr 282 år 1968
          </fw>
          <p xml:id="i-BMotNSLxGxEwbJeDBRDF53">
            vidmakthållas. Enligt en forskargrupp vid Göteborgs universitet
            går grovt räknat mellan 0,2 och 2 Yo av företagens omsättning
            till utbildningskontot. Uppskattnings- vis 100 000 av industrins
            drygt 350 000 tjänstemän beräknas varje år genomgå nå- gon form
            av utbildning. Vi vill sålunda hävda att en allsidigt sammansatt
            utredning är bäst lämpad att belysa de väsentliga områden av vuxenutbildningen
            som återfinns inom t. ex. stu- dieförbundens, korrespondensinstitutens,
            industrins, hantverkets och servicenäring- arnas studieverksamhet.
            Med en utredning av ovan angiven sammansättning ökar utsikterna
            att få en överblick av möjligheterna till samordning mellan dels
            arbets- marknadspolitiskt motiverad och övrig vuxenutbildning
            och dels de skiftande for- mer av studiesocialt stöd som nu är
            aktuella för den vuxenstuderande. Statsutskottets och riksdagens
            majoritet har hittills avslagit kraven på en ny utredning med
            den motiveringen att fortsatt utredningsarbete skulle hämma genom-
            förandet av redan beslutade reformer. Detta synes oss vara ett
            svepskäl. I statsut- skottets utlåtande nr 117 år 1967 anses det:
            »Mot bakgrund av utskottets uppfatt- ning att krafterna nu närmast
            bör koncentreras på den föreslagna reformens ge- nomförande och
            med hänsyn till den tidsutdräkt, som en ny utredning innebär,
            kan utskottet inte finna det motiverat att riksdagen... anhåller
            om en översyn av hela vuxenutbildningsområdet genom en parlamentariskt
            sammansatt kommitté.&gt; Dock intog utskottet i sitt utlåtande
            en ambivalent hållning. Man menade också att myn- digheter och
            organ som har att verka för reformens genomförande bör ha uppmärk-
            samheten riktad framåt mot en ytterligare utveckling av vuxenutbildningen.
            Självfallet anser vi att en ny utredning skall arbeta vidare på
            den utstakade vä- gen. Den skall föreslå och förbereda den rad
            av reformer som bör komma inom en snar framtid samt komma med
            förslag som kan komplettera och förbättra de senast genomförda
            reformerna. Vi kan inte i något avseende dela de farhågor ut-
            skottet ger uttryck för.
          </p>
          <p xml:id="i-VskqsbG2j9B7TXomWA1ifD">
            Kommitténs arbetsuppgifter
          </p>
          <p xml:id="i-Lzk7z3zXZHd4CigfJsDjWH">
            Som förut antytts är de arbetsuppgifter den nya utredningen bör
            få mycket vitt- omfattande. Den bör ta upp frågan om eventuell
            särskild lärarutbildning för vuxen- undervisningens behov. Någon
            sådan existerar ej för närvarande trots att många av de lärarkandidater
            som nu utbildas senare kommer att knytas till den lokala vuxen-
            utbildningen. Den bör ge förslag till åtgärder som kan undanröja
            bristen på ade- kvata pedagogiska hjälpmedel inom vuxenundervisningen.
            I stor utsträckning an- vänds nu läroböcker avsedda för ungdomsundervisningen
            och dess målsättning. Det torde fortfarande finnas möjligheter
            att utnyttja befintliga skollokaler på tider då dessa ej disponeras
            för sitt huvudändamål. Därigenom skulle på ett ända- målsenligt
            sätt delar av vuxenutbildningens lokalbehov tillgodoses. Vid planeringen
            av framtida skollokaler bör skolmyndigheterna beakta den ut- ökade
            vuxenutbildningens lokalbehov. Frågan om vilka förkunskaper som
            skall krävas för rätten att studera och ten- tera vid universitet
            måste uppmärksammas.
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-005.pdf"/>
          <fw xml:id="i-GkjwZAqfuoqHzAkmo1CbPt">
            Motioner i Andra kammaren, nr 282 år 1968 5
          </fw>
          <p xml:id="i-NAXyeLqst1KALaSwhzUhDM">
            För rätt till inträde i lokal vuxenutbildning uppställes för
            närvarande kravet att sökanden skall vara behörig för studier
            i vald ämneskurs och ha ett klart angivet studiemål. Dessutom
            skall studierna vara av betydelse för den studerandes yrkes- verksamhet
            eller yrkesval. Statsutskottet har dock med rätt ansett att kravet
            på klart angivet studiemål ej får tolkas alltför bokstavligt.
            Kommittén får självfallet ej heller bortse från vuxenpedagogikens
            behov av ett energiskt forsknings- och utvecklingsarbete. Men
            vi konstaterar med tillfredsställelse att våra tidigare påstötningar
            i den frågan numera fått ett visst resultat. En utred- ning, som
            särskilt tillsatts för att pröva frågan om samverkan mellan de
            pedagogiska institutionerna vid lärarhögskolorna och universiteten,
            skall även beakta vuxenpe- dagogikens speciella problem. Men som
            vi tidigare motionsvägen förordat är det angeläget att en ny utredning
            koncentrerar sin uppmärksamhet på en del huvudfrågor för att det
            nödvändiga underlaget för en helhetssyn på hela vuxenutbildningen
            skall erhållas. De detaljfrå- gor som tidigare tagits upp i detta
            kapitel kan därvid med fördel inkluderas i de större sammanhangen.
            Den rikt varierade utbildningsverksamhet som myndigheter, företag
            och orga- nisationer bedriver hör till de angelägna frågor som
            omgående bör penetreras. Den interna företagsutbildningen är vid
            jämförelse med de övriga verksamheterna missgynnad i ekonomiskt
            avseende. Denna utbildning, som är arbetsmarknadspoli- tiskt motiverad,
            tas upp närmare i separata motioner. Det kan dock noteras att
            departementschefen även i år har avslagit arbetsmarknadsstyrelsens
            förslag till stat- ligt stöd åt företagsutbildningen. Ett bidrag
            med 3 kr. per elev och närvarotimme var äskat. Andra huvuduppgifter
            för utredningen blir givetvis också att klarlägga möjlig- heterna
            att använda etermedia i vuxenutbildningens tjänst och att inrätta
            ett Radio- TV-korrespondensuniversitet. Även detta problemkomplex
            tas upp till utförlig be- handling i separata motioner. Detaljerade
            förslag framläggs där som alternativ att övervägas i det framtida
            utredningsarbetet. En inte ringa del av självstudierna äger rum
            under sommarmånaderna, då enligt gammal praxis flertalet av våra
            officiella undervisningsinstitutioner ej är i arbete. För många
            människor framstår självstudier ej som en börda utan som en stimulans,
            och möjligheter att bedriva dem även under semestertid ser man
            som en fördel. Från samhällets sida bör man tillmötesgå önskemål
            från de vuxenstuderande genom att samhälleliga insatser i form
            av kurser, lokaler m. m. står till förfogande i viss utsträckning
            även under sommarmånaderna. Önskemålet om en stor reform av det
            studiesociala stödet till de vuxenstuderande kvarstår med oförändrad
            styrka. Framför allt saknas en grundläggande genomgång av de vuxenstuderandes
            studiesociala villkor. Den skulle kunna ge upphov till ett bidragssystem
            av större enhetlighet än vad som för närvarande är fallet. Den
            studerande vid gymnasiala skolor och vid särskilda läroanstalter
            för vuxna kan nu erhålla stöd genom studiehjälpssystemet. Har
            studierna påbörjats efter fyllda 21 år utgår förhöjt studiebidrag.
            Studiemedelssystemet är avsett för stude-
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-006.pdf"/>
          <fw xml:id="i-4ZGmyMQz2VuU2HPDE19yJ6">
            6 Motioner i Andra kammaren, nr 282 år 1968
          </fw>
          <p xml:id="i-Y8nBSWP29TcJUbAvwvW58N">
            rande vid de postgymnasiala utbildningsanstalterna. Personer
            över 40 år är dock utestängda från denna hjälp såvida inte särskilda
            skäl föreligger. En tredje form av studiestöd utgör de utbildningsbidrag
            som utgår till vuxenstuderande som ge- nomgår om- eller uppskolning
            i AMS:s eller SÖ:s regi. Dessa olika grupper av vuxenstuderande
            erhåller alltså stöd från samhällets sida i ganska skiftande utsträckning.
            Detta medför svåra gränsdragningsproblem och väcker ett behov
            av en omsorgsfull avvägning när det gäller att skapa förutsätt-
            ningar för den önskade utbildningen utan att använda regler som
            betraktas som mindre rättvisa. Här möter alltså spörsmål som utredningen
            bör ägna stor upp- märksamhet. Även behandlingen av dem som ägnar
            sig åt deltidsstudier bör därvid uppmärk- sammas. Dessa behandlas
            för närvarande relativt snävt. Utredningen bör också uppmärksamma
            den grad av hänsyn som bör tas till vederbörandes egen inkomst
            samt frågan om därvid även makes resp. makas inkomst bör beaktas.
          </p>
          <p xml:id="i-CtEjooWEufeY1hUoac1gWV">
            Korrespondensstuderande
          </p>
          <p xml:id="i-FgrkmrFLZaxJYmyDbTW4o2">
            De korrespondensstuderande är i studiesocialt hänseende ännu
            kraftigt missgyn- nade. Ofta tvingas de göra stora uppoffringar
            för att fullgöra sina studier. De har, förutom för själva brevstudierna,
            kostnader för deltagande i preparandkurser och för avläggande
            av tentamina. De faller utanför de former av studiesocialt stöd
            som tidigare berörts. Kostnader på mellan lågt räknat 3 000 och
            4 000 kr. torde vara vanliga för att nå fram till studentexamensnivån.
            Enligt vår mening bör på sikt all målinriktad korrespondensundervisning
            göras kostnadsfri för eleverna i den mån det uppsatta studiemålet
            nås. Den målinriktade brevskoleundervisningen — som äger rum på
            förgymnasial och gymnasial nivå — anser vi bör göras kostnadsfri
            redan nu för eleverna i den mån studiemålet nås. Dessa studier
            medför jämfört med den skolundervisning som eljest skulle erfordras
            betydande besparingar för det allmänna. Dessutom talar vägande
            rättviseskäl för ovanstående förslag. Praktiskt kan saken ordnas
            antingen så att samhället utbetalar stipendier motsvarande de
            reella kostnaderna efter god- kända tentamina i enskilda ämnen
            eller så att korrespondensinstituten får rekvirera medel från
            staten allteftersom eleverna fullgör vissa kursmoment. Instituten
            betalar därefter tillbaka de kursavgifter som i förväg erlagts
            av eleverna. Det måste tilläggas att den ovan föreslagna reformen
            gäller brevskolestuderande som inte vinner inträde vid vuxenskolan
            i Norrköping och får sina studier betalda där. Som bekant fick
            genom beslut förra året 1000 studerande denna möjlighet. Antalet
            föreslås av departementschefen bli höjt till 1250 nästa budgetår.
            Dessa betalar staten studiekostnaderna för även i de fall studierna
            inte leder fram till ten- tamina. Den effekten får inte vårt förslag,
            som emellertid innebär ersättning för ett väsentligt större antal
            elever. Hermods/NKI uppger att man för närvarande har inte mindre
            än 8 000 elever registrerade som läser kurser på dessa nivåer.
            Rättvisehänsyn talar också för att korrespondensskoleleverna befrias
            från de
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-007.pdf"/>
          <fw xml:id="i-Q4PfrUufSkZYsz8LKkV3Tx">
            Motioner i Andra kammaren, nr 282 år 1968 7
          </fw>
          <p xml:id="i-6nEsJLwHtSYB5bRpzxvrJZ">
            kostnader som orsakas av examination och deltagande i de preparandkurser
            som instituten anordnar för sina elever i samband med examinationen.
            De bör också komma i åtnjutande av samma studiesociala stöd som
            eleverna vid de statliga vuxenskolorna får i samband med perioderna.
          </p>
          <p xml:id="i-LU6SZRNRBvmejWuktmNfWr">
            Riksrekryterande vuxenutbildningscentrum
          </p>
          <p xml:id="i-AZ5uAgvX5LFh2HoKiCYRTR">
            I vårt land finns för närvarande två riksrekryterande vuxenutbildningsskolor.
            De är belägna i Norrköping och Härnösand. Ett tredje riksrekryterande
            vuxenutbild- ningscentrum skulle möjliggöra större valfrihet för
            de vuxenstuderande. Kommer detta till stånd borde det vara möjligt
            att där studera på såväl förmiddags- och eftermiddags- som kvällstid
            samt på vardagar och under veckoslut. För placering i Stockholm
            av detta centrum talar en rad skäl. Det skulle kunna fungera som
            ett lämpligt forskningsfält av vuxenpedagogiska frågor för Stockholms
            universitets pedagogiska institution och lärarhögskolan i Stockholm,
            där nya me- toder kunde arbetas fram och prövas och metodik för
            vuxenundervisningen kunde utvecklas. Elevunderlaget skulle bli
            mycket stort. Redan befintliga skolbyggnader i Stockholms innerstad
            skulle kunna utnyttjas. Nybyggnation skulle således inte krä-
            vas i någon större utsträckning. En utredning bör dock närmare
            ta ställning till lokaliseringsfrågan.
          </p>
          <p xml:id="i-XMJE4kBMVydh7uXQp2rUYM">
            Vuxenutbildningens organisation
          </p>
          <p xml:id="i-9CEZoC6GE3cc6vpEt85YZB">
            Genom det beslut som togs i våras är kommunerna huvudman för
            den lokalt anordnade vuxenutbildningen. Statsbidrag täcker till
            100 26 kostnaderna för lärare och skolledning. Även om kommunernas
            aktivitet tilltager — SÖ räknar med en höjning av ca 7 000 elever
            nästa budgetår — finns anledning att understryka det ansvar kommunerna
            bör ikläda sig när det gäller främjadet av vuxenutbildningen.
            Den nuvarande skollagens andra paragraf innehåller en bestämmelse
            om att kom- munerna är skyldiga att på olika sätt sörja för undervisningen
            av barn och ungdom. Införandet av en liknande bestämmelse som
            anger att denna skyldighet också om- fattar uppgiften att främja
            utbildningen av de vuxna skulle därför innebära en del- vis ny
            principiell syn på förhållandet kommun-vuxenutbildningen och ytterligare
            markera sambandet mellan dem. Men i och med att kommunernas åtaganden
            på det här området ökar aktualiseras också behovet av stadga i
            verksamheten och samordning mellan alla olika anordna- re av vuxenutbildning.
            Detta underströks också i proposition nr 85. En sådan sam- ordning
            bör då äga rum i organiserade former. Vi anser att särskilda vuxenutbild-
            ningsråd (kommunal nivå) och vuxenutbildningsnämnder (länsplanet),
            upprättade av och underställda skolstyrelser och länsskolnämnder,
            skulle utgöra efter relativt fria former arbetande organ och bäst
            lämpade att ombesörja det önskade sam- arbetet. De skulle avlasta
            mycket arbete från skolstyrelser och nämnder, kunna bedriva en
            mer aktiv och utåtriktad verksamhet men i formellt hänseende ha
            uteslutande en rådgivande funktion.
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-008.pdf"/>
          <fw xml:id="i-MUPFLvBSF5asxsTw5S56DB">
            8 Motioner i Andra kammaren, nr 282 år 1968
          </fw>
          <p xml:id="i-6U8RGkrNvv1Q2XeP3f1Vdn">
            Vi förordar inrättandet av dem samtidigt som vi pekar på möjligheterna
            att även på riksplanet effektivisera och samordna vuxenutbildningens
            administration. Inom skolöverstyrelsen finns f. n. särskilda byråer
            dels för folkbildningen och dels för omskolningsverksamheten.
            För den målinriktade vuxenutbildningen borde en särskild byrå
            inrättas, varefter dessa byråer sedan kunde sammanföras till en
            särskild avdelning som skulle handlägga samtliga frågor rörande
            vuxenutbildningen.
          </p>
          <p xml:id="i-EBU9KYvHyonRMFkBqsabA2">
            Bestämmelser om kurs- och gruppstorlek
          </p>
          <p xml:id="i-EEYDHhTmHPWwi8sLvg8pWw">
            Slutligen vill vi ånyo påpeka att departementschefen inte följde
            gymnasieutred- ningens och yrkesutbildningsberedningens rekommendationer
            att fastställa ett mi- nimiantal av 8 elever för att ämneskurs
            kulle kunna anordnas. Med hänsyn till att svårigheter torde föreligga
            särskilt på mindre orter att få till stånd större grup- per föreslår
            vi att en sänkning från 12 till 8 av detta minimiantal genom dispens
            kan möjliggöras. Maximiantalet bör likaledes sänkas från 35 till
            30. Härigenom underlättas en större individualisering av undervisningen.
            I särskild motion göres hemställan om studiesocialt stöd till
            korrespondens- studerande. Med hänvisning till vad i motionen
            anförts hemställer vi, att riksdagen måtte besluta I. att i skrivelse
            till Kungl. Maj:t anhålla om en samlad över- syn av hela vuxenutbildningsområdet
            genom en parlamen- tariskt sammansatt kommitté, vari även skall
            ingå represen- tanter för näringsliv och organisationsväsende,
            varvid sär- skild uppmärksamhet bör ägnas a) av företag, organisationer
            och myndigheter m. fl. be- driven vuxenutbildning, b) det fria
            folkbildningsarbetet och dess relation till den målinriktade vuxenutbildningen,
            c) radio-TV:s verksamhet för vuxenutbildningen, d) korrespondensundervisningens
            möjligheter att komplet- tera annan vuxenutbildning och samordnas
            med denna, e) de vuxenstuderandes speciella studiesituation med
            hän- syn till deras förkunskaper och studieförutsättningar m.
            m. samt f) frågan om införande av ett rättvist studiesocialt stöd
            åt de vuxenstuderande; II. att i skrivelse till Kungl. Maj:t hemställa
            om förslag 1) att i varje kommun och län skall finnas vuxenutbild-
            ningsråd och vuxenutbildningsnämnder, upprättade av och underställda
            skolstyrelse respektive länsskolnämnd, varvid sammansättning och
            uppgifter fastställes med beaktande av de förslag yrkesubildningsberedningen
            framlagt,
          </p>
          <pb facs="riksdagen-motions-pdf/data/1968/mot_1968__ak__282/mot_1968__ak__282-009.pdf"/>
          <fw xml:id="i-YB2SMhi8kjUa1a5CQwVQK3">
            Motioner i Andra kammaren, nr 282 år 1968 9
          </fw>
          <p xml:id="i-PApw95g2KdDvb4JzdCmLBZ">
            2) att minimiantalet 12 aktiva studerande för att få an- ordna
            ämneskurs med hänsyn till glesbygdernas förhållan- den kan genom
            dispens av Kungl. Maj:t eller myndighet Kungl. Maj:t förordnar
            sänkas liksom antalet 35 aktiva stu- derande för delning av ämnesgrupp,
            3) att undervisningen vid ifrågavarande preparandkurser för real-
            eller studentexamen i princip skall vara kostnads- fri, 4) att
            privatistens examination skall vara kostnadsfri samt begära att
            Kungl. Maj:t utfärdar föreskrifter härom, 5) att vid förgymnasial
            och gymnasial utbildning de kor- respondesstuderande — i den mån
            de ej antas vid de stat- liga vuxenskolorna — bör beredas kostnadsfri
            undervisning enligt i motionen angivna riktlinjer.
          </p>
          <p xml:id="i-3CfRdsWr7AXQ2Ab6Xt7Yw6" type="date">
            Stockholm den 24 januari 1968
          </p>
          <div xml:id="i-jhPhYemxsq6KXscQUZ7NH" type="signatureBlock">
            <list xml:id="i-WDcEggjiH4vUgM4w8FVg31">
              <item xml:id="i-FcHwGkag47idR4WAexZJfS" who="i-BtszRKWKgFfiTcr2r2Ek6j" type="signature">
                Sven Wedén (fp)
              </item>
              <item xml:id="i-USxLwMiRMmwobzJF2iQWuz" who="i-KaEwnQ53dsfqZGV8fcpYbX" type="signature">
                Gunnar Hedlund (cp)
              </item>
            </list>
          </div>
        </div>
      </div>
    </body>
  </text>
</TEI>
