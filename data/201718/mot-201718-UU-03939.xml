<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03939">
  <teiHeader>
    <fileDesc>
      <titleStmt>
        <title>med anledning av prop. 2017/18:44 Sveriges deltagande i det permanenta strukturerade samarbetet inom Europeiska unionen</title>
        <author corresp="i-CgLZxiLTqtr669ULBLHcuK">av Yasmine Posio Nilsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3939 av Yasmine Posio Nilsson m.fl. (V)</title>
          <idno type="rdwebb">H5023939</idno>
          <rs type="number">3939</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023939/text</ref>
          <ref type="dokument_url_html">http://data.riksdagen.se/dokument/H5023939</ref>
          <ref type="dokumentstatus_url_xml">http://data.riksdagen.se/dokumentstatus/H5023939</ref>
          <ref type="docx">http://data.riksdagen.se/fil/A5615992-2039-4CA0-BE8B-761AB43B1D9D</ref>
          <ref type="pdf">http://data.riksdagen.se/fil/33160315-039A-46BC-8220-24072F78489D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio Nilsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-MhjjpMjX9HFF1nd7BknsWQ" type="basedOn"/>
        <correspContext corresp="i-MhjjpMjX9HFF1nd7BknsWQ">
          <ref>Proposition 2017/18:44</ref>
        </correspContext>
        <correspAction xml:id="i-VVrgkxD3gmhbNLtr2VNDRn" type="signed"/>
        <correspContext corresp="i-VVrgkxD3gmhbNLtr2VNDRn">
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-2VgMcLpmBjmXJcNTr12msN" type="dismissed">
          <date when="2017-11-23"/>
        </correspAction>
        <correspAction xml:id="i-FPcFBVW6xcVTx6mGPEPAvR" type="submitted">
          <date when="2017-11-23"/>
          <time when="15:09:08"/>
        </correspAction>
        <correspAction xml:id="i-2PCMqLzNks1a4D6MKa1bZT" type="reviewed">
          <date when="2017-11-23"/>
          <time when="16:32:05"/>
        </correspAction>
        <correspAction xml:id="i-29adXoCTUSKyB6GCGYryvi" type="referred">
          <date when="2017-11-24"/>
        </correspAction>
        <correspAction xml:id="i-5TQQw3pJPGLuWAVQRBYwL1" type="assigned">
          <date when="2018-01-15"/>
          <time when="14:31:35"/>
        </correspAction>
        <correspContext corresp="i-5TQQw3pJPGLuWAVQRBYwL1">
          <ref type="assignedTo">Utrikesutskottet</ref>
        </correspContext>
        <correspAction xml:id="i-QRyjxahNcM3sY2TeyQhtUd" type="behandlas_i"/>
        <correspContext corresp="i-QRyjxahNcM3sY2TeyQhtUd">
          <ref type="uppgift">2017/18:UFöU3</ref>
          <ref type="ref_dok_id">H501UFöU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UFöU3</ref>
          <ref type="ref_dok_titel">Sveriges deltagande i det permanenta strukturerade samarbetet inom Europeiska unionen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3939 av Yasmine Posio Nilsson m.fl.
          (V) med anledning av prop. 2017/18:44 Sveriges deltagande i det
          permanenta strukturerade samarbetet inom Europeiska unionen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8fNePVjCBQQtXrvrbzJEFk">
            1 Förslag till riksdagsbeslut
          </head>
          <list>
            <item xml:id="i-PKiXc3ZaTkoTNQtyEbn3Bp" sortKey="Yrkande 1">
              Riksdagen avslår proposition 2017/18:44 Sveriges deltagande i
              det permanenta strukturerade samarbetet inom Europeiska unionen.
            </item>
          </list>
        </div>
        <div type="motContent">
          <head xml:id="i-fHGCM5smbdyLC7Ya7XrCQ" type="h1">
            2 Den militära alliansfriheten
          </head>
          <p xml:id="i-Sdmn7uXVeetrDn1EvQsqdd">
            I propositionen föreslår regeringen att riksdagen godkänner att
            Sverige deltar i det permanenta strukturerade samarbetet inom
            ramen för Europeiska unionen, även kallat Pesco. Vänsterpartiet
            motsätter sig Sveriges deltagande i Pesco och utvecklingen mot
            ett alltmer militariserat EU.
          </p>
          <p xml:id="i-EpVDwSarsYes8b3g9GCAhU">
            Sveriges militära alliansfrihet har tjänat oss och vår omvärld
            väl och har möjlighet att göra det under lång tid framöver. Den
            militära alliansfriheten har bidragit till att generation efter
            generation i Sverige kunnat leva i fred. Den har dessutom gett
            oss ett utrikespolitiskt handlingsutrymme som gjort att Sverige
            kunnat spela en viktig internationell roll för fred och nedrustning
            – när den politiska viljan funnits.
          </p>
          <p xml:id="i-CDQe9sXaVoap4c2LYhEhho">
            Sverige har dock sakta men säkert alltmer frångått en traditionell
            och framgångsrik säkerhetspolitik som byggt på militär alliansfrihet,
            nedrustning, fredliga lösningar på konflikter, stöd till FN och
            solidaritet med tredje världen. Sedan vi blev medlemmar i Europeiska
            unionen har den svenska militära alliansfriheten urholkats alltmer.
            I dag är vi med och bidrar till militariseringen av EU, vårt samarbete
            med Nato stärks och det uppstår allt oftare frågetecken kring
            de internationella militära insatser vi deltar i. Deltagandet
            i Pesco innebär ytterligare ett steg i samma riktning. Vänsterpartiet
            är emot denna utveckling.
          </p>
          <p xml:id="i-B8f4MZ71Za3nA2RqvHRVmR">
            Ett deltagande i Pesco innebär dessutom en rad åtaganden som
            rör viktiga försvars- och säkerhetspolitiska områden. De deltagande
            medlemsstaterna åtar sig att arbeta för att de gemensamma målsättningarna
            ska uppfyllas. Det handlar bl.a. om investeringar i försvarsmateriel,
            om att ge stöd till gemensamma EU-insatser och bidra till EU:s
            stridsgrupper, snabbare militär rörlighet mellan länderna samt
            genomförande av stridsgruppsövningar. Sverige har t.ex. redan
            erbjudit Vidsel som ett testområde för ammunition, missiler och
            flygfarkoster inom ramen för Pesco. Vänsterpartiet ser med oro
            på hur stora delar av Norrbotten görs om till ett militärt övningsfält.
            En ökad övningsverksamhet oavsett om den sker tillsammans med
            Nato, Pesco eller andra konstellationer inom EU riskerar att få
            negativa konsekvenser för såväl människor och miljö som för viktig
            näringsverksamhet i området. Det är också av försvarspolitiska
            skäl tveksamt hur Sveriges försvarsförmåga stärks genom att andra
            länder ges tillgång till att testa och öva i vårt kalla klimat.
          </p>
          <p xml:id="i-QMy9k8PuSjyjLPrN7DDodo">
            Pesco innebär också en rad åtgärder som kan komma att påverka
            framtida försvarsbudgetar. Dessutom är mycket fortfarande oklart.
            Propositionen beskriver t.ex. hur substansen i samarbetet kommer
            att utgöras av olika projekt där deltagarna förbinder sig att
            delta i minst ett sådant. Vad projekten kommer att bestå i är
            dock i stort sett höljt i dunkel.
          </p>
          <p xml:id="i-EuExYuxP1DtjmxGMBut1aM">
            Pesco är ett samarbete av mellanstatlig karaktär, någonting regeringen
            lutar sig mot i propositionen. Icke desto mindre innebär samarbetet
            en tydlig inriktning där målet är att bygga en tätare försvarsunion
            inom EU. Man motiverar ett svenskt deltagande med komplexa säkerhetspolitiska
            utmaningar i Europa. Men utvecklingen av en alltmer militariserad
            union bidrar snarare till ökad upprustning och oro än till minskade
            spänningar. Vänsterpartiet menar att en oberoende och militärt
            alliansfri utrikespolitik är avgörande för Sveriges handlingsfrihet
            även i framtiden. Vi vill att Sverige främst ska inrikta sin internationella
            säkerhetspolitik på fredliga lösningar och på att förebygga kriser
            snarare än att förespråka militära lösningar.
          </p>
          <p xml:id="i-VnA1nL8wsHPhSZCmGkjHtq">
            För vidare läsning om Vänsterpartiets syn på försvars- och säkerhetspolitiska
            samarbeten, se vår motion En aktiv freds- och säkerhetspolitik
            (2016/17:159) och motionen För militär alliansfrihet (2017/18:554).
          </p>
          <head xml:id="i-WR8Rdu4WE3t1bwcktA9KFY" type="h1">
            3 EU:s militarisering
          </head>
          <p xml:id="i-M38STmDCFRk9FruXtVXQaV">
            EU är i dag långt ifrån att vara det s.k. fredsprojekt som det
            så ofta misstas för att vara. Starka krafter inom EU arbetar för
            att militarisera unionen. Federalistiska strömningar arbetar aktivt
            för ett militariserat Europas förenta stater och det europeiska
            och det militär-industriella komplexet ser sin chans att göra
            stora pengar på vapen och militärutrustning.
          </p>
          <p xml:id="i-CiUbDHpxrGAGpA98eZWZ4f">
            Sverige har tidigare intagit en förhållandevis skeptisk hållning
            till en sådan utveckling. Vårt lands historia med mer än 200 år
            av fred är unik. Den har möjliggjorts tack vare den militära alliansfriheten.
            Att regeringen nu aktivt arbetar för ökade militära samarbeten
            inom unionen är ett direkt avsteg från den traditionen. Att Pesco
            och det militära samarbetet inom EU dessutom ska fungera komplementärt
            till Nato tycks heller inte väcka regeringens intresse. Att regeringen
            bejakar EU:s militarisering, vars mål är en försvarsunion i nära
            samarbete med Nato, är ännu ett steg bort från den militära alliansfriheten.
            Dessutom sker det utan någon allmän och folkligt förankrad debatt.
          </p>
          <p xml:id="i-PfuuWctFmuw7EpbDHeaf5V">
            Den säkerhet som nu ska byggas med EU och en allt hårdare hoptvinning
            med Nato består av en hårt uppskruvad retorik och allt intensivare
            militärövningar och upprustningsprogram. Och inte minst en ständigt
            ökande spänningsnivå. Vänsterpartiet menar att Sverige bör avbryta
            allt samarbete som bidrar till militariseringen av EU. I stället
            bör EU prioritera en roll som förtroendeskapare och fredsbyggare
            i Europa. I riksdagsmotionen För militär alliansfrihet (2017/18:554)
            kräver vi att Sverige ska verka för att militariseringen av EU
            stoppas och lämna Europeiska försvarsbyrån.
          </p>
          <head xml:id="i-9Du5nTm19EGtM2qzEokdFP" type="h2">
            3.1 Ett ökat krigsmaterielsamarbete
          </head>
          <p xml:id="i-6yCwUjcHpHABnh9oV7mfkN">
            Produktion och utveckling av krigsmateriel är en viktig del av
            EU:s säkerhetspolitik. Starka krafter styr utvecklingen mot en
            gemensam politik och upphandlingsprocess för försvarsmateriel
            inom unionen. Detta intensifieras nu ytterligare genom Pesco.
            Vänsterpartiet ser med stor oro på det ökade samarbetet inom krigsmaterielområdet
            mellan EU:s medlemsländer. Vi menar att Sveriges oberoende och
            militärt alliansfria utrikespolitik är hotad i och med strävan
            efter ett fördjupat militärt samarbete inom EU, där målet är att
            bygga upp ett gemensamt försvar. Sannolikt kommer detta att leda
            till att ännu större fokus riktas mot lösningar som gynnar marknadskrafter
            och ekonomiska aktörer när det i stället borde ligga på icke-militära
            lösningar och ökat humanitärt arbete.
          </p>
          <p xml:id="i-D7mAzoyqoEU7FCTMQtpnUr">
            Ett ökat samarbete avseende upphandling av krigsmateriel torde
            dessutom försvåra möjligheterna att skärpa den svenska regleringen
            av krigsmaterielimporten, något som vi har krävt vid ett flertal
            tillfällen – senast i riksdagsmotionen med anledning av prop.
            2017/18:23 Skärpt exportkontroll av krigsmateriel (2017/18:3920).
            Vänsterpartiet vill att Sverige ska vara en föregångare genom
            sin lagstiftning om svensk export och import av vapen och krigsmateriel.
            Det svenska övergripande målet måste vara att den totala vapenhandeln
            i världen ska minska. Sverige bör motsätta sig alla riktlinjer
            eller regelverk inom EU som kan leda till att vår möjlighet att
            reglera vapenhandeln begränsas.
          </p>
          <head xml:id="i-9whxeCyPdDiZUTZjw75dDk" type="h1">
            4 En självständig säkerhetspolitik
          </head>
          <p xml:id="i-Tps25wVV4aB8ejv2MoY1U8">
            Vänsterpartiet anser att Sverige som militärt alliansfritt land
            har en viktig uppgift i världen. Som opartisk aktör kan vi agera
            medlare i internationella konflikter och ställa upp som värdland
            för fredsförhandlingar. Vår militära alliansfrihet stärker också
            vår trovärdighet när det gäller biståndspolitiken. Förändringarna
            i vår omvärld de senaste decennierna har varit omvälvande och
            i huvudsak positiva. För Sveriges del har det kalla krigets slut
            inneburit att de allvarligaste hoten mot vår säkerhet försvunnit.
            Samtidigt har en ny osäkerhet vuxit fram. Globaliseringen har
            förändrat världsbilden. Nya stormakter växer fram och det militära
            invasionshotet mot Sverige har ersatts av en mer mångfasetterad
            hotbild.
          </p>
          <p xml:id="i-JE1h79ZTLWTtdK1jnsgoKW">
            Sverige och världen står i dag inför större utmaningar än på
            länge och vi befinner oss i ett i många avseenden nytt säkerhetspolitiskt
            läge. Rysslands destabiliseringsförsök, kriget i Syrien och turkiska
            kränkningar av mänskliga rättigheter genererar en politisk osäkerhet
            samtidigt som ökande fascistiska strömningar och terrordåd skapar
            osäkerhet och otrygghet i Europa. Också klimatförändringar, pandemier
            och naturkatastrofer måste inkluderas i det säkerhetspolitiska
            perspektivet. I dag är fler människor på flykt i världen som en
            konsekvens av klimatförändringarna än på grund av krig och konflikter.
            Trots betydande framsteg i enlighet med millenniemålen svälter
            människor fortfarande ihjäl, och många dör i enkla eller okomplicerade
            sjukdomar och i samband med graviditet och förlossning i stora
            delar av världen. Den säkerhetspolitiska situationen i Europa
            har också försämrats.
          </p>
          <p xml:id="i-6x5swb9Gcgvi9wADtX4Hwz">
            Regeringens lösning tycks vara att stärka de militära banden
            till globala aktörer som EU och Nato. Vänsterpartiet menar att
            detta är en felaktig säkerhetspolitisk strategi. Vänsterpartiet
            vill betona vikten av ett folkligt förankrat försvar och en trovärdig
            svensk militär alliansfrihet. Det är en förutsättning för att
            kunna föra en självständig och progressiv utrikespolitik. Vänsterpartiet
            ser internationella samarbeten som en nödvändig och självklar
            del av ett globalt säkerhetspolitiskt arbete. Vi värnar samtidigt
            den militära alliansfriheten av samma anledning. Närmandet till
            Nato genom samförståndsavtalet om värdlandsstöd och deltagandet
            i EU:s stridsgrupper riskerar vår militära alliansfrihet och vårt
            oberoende. Det är en betydligt klokare säkerhetspolitisk strategi
            att självständigt kunna föra en progressiv utrikespolitik än att
            tvingas in i krig och konflikter vi själva inte valt.
          </p>
          <p xml:id="i-LrKceTU6GAzfavCuV71UdK">
            Internationell säkerhet ska vila på folkrätt, samarbete och ett
            starkt globalt regelverk under FN:s ledning. Vänsterpartiet är
            starkt kritiskt till hur Nato förväntas ta en allt större roll
            på bekostnad av FN. I stället för att skicka soldater i EU:s,
            Natos eller Storbritanniens stridsgrupper bör Sverige prioritera
            att öka FN:s möjlighet att agera fredsbevarande.
          </p>
          <p xml:id="i-XfCdVABQpMJcA11nN8o22p">
            Vänsterpartiet motsätter sig att Sverige blir en bricka i stormaktsspelet.
            Landets ledning bör, som man tidigare gjort med framgång, verka
            för avspänning och nedrustning. Som en militärt alliansfri stat
            har Sverige tidigare haft ett stort internationellt förtroende
            i fredsförhandlingar. Det bör vara vårt mål att återta den rollen
            i stället för att medverka till ökad spänning och upprustning.
            Sverige borde motverka de verkliga orsakerna till krig och de
            hot mot Sverige och världen som klimatförändring och de ökande
            klyftorna mellan fattiga och rika utgör. Fred byggs bäst med fredliga
            medel.
          </p>
          <head xml:id="i-7rYaDuC8VcJkTJgAtqMyxB" type="h1">
            5 En transparent och demokratisk process
          </head>
          <p xml:id="i-LjFrkGciTbGDBw1boJM39u">
            Slutligen bör nämnas regeringens förslag om att korta tiden för
            följdmotioner till en dag. Regeringen bedömer att frågan om Sveriges
            engagemang i Pesco innebär en internationell överenskommelse av
            större vikt och att den därför behöver riksdagens godkännande.
            Samtidigt föreslår man att riksdagen beslutar om förkortad motionstid
            för följdmotioner till en dag. Vänsterpartiet gör också bedömningen
            att detta är ett samarbete av stor vikt och menar att sådana bör
            föregås av en demokratisk process med möjlighet till insyn för
            allmänheten. Den processen försvåras väsentligt av den korta motionstiden.
            Vi vill i sammanhanget understryka vikten av en folklig förankring
            och en livaktig debatt vad gäller Sveriges försvars- och säkerhetspolitik.
            Regeringen bör sträva efter att i möjligaste mån underlätta för
            en sådan.
          </p>
          <p xml:id="i-XXxVg58J6Rrz4Tnojh5Cji">
            Riksdagen bör avslå regeringens proposition 2017/18:44 Sveriges
            deltagande i det permanenta strukturerade samarbetet inom Europeiska
            unionen. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-XAJvp4MSgBZzeVuNKvfNqG">
              Yasmine Posio Nilsson (V)
            </item>
            <item xml:id="i-AQpzFu3Ye5sWaztGZDznzT">
              Jens Holm (V)
            </item>
            <item xml:id="i-WzevG66fgc87tnSjrodZFQ">
              Lotta Johnsson Fornarve (V)
            </item>
            <item xml:id="i-6PVWXq9GDYg72hb6qr2KPP">
              Amineh Kakabaveh (V)
            </item>
            <item xml:id="i-PSo1ieCdTvda78Tm73dwXX">
              Birger Lahti (V)
            </item>
            <item xml:id="i-QBBzCTKLXGgRN6ZyxjxKSt">
              Håkan Svenneling (V)
            </item>
            <item xml:id="i-TmHkGQ7F4gGqURkV3QWskT">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
