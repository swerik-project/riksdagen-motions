<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00445">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__445/mot_1957__fk__445-001.pdf"/>
      <fw xml:id="i-T1sxWagPpJA564ZbAXGuaA">
        10 Motioner i Första kammaren, nr 445 år 1957
      </fw>
      <div xml:id="i-Pzj2qLQqbzZ1hzi25Pq8yn" type="motHeader">
        <div xml:id="i-GgoneRc9Sxme7UzEKkqGio" type="motTitle"/>
        <div xml:id="i-N5tEi2rTHwuhmqFhAygiAM" type="motSubmissionInfo"/>
      </div>
      <div xml:id="i-2vXqNhq9Ptffxu5R4R8u5B" type="motBody">
        <div xml:id="i-Gz5DLwXfRudBeW6aniJVcT">
          <p xml:id="i-6Pv3Q6knesdYMnifUwiTfv">
            Nr 445
          </p>
          <p xml:id="i-RhQj7yWbYmdEG3gPpQNrD8">
            Av herr Bergman m. fl., i anledning av Kungl. Maj:ts proposition
            angående anslag för budgetåret 1957/58 till främjande av bostadsförsörjningen
            m. m.
          </p>
          <p xml:id="i-T6GAtnwBkoutgy8Z8St7uM">
            I Kungl. Maj:ts proposition nr 100 angående anslag för budgetåret
            1957/58 till främjande av bostadsförsörjningen m. m. redovisas
            i skilda sammanhang de svårigheter, som förelegat för bostadsförsörjningen
            när det gällt att tillgodose behovet av såväl byggnadskreditiv
            under byggnads- tiden som primär- och sekundärlån för färdigställda
            hus. Vissa åtgärder, som föreslås i propositionen, har bl. a.
            till målsättning att ”underlätta bostadsbyggandets kapitalfråga
            genom att åstadkomma ett ökat sparande inom bostadsförsörjningens
            sektor av samhällsekonomien”. Med tillfredsställelse kan konstateras
            att såväl i propositionen nr 2 till innevarande års riksdag som
            i förevarande proposition har redovisats att ”tillgången på krediter
            till småhus för ett år sedan var långt ifrån tillfreds- ställande
            men att den under år 1956 hade avsevärt förbättrats till följd
            av i första hand en ökad långivning från sparbankernas sida”.
            Tyvärr kan inte motsvarande utveckling noteras när det gäller
            flerfamiljshus. Där har utvecklingen under slutet av år 1956 gått
            i motsatt riktning. Någon ändring av detta förhållande under innevarande
            år har inte kunnat skönjas. I den allmänna debatten om långivningen
            till bostadsförsörjningen på- stås ofta, att bostadsförsörjningen
            har prioritet vid kreditgivningen — en prioritet som den erhållit
            genom överenskommelser mellan riksbanken och bankerna. Detta äger
            sin riktighet när det gäller byggnadskreditiv, som avser att finansiera
            byggnadsföretagen under byggnadstiden. Någon mot- svarande överenskommelse
            existerar inte när det gäller den för en tryggad bostadsförsörjning
            avgörande frågan om primär- och sekundärlån, vilka tecknas sedan
            husen färdigställts. Av de ca 1,7 miljarder kronor som affärsbankerna
            hade i utestående byggnadskreditiv i slutet av år 1956 var ca
            700 miljoner kronor kvarliggan- de i redan färdigställda hus,
            i huvudsak därför att primär- och sekundärlån ej kunnat erhållas
            för ifrågavarande byggnadsföretag. Även om prioritet lämnas bostadsförsörjningen,
            när det gäller kreditgivningen för uppförande av bostadshus, försvagas
            värdet härav när avlyftningen av kreditiven inte kan ske inom
            normal tid. Affärsbankernas möjligheter att teckna nya bygg- nadskreditiv
            påverkas ju bl. a. av den summa av de utlämnade byggnads- kreditiven,
            som kvarstår i redan färdigställda hus. Detta förhållande med
          </p>
          <pb facs="riksdagen-motions-pdf/data/1957/mot_1957__fk__445/mot_1957__fk__445-002.pdf"/>
          <fw xml:id="i-FRR67tV3DrtZXoAdsxcdYh">
            Motioner i Första kammaren, nr 445 år 1957 11
          </fw>
          <p xml:id="i-3pNW3Lkme9P3M8WGtZA2Vs">
            kvarliggande byggnadskreditiv medför olägenheter av skilda slag.
            Bland annat är räntekostnaderna för byggnadskreditiv avsevärt
            högre än för primär- och sekundärlån, till vilka utgår ränteeftergifter
            sedan det statliga tertiärlånet utbetalats. Dessa ökade räntekostnader
            får i viss utsträckning läggas på byggnadskostnaderna och belånas,
            varför denna ökade kostnad kan fördelas på en längre tid och därför
            inte blir så synbar för hyresgäster- na. Då inte hela skillnaden
            i räntekostnaden kan täckas genom belåning får bostadsföretag
            starta med en redan på förhand försvagad ekonomi. Medel, som är
            avsedda för bl. a. reparationer, måste nu disponeras för dessa
            ränte- kostnader, för vilka utrymme inte lämnats i hyreskalkylerna.
            För att få en jämn planering av bostadsproduktionen, vilket är
            av syn- nerligen stor betydelse för att kunna pressa byggnadskostnaderna,
            är det av stor vikt att lånefrågorna är reglerade i normal tid.
            Nu startar många bostadsföretag nybyggnader utan att ha kunnat
            teckna byggnadskreditiv för hela projektet, därför att de affärsbanker,
            som företagen har förbin- delser med, har för stora belopp bundna
            i byggnadskreditiv i färdigställda hus. Därest byggnadsföretagare
            av skilda kategorier inte påtog sig risken att starta byggnadsverksamhet
            utan att ha tecknat byggnadskreditiv för hela objektet, skulle
            allvarliga störningar i bostadsförsörjningen uppstå på åtskilliga
            orter i landet. Frågan om tillräckliga kapitalresurser för bostadsförsörjningen
            sam- manhänger helt naturligt med den allmänna ekonomiska situationen,
            med den stora efterfrågan på kapital och de spänningar i samhällets
            ekonomi som nu råder. Att en lösning av kapitalanskaffningen till
            bostadsförsörj- ningen, liksom till andra investeringsändamål,
            sammanhänger med ett ökat sparande — i vilken form detta nu än
            skall ske — är ju alldeles självklart. Men oavsett detta bör det
            för samhället vara angeläget att tillse att det finns kapital
            disponibelt för den årliga produktion av bostäder, som rege- ring
            och riksdag efter en avvägning av behovet av bostäder och samhällets
            resurser med tanke på andra investeringsändamål anser vara behövlig.
            Det synes inte rimligt, att riksdagen fixerar en ram för bostadsbyggan-
            det, som rubriceras som minimiprogram, utan att några som helst
            garan- tier föreligger, att de penninginstitut, som svarar för
            bottenlånegivningen, ställer medel till förfogande i den omfattning
            som programmet förutsätter. Detta är nu så mycket angelägnare,
            när ändrade lånevillkor för finansi- eringen av bostadshus föreslås
            riksdagen för att bl. a. åstadkomma ökade kapitalresurser inom
            bostadsförsörjningens egen ram. Vi anser det därför angeläget
            att frågan om erhållandet av primär- och sekundärlån i den omfattning,
            som de av riksdagen fixerade bostadspro- grammen kräver, blir
            föremål för en snabb och allsidig utredning. De vägar, som i detta
            sammanhang bör kunna prövas, är bland andra
          </p>
          <pb facs="riksdagen-motions-pdf/data/1957/mot_1957__fk__445/mot_1957__fk__445-003.pdf"/>
          <fw xml:id="i-9FWXDSffwzNCCiwP4gbo1w">
            12 Motioner i Första kammaren, nr 445 år 1957
          </fw>
          <p xml:id="i-VUY1ZPhePQ8cuDisjAMdRS">
            kvotering av utlåningen för de penninginstitut, som normalt svarar
            för bottenlånegivningen på bostadsmarknaden, fördjupning av de
            statliga ter- tiärlånen, större utrymme på kapitalmarknaden åt
            hypoteksinstituten och frågan om amortering av bottenlånen. Med
            stöd av ovanstående hemställer vi, att riksdagen i skrivelse till
            Kungl. Maj:t måtte hem- ställa om en utredning av frågan hur en
            tryggad botten- lånegivning bör ordnas för de bostadsprogram som
            riks- dagen fastställer.
          </p>
          <p xml:id="i-4iQuTX8q25nvxVvYdjMRLF" type="date">
            Stockholm den 27 mars 1957
          </p>
          <p xml:id="i-UT3D2AwZUxpcFJ8rvf1yTh">
            Per Bergman Einar Eriksson Axel E. Svensson
          </p>
        </div>
      </div>
    </body>
  </text>
</TEI>
