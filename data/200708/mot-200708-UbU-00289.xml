<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00289">
  <teiHeader>
    <fileDesc>
      <titleStmt>
        <title>Kompetensutveckling inom scenkonst och film</title>
        <author corresp="i-HNZrYrLbstv8KywRLm2FMv">av Gunilla Carlsson i Hisings Backa (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kompetensutveckling inom scenkonst och film</title>
          <idno type="rdwebb">GV02Ub289</idno>
          <rs type="number">Ub289</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub289/text</ref>
          <ref type="dokument_url_html">http://data.riksdagen.se/dokument/GV02Ub289</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub289</ref>
          <ref type="doc">http://data.riksdagen.se/fil/065D38FE-0099-4561-A35F-A7911390BE06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V7xxvCNwjDdGTetHdS7wRa" type="signed"/>
        <correspContext corresp="i-V7xxvCNwjDdGTetHdS7wRa">
          <note type="signatory" corresp="i-HNZrYrLbstv8KywRLm2FMv"/>
        </correspContext>
        <correspAction xml:id="i-DE7giB5WQchYPwBeVoreNR" type="referral">
          <date when="2007-10-16"/>
        </correspAction>
        <correspAction xml:id="i-4dL78uFHG24Wa8x68Uxb4c" type="dismissal">
          <date when="2007-10-16"/>
        </correspAction>
        <correspAction xml:id="i-LFNKZTS61utvjKsN3WttF" type="numbering">
          <date when="2007-10-04"/>
        </correspAction>
        <correspAction xml:id="i-8whfJZtkiKVueuh3k94hJf" type="submission">
          <date when="2007-10-03"/>
        </correspAction>
        <correspAction xml:id="i-XZjKvERohzePXahG9VRi8G" type="transfer">
          <date when="2007-10-02"/>
        </correspAction>
        <correspAction xml:id="i-YTeDp74UjYQe94c9U1pVpA" type="assigned"/>
        <correspContext corresp="i-YTeDp74UjYQe94c9U1pVpA">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TB7ex7U9UApnAjUCLQYmCh">
            Förslag till riksdagsbeslut
          </head>
          <p xml:id="i-4eZAR2jN5Qy24YZFh5hBWw">
            Riksdagen tillkännager för regeringen som sin mening vad som
            anförs i motionen om kompetensutveckling för yrkesarbetande inom
            scenkonst och film.
          </p>
        </div>
        <div type="motContent">
          <head xml:id="i-2MV9FfrZ34rAwFvv6qxT2v" type="h1">
            Motivering
          </head>
          <p xml:id="i-H7CJukCiVRqTQHJJKUxpqs">
            Arbetsmarknaden på både scen- och medieområdet har förändrats
            kraftigt under senare år. På scenkonstområdet (teater, musikteater
            och dans) är allt färre fast anställda och alltfler frilansare.
            Medieområdet (film, tv, radio och nya medier) har alltid kännetecknats
            av frilansare. Men också utvecklingen på scenkonstområdet har
            gått mot en ytterligare fragmentiserad arbetsmarknad med arbetsgivare
            eller uppdragsgivare som inte kan eller vill ta ett mer långsiktigt
            ansvar för sina visstidsanställda.
          </p>
          <p xml:id="i-8Xs6TcZ4SyhowjccajqehR">
            Denna utveckling avspeglas i Teaterförbundets medlemssammansättning.
            Av förbundets medlemmar är 20 % tillsvidareanställda, 70 % arbetar
            i olika former av tidsbegränsade anställningar medan knappt 10
            % är egenföretagare (F-skattare), bland dem många filmarbetare
            där ingen är tillsvidareanställd. Bland artister är endast som
            mest 10 % tillsvidareanställda, musikalartister inte alls.
          </p>
          <p xml:id="i-HxTPehCjyZutar8B32MagU">
            Dessa förändringar på kulturarbetsmarknaden medför att den offentliga
            kultur- och mediepolitiken måste kompletteras med ett nytt ben.
            Det är ett ben som handlar om att bygga en infrastruktur till
            stöd för frilansare inom scen- och medieområdet och där tränings-
            och utvecklingsmöjligheterna ingår som en central del. Det är
            på många sätt en strategisk fråga för framtiden för publiken,
            för hantverket och för den goda konsten.
          </p>
          <p xml:id="i-BuJovtH7XRUj5t19vRr66a">
            D etta var också bakgrunden till att Teaterförbundet i sitt remissvar
            över departementspromemorian Inriktningen av filmpolitiken från
            2006 lade en sådan tonvikt vid kompetensutvecklingsfrågorna och
            föreslog att utbildningarna på högskolenivå (i första hand Dramatiska
            institutet i Stockholm och Filmhögskolan i Göteborg) skulle ges
            medel över statsbudgeten för att svara för kompetensutvecklingen
            för frilansare inom de yrkesgrupper de utbildar.
          </p>
          <p xml:id="i-NaikdqetNoYp442GBjmKBH">
            En allmän princip på arbetsmarknaden är att kompetensutvecklingen
            för de yrkesverksamma är arbetsgivarens ansvar. Men på en utpräglad
            frilansarbetsmarknad som scen- och medieområdet är det inte realistiskt
            att varje arbetsgivare/uppdragsgivare tar ett sådant ansvar för
            personer som de anlitar för tillfälliga jobb. Tvärtom ökar kraven
            på att den som anställs för en tidsbegränsad period eller ett
            uppdrag ska kunna gå direkt in i produktionen utan förberedelser.
            Det är inte heller en framkomlig väg att ersätta den kursverksamhet
            som Dramatiska institutet avvecklar med uppdragsutbildningar som
            finansieras av enskilda arbetsgivare.
          </p>
          <p xml:id="i-ToeH3fPYdTusxQbdZMh8TE">
            I Västra Götalandsregionen pågår ett kompetensutvecklingsprojekt
            med jämställdhetsinriktning inom Växtkraft mål 3, Trappan. Inom
            ramen för Trappan samverkar hela branschen i regionen: institutionsledningarna,
            centrumbildningarna, Film i Väst, SVT Drama, arbetsförmedlingen
            kultur, Högskolan för scen och musik, Filmhögskolan och Teaterförbundet
            Teateralliansen är huvudman. Drygt 70 % av de yrkesverksamma inom
            scen-, ton-, film- och tv-området som bor och verkar inom Västra
            Götalandsregionen är frilansare dvs. visstidsanställda, och har
            därmed ingen tillgång till kompetensutveckling inom ramen för
            sin anställning. De har heller inget forum för att delta i diskussioner
            kring viktiga yrkes- och branschfrågor, exempelvis jämställdhet
            och genus. Trappan utgör ett sådant viktigt forum och ger möjligheter
            till möten mellan människor av båda könen med olika anställningsförhållanden,
            olika etnisk bakgrund och från olika yrkesgrupper. Dessa möten
            genererar nya konstellationer med nya idéer. De bidrar till utvecklingen
            av jämställdheten, och den kompetensutveckling som Trappan erbjuder
            genom olika typer av insatser bidrar till ökade möjligheter för
            de yrkesverksamma, särskilt för kvinnor, att bo och försörja sig
            inom regionen.
          </p>
          <p xml:id="i-mYztt82zN2ZGUq9RZZdo6">
            Trappans kurser söks till största delen av kvinnor och kurserna
            har i snitt 70 % kvinnor som deltagare.
          </p>
          <p xml:id="i-XFPRtR4WsYfgeSCxwoXvud">
            Genom Trappan där hela branschen möts i ledningsgruppen har samverkan
            mellan studenter och verksamma, arbetsförmedling och arbetsgivare,
            anställda inom institutioner och frilansare, verksamma inom film/tv
            och teater utvecklats och gett nya tankar och idéer, t.ex. mentorskap
            för studenter som går ut på praktik, s.k. skyltfönster där artister
            med egna program kan visa upp sig för mindre arbetsgivare samt
            en längre utbildning för skådespelare med utomnordisk bakgrund
            där man arbetat med språkträning med inriktning på branschen,
            med arbetsgivare som mentorer och möjlighet till praktik. Trappans
            verksamhet ger också arbetsgivarna i regionen möjlighet att finna
            efterfrågad kompetens utan att behöva rekrytera från Stockholm.
          </p>
          <p xml:id="i-W3maLyFDW5LXxq3BKZHCgV">
            Erfarenheterna från Trappans verksamhet visar på behoven av att
            skapa långsiktiga lösningar på de växande kompetensutvecklingsbehoven
            för de visstidsanställda inom scen- och medieområdet. Kultur-,
            arbetsmarknads- och utbildningsdepartementen bör därför gemensamt
            finna former för att stödja berörda arbetsgivare och fackliga
            organisationer i att skapa en plattform för detta tillsammans
            med bl.a. de konstnärliga högskolorna, Kulturrådet och Konstnärsnämnden.
          </p>
        </div>
        <div type="motSignatures">
          <list>
            <item xml:id="i-6ew98kyYU3na7hyw6YxdcY" who="i-HNZrYrLbstv8KywRLm2FMv">
              Gunilla Carlsson i Hisings Backa (s)
            </item>
          </list>
        </div>
      </div>
    </body>
  </text>
</TEI>
