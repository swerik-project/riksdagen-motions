<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-01584">
  <teiHeader>
    <fileDesc>
      <titleStmt>
        <title>Ett modernt, offentligt belöningssystem</title>
        <author corresp="i-7HvCHEwjbKSjsnRP39c1s9">av Patrick Reslow (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1584 av Patrick Reslow (M)</title>
          <idno type="rdwebb">H2021584</idno>
          <rs type="number">1584</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2021584/text</ref>
          <ref type="dokument_url_html">http://data.riksdagen.se/dokument/H2021584</ref>
          <ref type="dokumentstatus_url_xml">http://data.riksdagen.se/dokumentstatus/H2021584</ref>
          <ref type="docx">http://data.riksdagen.se/fil/D4C4D6B3-7E81-4668-B1B8-F8F382943082</ref>
          <ref type="pdf">http://data.riksdagen.se/fil/E333840C-9E27-4A00-98EF-40142FEE3D06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Kx5XYUeEQvY96YUZyDKmPx" type="signed"/>
        <correspContext corresp="i-Kx5XYUeEQvY96YUZyDKmPx">
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-Hsx1om36LcJtZpUGKm8Eey" type="submitted">
          <date when="2014-11-07"/>
          <time when="14:43:50"/>
        </correspAction>
        <correspAction xml:id="i-QLKtH9mLi7dC3L6R1VbQqk" type="referred">
          <date when="2014-11-12"/>
        </correspAction>
        <correspAction xml:id="i-Bz6k8ti9Tt3QesCJ7YWwnw" type="assigned">
          <date when="2016-04-27"/>
          <time when="13:44:58"/>
        </correspAction>
        <correspContext corresp="i-Bz6k8ti9Tt3QesCJ7YWwnw">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Ef5AFrCHypygpaZD2RTRhR" type="behandlas_i"/>
        <correspContext corresp="i-Ef5AFrCHypygpaZD2RTRhR">
          <ref type="uppgift">2014/15:KU8</ref>
          <ref type="ref_dok_id">H201KU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU8</ref>
          <ref type="ref_dok_titel">Allmänna helgdagar m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Tbiq48fbDHnLv3Dqd4TRtB" type="motHeader">
        <div xml:id="i-PdW5RFW2Taj8X5YVPbCyiV" type="motTitle">
          Motion till riksdagen 2014/15:1584 av Patrick Reslow (M) Ett
          modernt, offentligt belöningssystem
        </div>
      </div>
      <div xml:id="i-8pPYwCREQuPfjTEkCRRu6D" type="motBody">
        <div xml:id="i-n5hacvnQu37rHzRsjs3xr" type="motProposal" subtype="förslag">
          <head xml:id="i-HkfFuQrtJPYz9MKFKEa8sm">
            Förslag till riksdagsbeslut
          </head>
          <list xml:id="i-WeM9DhSrFJ1W6fAm3RPEmd" style="ol">
            <item xml:id="i-CneKWbetdyVnPsSBaPJMer">
              Riksdagen tillkännager för regeringen som sin mening vad som
              anförs i motionen om att tillsätta en utredning om ett modernt,
              offentligt belöningssystem som bl.a. innebär att svenska medborgare
              kan belönas på samma sätt som utländska medborgare.
            </item>
          </list>
        </div>
        <div xml:id="i-X6nGrY4f1GX7D8U3nv4fsj" type="motContent">
          <head xml:id="i-CZnoV3yUadQRB2RnA1KKMB" type="h1">
            Motivering
          </head>
          <head xml:id="i-WkXvWybsmq4ZWG7MUFFUNW" type="h1">
            I de flesta länder finns sedan länge offentliga, ideella belöningssystem
            som innebär att staten på ett symboliskt sätt framför sin erkänsla
            och sitt tack till personer som utfört särskilt viktiga eller
            särskilt berömvärda insatser. Insatserna kan ha utförts på vitt
            skilda samhällsområden, till exempel inom politiken, internationella
            organisationer, näringslivet, den ideella sektorn, konsten, musiken,
            litteraturen, idrotten eller vetenskapen. Det kan handla om att
            belöna en livsgärning eller en enstaka, synnerligen viktig gärning.
            Det kan handla om att belöna det egna landets medborgare eller
            medborgare i andra länder.
          </head>
          <head xml:id="i-YNUDcrHgjQsCdoGfVRNcuw" type="h1">
            Också Sverige har ett offentligt belöningssystem av detta slag.
            Det kan i huvudsak sägas ha tre beståndsdelar: ordensväsendet,
            kungliga medaljer och regeringens medaljer. Både ordenssystemet
            och medaljsystemet har anor sedan i vart fall 1700-talet och beskrivs
            närmare i till exempel betänkandet 1992/93:KU7.
          </head>
          <head xml:id="i-XrJ9kMc99vRsbair7srXvi" type="h1">
            De ordnar som ännu delas ut är Serafimerorden och Nordstjärneorden.
            Den förstnämnda kan tilldelas medlemmar av det svenska kungahuset
            samt utländska statschefer och därmed jämställda personer. Nordstjärneorden
            kan, på förord av regeringen, tilldelas utländska medborgare och
            statslösa personer som är bosatta utomlands. Nordstjärneorden
            är en belöning för personliga insatser för Sverige eller svenska
            intressen. Enligt riksdagens utredningstjänst har den sedan 1975
            delats ut till i genomsnitt 150–200 utländska medborgare per år.
            Sammanlagt rör det sig under denna tid alltså om 6 000–8 000 förläningar
            (RUT PM dnr 2011:0264).
          </head>
          <head xml:id="i-MpdHtQtHFxoEbQU8yMuY8D" type="h1">
            Några få exempel på senare års mottagare av Nordstjärneorden:
          </head>
          <head xml:id="i-D4GBq8JEQmRa4HUShqkkGq" type="h1">
            Christian Vettier, seniorrådgivare vid European Spallation Source,
            tog i februari 2011 emot Nordstjärneorden för sitt arbete för
            ESS-projektet.
          </head>
          <head xml:id="i-FrigfFvNGUz9F98FnXT2ut" type="h1">
            Torsdagen den 21 oktober 2010 förlänades guvernören i Michigan,
            USA, Jennifer Granholm Nordstjärneorden.
          </head>
          <head xml:id="i-4pHhV7twSyjpZEMn87pZKZ" type="h1">
            Nordstjärneorden utdelades till Siggi Loch, jazzproducent, i
            Berlin den 8 mars 2010.
          </head>
          <head xml:id="i-Cg7HEYbmfL2Bq3a5UM2n4x" type="h1">
            Fem finländska medborgare tilldelades i februari 2010 Nordstjärneorden
            med anledning av Märkesåret 1808–09: statssekreterare Risto Volanen,
            kammarrådet Henry Wiklund, överdirektör Helena Edgren, musikpedagogen
            Mauno Järvelä och teaterchefen Jussi Helminen.
          </head>
          <head xml:id="i-8irintGMoPqaYfhPWk4ueT" type="h1">
            Den förra USA-ambassadören i Sverige Michael Wood förärades i
            maj 2009 Nordstjärneorden vid en ceremoni på svenska ambassaden
            i Washington DC.
          </head>
          <head xml:id="i-9B6BHgRzm4Y8qkick13LtW" type="h1">
            Vid kungaparets besök i Thailand i februari 2005 hedrades de
            tre guvernörerna för provinserna Phuket, Krabi och Phang Nga –
            mr Udomsak Usawarangkul, mr Arnont Promnart och mr Anuwat Maytheewibulwut
            – för sina insatser i samband med flodvågskatastrofen 2004 genom
            att de tilldelades Nordstjärneorden.
          </head>
          <head xml:id="i-XncJ2SZBZ1tn3eQsMnGbfp" type="h1">
            Thamnoon Wanglee, f.d. verkställande direktör för Thai Airways
            International, hedrades med Nordstjärneorden vid kungaparets besök
            i Thailand 2005 för sitt aktiva främjande av turismen mellan Sverige
            och Thailand och för sitt stöd till scoutrörelsen.
          </head>
          <head xml:id="i-RRLy4MY4fFhXwaXoBYAHJP" type="h1">
            Norska stortingets talman Jörgen Kosmo tilldelades Nordstjärneorden
            onsdagen den 3 november 2004. Kosmo tilldelades orden för sina
            insatser för att främja det norsk-svenska politiska samarbetet,
            bl.a. på försvarsområdet under sina år som försvarsminister 1993–1997
            och som nordisk samarbetsminister år 2001.
          </head>
          <head xml:id="i-PbmfiUEDVHhPjnPxA96yV" type="h1">
            De kungliga medaljerna är (se www.kungahuset.se):
          </head>
          <head xml:id="i-8PkhWLuJANBxgnBCWSv9zg" type="h1">
            – Serafimermedaljen, som delas ut till personer som genom humanitär
            eller allmänt samhällsgagnande gärning gjort sig synnerligen förtjänta.
            Utdelas sparsamt, totalt 14 gånger sedan 1973, det vill säga ungefär
            en gång vart tredje år.
          </head>
          <head xml:id="i-LV11Y2rA57vrEkJMgC2oBs" type="h1">
            – H.M. Konungens medalj, som utdelas för framstående insatser
            inom Sverige eller för lång och trogen tjänst inom hovet. Den
            utdelas mer frekvent. Exempelvis förlänades 68 personer denna
            utmärkelse år 2010. 2013 var antalet 55.
          </head>
          <head xml:id="i-DqDbNQpMqdSuFuEcZinAPK" type="h1">
            – Litteris et Artibus, som förlänas för litterära och konstnärliga
            förtjänster till i genomsnitt fyra–sex personer om året.
          </head>
          <head xml:id="i-BDpFrwbBd9tSyngidTXC5K" type="h1">
            – Prins Eugen-medaljen, som tilldelas konstnärer, högst tre svenska
            medborgare per år och en medborgare från vardera av de övriga
            nordiska länderna.
          </head>
          <head xml:id="i-9CoEqmoiTJhssMh99i8VsT" type="h1">
            – Prins Carl-medaljen, som utdelas till högst en person om året
            för nationell eller internationell humanitär verksamhet.
          </head>
          <head xml:id="i-JRpQC9BF9LcWzE8sEsMnHQ" type="h1">
            Uppskattningsvis belönas på detta sätt alltså 60–80 personer
            per år.
          </head>
          <head xml:id="i-8aQ4xjd8DfFrMVBZfWqh7B" type="h1">
            Regeringen delar ut följande belöningsmedaljer (se SB PM 2006:1):
          </head>
          <head xml:id="i-Lsu45wTpZyVypH85h6Z9sn" type="h1">
            – Illis quorum meruere labores, för att belöna insatser för kulturella,
            vetenskapliga
          </head>
          <head xml:id="i-MKSzrSu7qW3dbob7J1zv7w" type="h1">
            och andra allmännyttiga ändamål; utdelades 227 gånger åren 1975–2005,
            enligt SB PM 2006:1.
          </head>
          <head xml:id="i-PETS1UuWJMRJbyTxxR59B3" type="h1">
            – För berömliga gärningar, till personer som rådigt och modigt
            räddat en människa
          </head>
          <head xml:id="i-4jDvLaxMkT1VzozbL4Uigh" type="h1">
            i livsfara; utdelades 17 gånger 1975–2005, ungefär en gång vartannat
            år.
          </head>
          <head xml:id="i-YJRfDHpZdeRdHaqsDFb7c3" type="h1">
            – För medborgerlig förtjänst, utdelas på i princip samma grunder
            som Illis quorum; utdelades 12 gånger 1975–1988; har inte utdelats
            sedan 1988.
          </head>
          <head xml:id="i-Jw9yu3MoYzRv4MMv1gND8y" type="h1">
            – För omsorgsfull renvård, till företrädare för renskötseln;
            utdelades tre gånger 1975–2005.
          </head>
          <head xml:id="i-4haqtPfNdR3wFmpRSCYAMt" type="h1">
            Regeringen kan också tilldela en person professors namn på i
            princip samma grunder som medaljen Illis quorum utdelas. Cirka
            sju personer per år tilldelas professors namn, det vill säga ungefär
            lika många som tilldelas Illis quorum.
          </head>
          <head xml:id="i-nVr6J4MCpSRLeWkkvxr4k" type="h1">
            Således belönar regeringen cirka 15 personer om året på dessa
            sätt.
          </head>
          <head xml:id="i-CjTfDYqBZ7VCyRkBHP1ewU" type="h1">
            Denna redogörelse visar några omständigheter.
          </head>
          <head xml:id="i-VVoGapgXipktvU2uREcLZz" type="h1">
            Svenska staten hedrar genom sitt belöningssystem många fler utländska
            medborgare än svenska medborgare. 150–200 utländska medborgare
            får Nordstjärneorden varje år, medan omkring 75–100 svenska medborgare
            årligen får en kunglig medalj eller en medalj eller professors
            namn av regeringen.
          </head>
          <head xml:id="i-Gx21i8fRrzhMyuFPRCJqAn" type="h1">
            Svenska staten hedrar utländska medborgare med belöningar av
            högre rang än de som tilldelas svenska medborgare. Ordnar har
            betydligt högre rang än medaljer och svenska medborgare utöver
            kungahusets medlemmar kan sedan 1975 inte få svenska ordnar.
          </head>
          <head xml:id="i-3jne8ZAvxDfyygSoeGGU3y" type="h1">
            Det offentliga belöningssystemet består av flera belöningar som
            överlappar varandra. Kulturella gärningar kan belönas med HM Konungens
            medalj, Litteris et Artibus, Prins Eugen-medaljen, Illis quorum,
            För medborgerlig förtjänst och Professors namn.
          </head>
          <head xml:id="i-EH1fvaeCkpX27c3H4hYWgR" type="h1">
            Allmänna samhällsinsatser, t.ex. inom politiken, kan belönas
            med Serafimermedaljen, HM Konungens medalj, Illis quorum och För
            medborgerlig förtjänst.
          </head>
          <head xml:id="i-F9HuE1PU8iLpD6m3erPaKm" type="h1">
            Humanitära insatser kan belönas med Serafimermedaljen, HM Konungens
            medalj, Prins Carl-medaljen, Illis quorum och För medborgerlig
            förtjänst.
          </head>
          <head xml:id="i-YJKKmobRFwd4rE6q59c9Nh" type="h1">
            Flera belöningar har kommit mer eller mindre ur bruk eller utdelas
            i vart fall mycket sällan: Serafimermedaljen, För medborgerlig
            förtjänst och För omsorgsfull renvård. Också För berömliga gärningar
            utdelas mycket sparsamt.
          </head>
          <head xml:id="i-DrMuGtmq7cFvk12iPboLPC" type="h1">
            Vår slutsats blir att det offentliga belöningssystemet behöver
            ses över och reformeras för att bättre uppfylla sina syften. Reformeringen
            bör syfta till att ge belöningssystemet en mer lättöverskådlig
            och logisk struktur än det har idag, så att överlappande och obsoleta
            belöningar undviks så långt det är möjligt. Reformeringen bör
            även syfta till att öka antalet belöningar som tilldelas svenska
            medborgare och att säkerställa att svenska medborgare ska kunna
            tilldelas belöningar av samma höga rang som utländska medborgare
            redan kan få, det vill säga ordnar.
          </head>
          <head xml:id="i-RoywSsixeAemtp8zPdBc91" type="h1">
            Självklart är det angeläget att tacka utländska medborgare som
            gjort personliga insatser för Sverige och svenska intressen genom
            att främja handel, kulturutbyte eller andra viktiga företeelser.
            Att en möjlighet att ge ordnar till utländska medborgare behölls
            får uppfattas som att regering och riksdag även i början av 1970-talet
            insåg att Sverige måste kunna ge utländska medborgare belöningar
            av samma höga rang som andra länder gör (och som svenska medborgare
            kan få i andra länder). Vi vill dock framhålla att det också måste
            vara av stor betydelse att tacka svenska medborgare som gjort
            vårt land till en bättre plats att leva på. Det framstår därför
            som ologiskt att svenska medborgare som gjort insatser för Sverige
            får färre belöningar och belöningar av lägre rang än utländska
            medborgare som gjort insatser för Sverige.
          </head>
          <head xml:id="i-5vnSxcJ3DnZ4a9G8sytbDE" type="h1">
            Att ordnar åter ska kunna tilldelas svenska medborgare innebär
            inte med nödvändighet att man bör göra det möjligt att ge Nordstjärneorden
            till svenska medborgare och att man bör återaktivera Vasaorden
            och Svärdsorden, som förklarades vilande 1975. Detta är en av
            flera möjligheter. En annan möjlighet är att inrätta en eller
            flera nya ordnar, var och en med sin inriktning.
          </head>
          <head xml:id="i-6AdX1K8HJxSeNeGf4DoxtK" type="h1">
            När möjligheten att tilldela svenska medborgare svenska ordnar
            avskaffades 1975 hade framför allt Svärdsorden och Nordstjärneorden
            stelnat i sina former. Svärdsorden tilldelades mer eller mindre
            med automatik den som tjänstgjort som officer i försvaret under
            ett visst antal år. Nordstjärneorden fyllde en liknande funktion
            för bl.a. höga statstjänstemän. Detta är bakgrunden till att konstitutionsutskottet
            år 1973 (bet. KU 1973:27) framhöll att det belöningssystem som
            då tillämpades återspeglade en gången tids samhällssyn genom att
            ge uttryck för värderingar av samhällsinsatser enbart med hänsyn
            till tjänsteställning. Det påpekades också att reformen stöddes
            av de personalorganisationer som företrädde det övervägande antalet
            statsanställda.
          </head>
          <head xml:id="i-6VY1YN9VppHryuwywSMhN7" type="h1">
            Frågan om hur staten bör hedra personer som gjort framstående
            samhällsinsatser hade alltså på 1970-talet blivit närmast en facklig
            förhandlingsfråga för de statligt anställda. Till ett sådant stelt
            belöningssystem vill ingen komma tillbaka. Ordnar och medaljer
            ska inte ges rutinmässigt, utan måste självfallet delas ut efter
            en individuell bedömning av varje potentiell mottagares insatser.
            Om Svärdsorden och Nordstjärneorden åter ska kunna tilldelas svenska
            medborgare måste därför kriterierna moderniseras. De av KU 1973
            anförda argumenten äger således inte längre giltighet.
          </head>
          <head xml:id="i-7o6dfUafJH2vFxYuFtoQJr" type="h1">
            Uttalandet från KU 1973 visar både att belöningssystemet behövde
            förändras och att tidsandan då var en helt annan än nu. Vid 1970-talets
            mitt ansåg många att det var olämpligt att hylla och tacka personer
            som utmärkt sig positivt på olika sätt. ”Du ska inte tro att du
            är något” och ”En ann är så god som en ann” är sentenser som sammanfattar
            samhällsandan. Som tur är har det nu åter blivit legitimt att
            lyfta fram goda förebilder och konstatera att vårt samhälle behöver
            människor som tar i lite extra, gör särskilda insatser. Det betyder
            inte att de på ett mänskligt plan är värda mer än någon annan
            människa, utan det betyder att de har gjort något gott för vårt
            samhälle som vi alla har anledning att vara tacksamma för.
          </head>
          <head xml:id="i-BH4WqaTEpdsuerYuu2Rxed" type="h1">
            Det offentliga belöningssystemet fyller en viktig funktion. Det
            är betydelsefullt att visa uppskattning för personer som på olika
            samhällsområden gör framstående insatser, dels för att de förtjänar
            det som individer, dels för att vårt samhälle behöver människor
            som gör framstående insatser och därför har anledning att både
            tacka dem och lyfta fram dem som goda förebilder. Det brukar ibland
            påpekas att belöningar av detta slag är mycket kostnadseffektiva
            för staten – de kostar nästan ingenting, men värdesätts ändå högt
            av mottagarna. Ett trevligare sätt att beskriva samma iakttagelse
            är kanske att konstatera att de flesta människor sätter stort
            värde på andras uppskattning och att då få en belöning å hela
            Sveriges och svenska folkets vägnar för en berömvärd insats innebär
            för de flesta att man hedras på ett sätt som inte kan mätas i
            pengar.
          </head>
          <head xml:id="i-LfdQjYwNYoGz95ePcTMCcu" type="h1">
            Sammanfattningsvis: Det behövs en utredning för att skapa ett
            modernt, offentligt belöningssystem som bättre uppfyller sina
            syften och som innebär att svenska medborgare kan belönas på samma
            sätt som utländska medborgare i enlighet med vad som anförs ovan.
            Detta bör ges regeringen tillkänna.
          </head>
        </div>
        <div xml:id="i-9ChCczUNhVbURB4Qvn7bQM" type="signatureBlock">
          <list xml:id="i-81X1BDqtuPxrDKzTuxfSFZ">
            <item xml:id="i-D6UqkZt7PfakkrNzGf5d2L" who="i-7HvCHEwjbKSjsnRP39c1s9" type="signature">
              Patrick Reslow (M)
            </item>
          </list>
        </div>
      </div>
    </body>
  </text>
</TEI>
