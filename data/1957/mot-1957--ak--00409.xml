<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00409">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__409/mot_1957__ak__409-001.pdf"/>
      <fw xml:id="i-J8qoJAazSqqRgQTUZKQSv9">
        14 Motioner i Andra kammaren, nr 409 år 1957
      </fw>
      <div xml:id="i-JMzFzMTza6z6eSmvJ71c4Q" type="motHeader">
        <div xml:id="i-M2d8xKrtumHyqquhanjGjq" type="motTitle"/>
        <div xml:id="i-MJiVj4wrpniBXRvFr4k16J" type="motSubmissionInfo"/>
      </div>
      <div xml:id="i-HPVSAubyr2FFaz6xy8umT2" type="motBody">
        <div xml:id="i-2Rc5EPKy1ismwo7RrWd7fT">
          <p xml:id="i-4cr53zrCs1qbvYHo5xgB2j">
            Nr 409
          </p>
          <p xml:id="i-R3E1PcJ4dDMnKVX4Tmhg7m">
            Av herr Svensson i Ljungskile m. fl., om vidgad rätt att vid
            brottmål fullfölja talan till högsta domstolen m. m.
          </p>
          <p xml:id="i-VrKVZX5dbM71u2VQFuKUjF">
            Var och en, som dömes av häradsrätt eller rådhusrätt, har oinskränkt
            rätt att få sin sak prövad i hovrätt. Från hovrätterna kan en
            för brott till- talad i princip inte fullfölja sin talan utan
            att särskilt prövningstillstånd ges av högsta domstolen. Sådant
            tillstånd ges numera utomordentligt sällan och praktiskt taget
            aldrig, om målet inte har prejudicerande bety- delse. Från tilltalade
            i brottmål har sålunda enligt från kommissionären hos nedre justitierevisionen
            erhållna uppgifter år 1953 till högsta dom- stolen ingivits 463
            ansökningar om prövningstillstånd, varav 16 bifallits och 447
            avslagits. År 1954 har ingivits 481 liknande ansökningar, varav
            11 hittills bifallits, en ännu icke avgjorts och 469 avslagits.
            År 1955, som är det sista år, för vilket fullständiga uppgifter
            hittills kunnat erhållas, har ingivits 513 ansökningar, av vilka
            vid 1956 års utgång 21 bifallits, 6 ännu inte avgjorts och 486
            avslagits. Man kan därför utan överdrift säga, att brottmål, vilka
            åklagarmyndigheten inte önskar fullfölja, nu- mera så gott som
            undantagslöst blir slutligt avgjorda i hovrätterna, vilka följaktligen
            i praktiken fungerar såsom sista instans i brottmål. Vad nu sagts
            gäller dock inte mål, vari hovrätt är första instans. Sådana mål
            är dock så sällsynta, att de saknar praktisk betydelse. Före 1948
            års rättegångsreform gällde i princip den regeln, att var och
            en, som av hovrätt dömts till minst 60 dagsböter eller till frihetsstraff,
            avsättning eller mistning av ämbete på viss tid ägde rätt att
            — i vissa fall liksom nu dock först mot nedsättande av viss avgift
            — fullfölja sin talan till högsta domstolen. Under 1930- och 1940-talen
            medförde detta förhållande en så väsentlig utvidgning av högsta
            domstolens arbetsbörda, att man inför rättegångsreformen var nödsakad
            att antingen åstadkomma begränsning av högsta domstolens befattning
            med brottmålen eller öka högsta domstolens ledamotsantal. Då man
            på goda grunder ansåg, att allvarliga olägenheter skulle kunna
            uppkomma, om justitierådens antal utökades, ansåg man sig inte
            ha annan möjlighet än att välja målbegräns- ningsvägen. Under
            förarbetena på rättegångsreformen hade man dock i processlag-
            beredningen till en början den uppfattningen, att man borde utan
            särskild begränsning tillåta fullföljd till högsta domstolen i
            alla sådana brottmål, i vilka underrätt och hovrätt kommit till
            olika resultat — de s. k. difforma målen — medan de mål, i vilka
            underrätt och hovrätt haft samma me- ning — de s.k. konforma målen
            — skulle få fullföljas till högsta dom- stolen först efter särskild
            dispens. För riktigheten av denna uppfattning talade det förhållandet,
            att högsta domstolens statistik för tiden 1915—
          </p>
          <pb facs="riksdagen-motions-pdf/data/1957/mot_1957__ak__409/mot_1957__ak__409-002.pdf"/>
          <fw xml:id="i-ATTvfvJxVh9Cnb6U9s26M5">
            Motioner i Andra kammaren, nr 409 år 1957 15
          </fw>
          <p xml:id="i-3KBSMmTF3eAa8Dr9DxuZth">
            1934 visade, att ändringsprocenten varit ca 24 i de difforma
            brottmålen mot endast ca 15 i de konforma brottmålen. Efter hand
            kom emellertid beredningen till den uppfattningen, att ett målbegränsningssystem
            med prövningstillstånd i alla till högsta domstolen från andra
            instans full- följda mål var att föredraga. Såsom motiv för denna
            uppfattning anförde beredningen bland annat, att man måste anta,
            att högsta domstolen skulle komma att meddela prövningstillstånd
            till och med i större utsträckning än som motsvarades av den dittillsvarande
            ändringsprocenten eller i om- kring 30 Z av samtliga fullföljda
            mål. I förslaget till den nuvarande rättegångsbalken gjorde beredningen
            dess- utom bland annat följande uttalande angående vilka omständigheter,
            som lämpligen bör medföra prövningstillstånd: »Förutom i de fall,
            då det finns anledning till antagande, att hovrättens dom eller
            slutliga beslut kommer att ändras, bör prövningstillstånd kunna
            beviljas, då ett viktigt allmänt eller enskilt intresse påkallar,
            att talan prövas av högsta domstolen. Detta kan inträffa t.ex.
            då starkt delade meningar yppats i de lägre instanserna eller
            målet är av stor social be- tydelse, liksom då målet rör grovt
            brott eller betydande ekonomiska vär- den eller då en förut ostraffad
            person dömts till ansvar för vanärande brott.» Ur principiell
            synpunkt ter det sig föga tilltalande, att en domstol, till vars
            prövning ett mål hänskjutits, själv får avgöra, huruvida målet
            verk- ligen skall upptagas till prövning. Den dubbla funktion,
            som högsta dom- stolen här erhållit — att först avgöra om målet
            verkligen skall upptagas till prövning och sedan själv handlägga
            målet — måste te sig förvirrande. Högsta domstolens ovillighet
            att pröva brottmål har i vida kretsar väckt förvåning och allvarliga
            farhågor för rättssäkerheten. Ur rättsäkerhetssyn- punkt mest
            betänkligt är, att den restriktiva behandlingen av ansökningarna
            om prövningstillstånd medför, att hovrätterna i realiteten fungerar
            såsom sista instans i brottmål. Detta innebär, att någon enhetlig
            praxis vid behand- ling av brottmål inte kan erhållas. De sex
            hovrätterna tillämpar nämligen delvis olikartade bedömningssätt.
            Vidare bör beaktas att den offentliga kon- troll, som lekmannainflytandet
            i underrätterna innebär, hittills helt saknas i hovrätterna, vilka
            uteslutande består av juristkollegier, vilkas ledamöter dock i
            allmänhet inte kan förväntas äga högsta domstolsledamöternas spe-
            ciella juridiska kvalifikationer och möjlighet till total överblick
            över rätts- skipningen. En följd av högsta domstolens restriktivitet
            med prövningstillstånden är sannolikt även, att brottmålsadvokater
            i många fall avstår från att söka prövningstillstånd även för
            tilltalade, som mot sitt nekande dömts i hov- rätterna och beträffande
            vilka skuldfrågan alltså fortfarande är oklar. Om ett annat system
            rådde, är det därför antagligt, att ett vida större antal prövningstillståndsansökningar
            från sådana tilltalade skulle ingivas till högsta domstolen.
          </p>
          <pb facs="riksdagen-motions-pdf/data/1957/mot_1957__ak__409/mot_1957__ak__409-003.pdf"/>
          <fw xml:id="i-71wQwnNxYcQRck1meZmEz3">
            16 Motioner i Andra kammaren, nr 409 år 1957
          </fw>
          <p xml:id="i-NcDRnVMJQD3KaYruuMs3m5">
            För att råda bot på nu rådande förhållanden bör rätteligen sådana
            lag- ändringar vidtagas, att antingen fullföljdsrätt medges utan
            inskränkningar i alla difforma brottmål och i alla konforma brottmål,
            vari de tilltalade för- nekar brottslig gärning, eller också avgörandet
            av prövningstillståndsan- sökningar hänskjutes till särskild domstolskommitté.
            I nära samband med frågan om prövningstillstånden ligger frågan
            om resningsinstitutet, där högsta domstolen ävenledes har rätt
            att ensam av- göra, huruvida resningsansökningarna skall bifallas.
            Samma skäl som i det föregående anförts beträffande olämpligheten
            av att låta högsta domstolen ensam avgöra frågan om prövningstillstånd
            kan givetvis åberopas även be- träffande högsta domstolens rätt
            att ensam avgöra frågan om resningsansök- ningar. Härtill kommer,
            att sådana ansökningar vanligen avser mål, vari högsta domstolen
            tidigare meddelat dom eller avslagit ansökan om pröv- ningstillstånd.
            Risk finns givetvis, att högsta domstolen vid bedömning av resningsansökningarna
            påverkas av sitt tidigare ställningstagande till målet. I Danmark,
            vars rättegångsförhållanden delvis varit förebildliga för vår
            rättegångsreform, har man inrättat en särskild domstolskommitté,
            kallad »den serlige Klageret&gt;, med uppgift att bland annat
            pröva resningsansök- ningar och sålunda avgöra, om ett mål bör
            upptas till ny domstolsbehand- ling eller ej. Vid handläggningen
            av resningsansökningar i brottmål består »den serlige Klageret&gt;
            av fem ledamöter, av vilka endast en — ordföranden — är ledamot
            av Danmarks högsta domstol. Med stöd av vad här anförts hemställes,
            att riksdagen måtte i skrivelse till Kungl. Maj:t begära ut- redning
            och förslag angående de ändringar av rättegångs- balken och därtill
            hörande författningar, som erfordras för åstadkommande av 1. att
            ansökningar om rätt att fullfölja brottmål till högsta domsiolen
            antingen utan inskränkning bifalles i samtliga difforma mål samt
            i sådana konforma mål, i vilka de tilltalade förnekar brottslig
            gärning, eller för avgörande hänskjutes till särskild domstolskom-
            mitté, vari ingår lekmän och vari högsta domstolen är i mino-
            ritet; samt 2. att ansökningar om resning i brottmål för avgörande
            hänskjutes till särskild domstolskommitté, vari ingår lekmän och
            vari högsta domstolen är i minoritet.
          </p>
          <p xml:id="i-6VmKEk35nb7BMBJ5VZDhVQ" type="date">
            Stockholm den 25 januari 1957
          </p>
          <p type="signatureBlock" id="i-SmA6TCWovfQsTWu398V8bV">
            Wald. Svensson
          </p>
          <p xml:id="i-YXF34H8z9cep2Upik4Y11h">
            Ture Königson Sven Gustafson Bertil v. Friesen
          </p>
          <p xml:id="i-Bcu2TeuSVNsk6k3cPewADH">
            i Göteborg Sthlm 19537. K. L. Beckmans Boktr.
          </p>
        </div>
      </div>
    </body>
  </text>
</TEI>
