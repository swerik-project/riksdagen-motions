<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00245">
  <teiHeader>
    <fileDesc>
      <titleStmt>
        <title>Förebyggande av väpnad konflikt</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av väpnad konflikt</title>
          <idno type="rdwebb">GU02U245</idno>
          <rs type="number">U245</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U245/text</ref>
          <ref type="dokument_url_html">http://data.riksdagen.se/dokument/GU02U245</ref>
          <ref type="dokumentstatus_url_xml">http://data.riksdagen.se/dokumentstatus/GU02U245</ref>
          <ref type="doc">http://data.riksdagen.se/fil/86FC9C70-AD9C-4ED9-B637-3D970296DF3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FQTUyxiNxKTmtZY8GosZtR" type="signed"/>
        <correspContext corresp="i-FQTUyxiNxKTmtZY8GosZtR">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-Fs3aW1CNNBH8fotgp5FnEg" type="referral">
          <date when="2006-11-07"/>
        </correspAction>
        <correspAction xml:id="i-QXTnFG1cUx5Bym7NZDKAmV" type="dismissal">
          <date when="2006-11-07"/>
        </correspAction>
        <correspAction xml:id="i-UJ6uNKPyhCq6TMAYsBc36p" type="numbering">
          <date when="2006-11-01"/>
        </correspAction>
        <correspAction xml:id="i-6oc1s4kdAe5B7Ke7Kp6Pg7" type="submission">
          <date when="2006-10-31"/>
        </correspAction>
        <correspAction xml:id="i-ASPLbYcs5eqTUTPv7vn98R" type="transfer">
          <date when="2006-10-30"/>
        </correspAction>
        <correspAction xml:id="i-TYHBiN99BttYPydBMCxa5A" type="assigned"/>
        <correspContext corresp="i-TYHBiN99BttYPydBMCxa5A">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GKrrotvRG9gbbVSRHaYGVq" type="motBody">
        <div xml:id="i-PgFRM5gK8GfBezX3zBrQ7h" type="motProposal" subtype="förslag">
          <head xml:id="i-VskZtCYQDkgAogQbXZ5Pak">
            Förslag till riksdagsbeslut
          </head>
          <list xml:id="i-813pxhpPk5w4ULjZxfa5ND" style="ol">
            <item xml:id="i-9RB6UuG63KW3suR7tF1oVS">
              Riksdagen tillkännager för regeringen som sin mening vad i motionen
              anförs om att regeringen ska upprätta en handlingsplan för förebyggande
              av internationella väpnade konflikter.
            </item>
            <item xml:id="i-CQN32Rvpz3p2vFezAnv75q">
              Riksdagen tillkännager för regeringen som sin mening vad i motionen
              anförs om att en enhet med en särskild uppgift inom området förebyggande
              av väpnade konflikter ska upprättas.
            </item>
            <item xml:id="i-Ctb5DvhJbv5RuuVZnxLDX3">
              Riksdagen tillkännager för regeringen som sin mening vad i motionen
              anförs om att regeringen årligen upprättar en regeringsskrivelse
              som redogör för gjorda insatser samt formulerar framtida prioriteringar
              i arbetet med förebyggande av väpnade konflikter.
            </item>
          </list>
        </div>
        <div xml:id="i-BrjjHdRqjFgnvUAAzxUWEW" type="motContent">
          <head xml:id="i-VBoE9HHdR31hjpJ5JoLWr1" type="h1">
            Förebyggande av väpnad konflikt
          </head>
          <head xml:id="i-UJzkmDk6LrAVejT3aLf8Cf" type="h1">
            Förebyggande av väpnade konflikter spar människoliv och ekonomiska
            resurser
          </head>
          <p xml:id="i-WENN9JYia7hX6iEb8pJWe9">
            Misslyckandet med att förhindra våldsutbrott leder till väldiga
            förluster av människoliv, såväl som livslånga fysiska och psykiska
            skador på både offer och våldsverkare. Det leder också till söndertrasade
            sociala nätverk och urholkandet av det förtroende som byggts upp
            mellan människor i årtionden eller århundraden. Till detta kommer
            kostnaden för förstörda byggnader, infrastruktur och den ekonomiska
            stagnation som följer i konfliktens spår. Även för det internationella
            samfundet tillkommer kostnader när man tvingas hantera konflikten.
            Det kan handla om kostnader för diplomatisk krishantering, civila
            och militära fredsinsatser, mottagandet av flyktingar och inte
            minst kostnaderna för återuppbyggnad.
          </p>
          <p xml:id="i-9LLUcN18AT6dSNoQy2qTsm">
            I den politik för global utveckling som riksdagen fattade beslut
            om i december 2003 (PGU) tydliggörs att väpnade konflikter utgör
            det allvarligaste hindret för utveckling i många fattiga länder.
          </p>
          <p xml:id="i-JEbp2DJdWCfBibCTPH47T6">
            Det finns således många tunga argument för att Sverige och det
            internationella samfundet bör göra sitt yttersta för att hindra
            väpnade konflikter. Genom att agera tidigare kan man i högre grad
            använda sig av positiva, samarbetspräglade åtgärder, av morötter
            i stället för piskor. Våldsförebyggande är, i förhållande till
            krishanteringsinsatser, en kompletterande, mindre resurskrävande
            och mer samarbetsinriktad strategi för att nå de grundläggande
            målen för svensk utrikespolitik.
          </p>
          <head xml:id="i-5XzTZCbwYnTyvT2q4o2on9" type="h1">
            Bättre förutsättningar
          </head>
          <p xml:id="i-AveYtw4JgFmUitV18gYhgc">
            Förutsättningarna för att internationellt kunna verka förebyggande
            har kraftigt förbättrats sedan slutet av kalla kriget. Hänsyn
            till stormaktsrelationer och deras respektive säkerhetspolitiska
            intressen behöver inte tas på samma sätt.
          </p>
          <p xml:id="i-HnwohEZCnABYzmyrXf5kAE">
            Faktum är att antalet väpnade konflikter sedan det kalla krigets
            slut har minskat med mer än 40 %, enlig Human Security Report
            2005. Trots att vi bär på minnena från medierapporteringen om
            Rwanda och Srebrenica så talar statistiken sitt tydliga språk:
            Antalet folkmord har minskat dramatiskt, med ca 80 %, från 1988
            till 2001.
          </p>
          <p xml:id="i-QKREPE3K5ikUUmdKcZPuwW">
            Human Security Report menar att förändringen inte bara kan tillskrivas
            slutet på kalla kriget. Tvärtemot den gängse bilden av ett passivt
            FN lyfter rapporten fram FN:s kraftigt ökande fredsfrämjande aktiviteter.
            Exempelvis har FN efter kalla krigets slut skickat sex gånger
            så många diplomatiska missioner för att hindra konflikter från
            att bryta ut. Elva gånger fler FN-sanktioner har beslutats, med
            syfte att få krigförande parter till förhandlingsbordet. Rapporten
            hävdar med bestämdhet att denna aktivitet bidragit till att ha
            förhindrat fler krig.
          </p>
          <p xml:id="i-HUUgjvF3Absm6WbA4nHzPw">
            Ytterligare en förändring som skett under senare tid är att alltfler
            länder hävdar att nationell suveränitet inte får stå i vägen för
            nödvändiga insatser i inomstatliga konflikter för att förhindra
            humanitära katastrofer och grova kränkningar av mänskliga rättigheter.
            Detta tydliggörs bland annat i rapporten Responsibility to Protect
            (Ottawa International Development Research Centre, 2001).
          </p>
          <p xml:id="i-Uh4PqWWoccKrSUs6pgS6iC">
            Många ser felaktigt genomslaget för denna nya princip främst
            som en ökad möjlighet till militär intervention och krishantering.
            Men det ger framförallt ökad möjlighet till att vidta förebyggande
            åtgärder.
          </p>
          <p xml:id="i-9qheEvgGZRWD9BYuW7ngPK">
            Det så kallade kriget mot terrorismen har dessvärre bidragit
            till att i viss mån flytta fokus från det förebyggande arbetet.
            I takt med USA:s motgångar i Irak håller nu denna förskjutning
            på att i viss mån återställas.
          </p>
          <p xml:id="i-UMHsPdRPhmeCU5FH5ppess">
            Det finns flera exempel på framgångsrikt förebyggande arbete,
            som kombinerade insatser inom diplomati, stöd till ekonomisk utveckling
            samt stöd för stärkande av demokrati och rättssamhälle. Att bevisa
            sambandet mellan sådana åtgärder och fredlig utveckling kan dock
            visa sig vara mycket svårt. Därmed blir det också svårare att
            övertyga beslutsfattare om effektiviteten av sådana åtgärder.
            Det måste dock stå klart att vår oförmåga att bevisa kausala samband
            inte kan rättfärdiga vår senfärdighet eller passivitet inför uppblossande
            konflikter.
          </p>
          <p xml:id="i-Y4g5fWuX1rfmEaNQBbPoh4">
            En annan anledning till att inte fler insatser görs är att det
            ofta saknas tillräcklig analys av konfliktorsaker och möjligheter
            att i tid påverka händelseförloppet. Även om tidiga åtgärder är
            mindre kostsamma än insatser i ett skede då våldet redan är ett
            faktum, är de ändå förenade med såväl politiska som ekonomiska
            kostnader.
          </p>
          <p xml:id="i-FpMtbue4V6fqQPqhpXNnSg">
            Under ett tidigt skede av en konflikt kan det vara politiskt
            känsligt att identifiera en viss stat eller region som ett potentiellt
            riskområde. Det kan uppfattas som att den utpekade statens ansvar
            för att lösa interna problem inte respekteras.
          </p>
          <p xml:id="i-Wj5yyGsmrT1rqUS5LvyP18">
            Den otillräckliga politiska viljan att agera i tidiga skeden
            av en potentiell konflikt kan också ha en psykologisk förklaring.
            Det finns en mänsklig benägenhet att skjuta problem ifrån sig
            så länge de inte är akuta. En problematisk situation som riskerar
            att utvecklas till en väpnad konflikt ses alltför ofta som ett
            fjärran, nästan hypotetiskt problem. För beslutsfattaren kanske
            det inte framstår som motiverat att påbörja riskfyllda och delvis
            kostsamma åtgärder. Å andra sidan har man ändå inom andra områden
            lyckats gå från kurativ till preventiv kultur med mycket goda
            resultat (så till exempel inom tandvård, hälsovård och friskvård).
          </p>
          <head xml:id="i-4t2mdpfrfsNpSnn3MTqPAY" type="h1">
            Definition av insatser som kan räknas till förebyggande av väpnade
            konflikter
          </head>
          <p xml:id="i-24M9XpjYsdFWcQo8jFk1u8">
            Enligt regeringsskrivelsen 2001 är konfliktförebyggande en central
            och integrerad del av Sveriges ansträngningar inom freds- och
            säkerhetsfrämjande. De kan definieras som åtgärder som vidtas
            innan en motsättning eller tvist övergår i våldshandlingar, sätts
            in för att motverka geografisk spridning av en pågående väpnad
            konflikt eller förhindrar att våldsamheter blossar upp på nytt
            efter att överenskommelse träffats om ett fredsavtal, en vapenvila
            eller dylikt.
          </p>
          <head xml:id="i-PQRGgD9XV8LBWbKBRF76Gm" type="h1">
            Svensk politik för att förebygga väpnade konflikter
          </head>
          <p xml:id="i-VBnYtxsP67NbAArgqsxav2">
            Att medverka till att förebygga, förhindra och hejda väpnade
            konflikter är sedan länge en viktig del av svensk utrikes- och
            säkerhetspolitik.
          </p>
          <p xml:id="i-13xmwueBGydqxQBaEi2NjK">
            Regeringsskrivelsen från 2001 anger att dokumentet är ett underlag
            för ett utvidgat svenskt stöd för att förebygga väpnade konflikter.
            Vidare slås det fast att förebyggande av väpnad konflikt är prioriterat
            i svensk utrikespolitik och att ett sådant perspektiv ska genomsyra
            svenskt internationellt agerande.
          </p>
          <p xml:id="i-CZA9mJhtV8CeWBUAUXKSSv">
            I utrikesdeklarationen 2006 sägs också att Sverige har en trovärdighet
            när det gäller konfliktförebyggande, och att denna blir viktig
            när den nya fredsbyggande kommissionen inom FN nu inleder sitt
            arbete.
          </p>
          <p xml:id="i-FFho3oDzVYodQ5PUJtgFxS">
            Trots senare referenser till förebyggandearbetet verkar det uppenbart
            att detta arbete var mer prioriterat under Anna Lindhs ledning.
            Det var då den omfattande regeringsskrivelsen från 2001 utarbetades.
            UD hade också inrättat ett konfliktförebyggande sekretariat och
            frågan lyftes mycket högt under Sveriges ordförandeskap i EU under
            2001.
          </p>
          <p xml:id="i-WChozsM9n9gy73xR3iC1SA">
            Det behövs nu en nytändning vad gäller detta viktiga arbete.
            Det räcker inte med att vila på gamla lagrar och hävda att Sverige
            traditionellt alltid verkat för att förebygga väpnade konflikter.
            Ett rejält omtag krävs för att fortsätta utveckla detta arbete.
            En sådan förnyad energi i detta område bör avspegla sig både i
            offentliga uttalanden, i regeringsskrivelser och i tilldelandet
            av personella och ekonomiska resurser.
          </p>
          <head xml:id="i-63rtU1TJuJJqfffpaVUATm" type="h1">
            Synliggör och prioritera det specifika förebyggandearbetet
          </head>
          <p xml:id="i-LtRYYMP2B4k1TrmHXFG37e">
            Arbetet med att förebygga väpnade konflikter tycks inte få det
            utrymme som det bör ha enligt fastslagna prioriteringar i utrikes-
            och säkerhetspolitiken. Detta är i så fall mycket oroväckande.
            Sverige måste våga fortsätta prioritera det förebyggande arbetet
            som är långt mer samhällseffektivt, både vad gäller mänskligt
            välmående, ekonomi och socialt kapital.
          </p>
          <p xml:id="i-5vCuNFK4JwbwfwWcsS4Nyq">
            Det arbete som Sverige vidtar för att förebygga väpnade konflikter
            måste också vara tydligare kopplat till konkreta risksituationer.
            Det kan inte enbart vara inriktat på ett mer allmänt förebyggande
            arbete som först på lång sikt och indirekt kan kopplas till fredsbyggande
            och undanröjande av risker för väpnad konflikt. Givetvis är sådana
            indirekta insatser, som kan handla om utvecklingssamarbete och
            nedrustningsarbete, av godo men de kan inte tillåtas dölja behovet
            av mer konkreta insatser. Sverige bör därför prioritera det förstnämnda
            arbetet i högre utsträckning och synliggöra just denna typ av
            arbete i regeringens rapporter och utvärderingar.
          </p>
          <p xml:id="i-JEtbGt25X7E3FoXZPyb1qB">
            För att arbetet med förebyggande av väpnade internationella konflikter
            ska konkretiseras krävs att regeringen upprättar en heltäckande
            handlingsplan. Detta bör ges regeringen till känna.
          </p>
          <head xml:id="i-Vvn37myS7EUrQs7ZhJvyby" type="h1">
            Analysera och rapportera mer kring det arbete som Sverige gör
            och bör göra
          </head>
          <p xml:id="i-SyLuTWeGJggo8uYAGBhUpF">
            Varje konfliktsituation är unik och det finns ingen standardmall
            att följa. Potentiella konfliktområden måste också uppmärksammas
            på ett tidigt stadium. För de aktörer som genuint vill bidra till
            att fredligt lösa en konfliktsituation krävs flexibilitet, analysförmåga
            och anpassningsförmåga till den specifika situationen. Många gånger
            måste flera olika instrument kombineras, ofta av flera aktörer
            i samverkan. Att inneha en samlad bild över dessa instrument tillsammans
            med förmågan till kritisk utvärdering av deras effektivitet är
            nödvändig för att man ska kunna avgöra vilka instrument som är
            att föredra i en specifik situation.
          </p>
          <p xml:id="i-PjBQXpXVbvoT3aMewwYKGs">
            För arbetet med att förebygga väpnade konflikter krävs att regeringen
            upprättar en särskild organisatorisk enhet för detta ändamål.
            Detta bör ges regeringen till känna.
          </p>
          <p xml:id="i-NCZWQBpgqAxkrFZKC4zB8V">
            En sådan enhet kan ha en samlad bild över det internationella
            läget utifrån ett perspektiv som är relevant för att förebygga
            väpnade konflikter. Utifrån ett gott underrättelseläge kan politiska
            åtgärder rekommenderas i tidigt skede. Åtgärderna kan variera,
            såsom diplomatiska, politiska, ekonomiska och folkrättsliga insatser.
            Vid insatser ska enheten göra en god uppföljning och återrapportering
            samt ge kontinuerliga rekommendationer för vidare åtgärder. Eftersom
            det förebyggande arbetet är en så viktig och prioriterad komponent
            i den traditionella utrikes- och säkerhetspolitiken är det också
            av största vikt att kunskapen om vad Sverige gör inom detta område
            måste spridas till den svenska allmänheten. Riksdagen ska också
            kunna granska den förda politiken. Regeringen måste därför regelbundet
            utarbeta en regeringsskrivelse om arbetet med förebyggande av
            väpnade konflikter. En sådan skrivelse bör både utvärdera tidigare
            insatser och diskutera framtida prioriteringar. Detta bör ges
            regeringen till känna.
          </p>
        </div>
        <div xml:id="i-WVm6RLkC2rEb89eNx1CpBD" type="signatureBlock">
          <list xml:id="i-XtpmaiTxwQ1cyWMK6NxXiB">
            <item xml:id="i-AP5vBqNguDAuTcjkfPimPT" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-TYvDx9qCXNQXLujjs6uijj" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-LJUrTrMGurW3zfzuKu85MU" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-5xWePuhMZV2srZmwKiCWZW" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-Fug1tu8p2Fd6JNnWmfHdd5" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
            <item xml:id="i-XptrYDJpqAXu4ntFNVt5DG" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-CK9fpQwqWHbssNJmvmxJWL" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
