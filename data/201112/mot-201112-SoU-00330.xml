<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00330">
  <teiHeader>
    <fileDesc>
      <titleStmt>
        <title>Levande organdonatorer</title>
        <author corresp="i-PVeQcRvegJXJJo2H94BNti">av Mikael Cederbratt (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Levande organdonatorer</title>
          <idno type="rdwebb">GZ02So330</idno>
          <rs type="number">So330</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So330/text</ref>
          <ref type="dokument_url_html">http://data.riksdagen.se/dokument/GZ02So330</ref>
          <ref type="dokumentstatus_url_xml">http://data.riksdagen.se/dokumentstatus/GZ02So330</ref>
          <ref type="doc">http://data.riksdagen.se/fil/23B4BA52-C378-4EA4-BF2C-5832EC0DFE5F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2vxmvUXecNPP83hpnZv8Ad" type="signed"/>
        <correspContext corresp="i-2vxmvUXecNPP83hpnZv8Ad">
          <note type="signatory" corresp="i-PVeQcRvegJXJJo2H94BNti"/>
        </correspContext>
        <correspAction xml:id="i-Hca2ceMEbikUEJiyoDcJeF" type="numbering">
          <date when="2011-10-05"/>
        </correspAction>
        <correspAction xml:id="i-3GBgz2d4oq1Z3KbKju2um1" type="submission">
          <date when="2011-10-03"/>
        </correspAction>
        <correspAction xml:id="i-Kto17iHfT2ZU2CQjnaua9P" type="transfer">
          <date when="2011-09-27"/>
        </correspAction>
        <correspAction xml:id="i-2Tb8tVzmUTFzpLTEsPtWxW" type="assigned"/>
        <correspContext corresp="i-2Tb8tVzmUTFzpLTEsPtWxW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EkfEwQF9mcZDBEwuNEALjP" type="motBody">
        <div xml:id="i-Q9spu8gm155RM1rwfoLyyR" type="motProposal" subtype="förslag">
          <head xml:id="i-9c7WbPiU7TZUbEiGSUu8Sy">
            Förslag till riksdagsbeslut
          </head>
          <p xml:id="i-MVTspa6ThqKGDc8gQiuDsd">
            Riksdagen tillkännager för regeringen som sin mening vad som
            anförs i motionen om behovet av en översyn av lagar och regelverk
            när det gäller ersättning till levande organdonatorer.
          </p>
        </div>
        <div xml:id="i-QQyBVDSreVaPKN3uHd465A" type="motContent">
          <head xml:id="i-QtRoTiS3VMzJcoBJqH84St" type="h1">
            Motivering
          </head>
          <p xml:id="i-HynP3xuWSgfapLwC6yjsx3">
            Transplantationer av organ sker i allt större utsträckning med
            levande donatorer som givare. Sedan 1996 har antalet transplantationer
            tredubblats. Fler levande givare är beredda att ge ett organ.
            År 2010 utfördes 370 njurtransplantationer i Sverige, varav 168
            från levande donatorer. Detta motsvarar dryga 45 procent av det
            totala antalet njurtransplantationer. Utan dessa levande donatorer
            skulle tillgången på organ minska drastiskt, vilket skulle medföra
            en försämrad livskvalitet, ofta med ökad dödlighet, bland dem
            som väntar på organ.
          </p>
          <p xml:id="i-Y5fj9r1tohpsgjEYLd8cQ2">
            I juli 2011 väntade 626 personer på en njurtransplantation. Flertalet
            av dessa behandlas med dialys. En minskning av antalet friska
            organdonatorer skulle resultera i ett stort behov av kapacitetsförstärkningar
            inom dialysverksamheten. Årskostnaden för en dialyspatient är
            närmare 500 000 kronor.
          </p>
          <p xml:id="i-15c6AWWjX4bRsckbxThGa6">
            Exemplet med njurtransplantation kan appliceras på andra former
            av organtransplantation, varför vi kan konstatera att det är viktigt
            att bevara och helst öka organtillgången från levande donatorer.
            Detta skulle för det första kunna leda till mindre mänskligt lidande
            och för det andra vara till gagn för den offentliga ekonomin.
            Däremot är ersättningsfrågorna kring detta oklara.
          </p>
          <head xml:id="i-9e38T96m5FubG6EXtH4Ek2" type="h2">
            Hur ser den nuvarande ersättningen till organdonatorer ut?
          </head>
          <head xml:id="i-42xoLT7pzhSozqX59RACvc" type="h2">
            Försäkringskassans ersättning
          </head>
          <p xml:id="i-26Wvip6ay8eWKBn3Wiw4Se">
            Levande givare av organ eller vävnad omfattas av sjukskrivningsbegreppet.
            För dessa finns regler för särskilt högriskskydd inom sjukförsäkringen
            gällande sjukskrivning under utredningstiden och i samband med
            donation. Särskild ansökan ska ske till Försäkringskassan, och
            reglerna innebär att donatorns arbetsgivare kan erhålla ersättning
            för alla sjuklönekostnader samt att donatorn undantas från karensdag.
          </p>
          <head xml:id="i-KGNhaPDng4MarX5EbMSvBA" type="h2">
            Ersättning vid särskild försäkring
          </head>
          <p xml:id="i-QQMztYFPKcgqUjbMu7jMK9">
            En särskild försäkring tecknas sedan länge av Sahlgrenska universitetssjukhuset,
            men denna gäller enbart för njurdonationer.
          </p>
          <head xml:id="i-GQx6MsxKbCgCDgaKXo6kMv" type="h2">
            Landstingens ersättning
          </head>
          <p xml:id="i-Kt3RrkUmyFmJfxSogqXqmQ">
            Enligt etablerad praxis ersätter vårdgivare de av donatorns kostnader
            som inte ersätts av någon annan. Handläggningen är däremot ofta
            komplicerad, särskilt om donatorn är egen företagare eller utländsk
            medborgare. Denna praxis finner sitt ursprung i en rekommendation
            från Landstingsförbundet 1972 till de enskilda landstingen. Rekommendationen
            tillkom på grund av att enhetliga riktlinjer saknades, vilket
            fann sin grund i olikheter mellan landstingen och brister i försäkringssystemen.
          </p>
          <p xml:id="i-VMejdDzbxkD9baMe4jiU4z">
            Landstingsförbundet var däremot mycket tydligt med att rekommendationen
            var temporär i avvaktan på att försäkringsfrågan fann sin lösning.
            Västra Götalandsregionen betalar exempelvis ut cirka 450 000 kronor
            årligen i ersättningar till donatorer. Extrapoleras den kostnaden
            till hela Sverige skulle kostnaden för ersättning uppgå till cirka
            3 miljoner kronor. Detta innebär en kostnad på cirka 6 000 kronor
            per donator, vilket kan jämföras med en slutenvårdskostnad för
            njurtransplantation på cirka 300 000 kronor och för en levertransplantation
            på cirka 800 000 kronor.
          </p>
          <head xml:id="i-CEuE3mpfCUriJLwHiuGnPZ" type="h2">
            Slutsats
          </head>
          <p xml:id="i-MGiNQJVeCrmF9PsXC4N94J">
            Ersättningen till levande organdonatorer är synnerligen splittrad.
            Det blir näst intill omöjligt för en donator att bedöma de ekonomiska
            konsekvenserna av en donation i förväg. Situationen för utländska
            donatorer är oklar, patientskadelagen är långt ifrån förutsägbar
            och rättstrygghet saknas eftersom landstingens ersättning är frivillig
            och därmed inte kan överklagas. För att åstadkomma förbättringar
            av villkoren för organdonationer föreslår jag en översyn av lagar
            och regelverk i syfte att
          </p>
          <list xml:id="i-HWpAuovxWmsXRhnvs3noLB" style="ul">
            <item xml:id="i-4cWeLbMAyvgpJvtULLnJaM">
              förenkla och professionalisera ersättningen till donatorer av
              organ och vävnader
            </item>
            <item xml:id="i-7Zd8dwTL51Cx5tmoHjJxkP">
              skapa förutsägbarhet kring vad som gäller vid bestående invaliditet
            </item>
            <item xml:id="i-DnKHdgfAnWeYL1JsrfupNo">
              ge donatorer ekonomisk trygghet och klara besked i förväg
            </item>
            <item xml:id="i-X3d5Fe6LoNm9QD1ewUqy6X">
              erbjuda lika villkor i hela landet
            </item>
            <item xml:id="i-NZhJcApDJ7xmSTM7autQwZ">
              professionalisera bedömningarna, särskilt vid komplikationer
            </item>
            <item xml:id="i-LvyS5umZTJxMaYoawKoCTv">
              skapa ett system som kan hantera ersättningsanspråk vid allvarligare
              komplikationer med bestående arbetsoförmåga och vid dödsfall.
            </item>
          </list>
        </div>
        <div xml:id="i-YJy6mrDeMaRuqHwor47WTP" type="signatureBlock">
          <list xml:id="i-DcW8cykcvwMhBf2D6j39Yj">
            <item xml:id="i-WSfyZhwDZksg827s1JmV6A" who="i-PVeQcRvegJXJJo2H94BNti" type="signature">
              Mikael Cederbratt (M)
            </item>
          </list>
        </div>
      </div>
    </body>
  </text>
</TEI>
