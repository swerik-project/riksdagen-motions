<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00410">
  <teiHeader>
    <fileDesc>
      <titleStmt>
        <title>Sjöfarten i Sverige</title>
        <author corresp="i-KGqrEB2Pzg8goYxy9CcDhd">av Lars Gustafsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöfarten i Sverige</title>
          <idno type="rdwebb">GY02T410</idno>
          <rs type="number">T410</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T410/text</ref>
          <ref type="dokument_url_html">http://data.riksdagen.se/dokument/GY02T410</ref>
          <ref type="dokumentstatus_url_xml">http://data.riksdagen.se/dokumentstatus/GY02T410</ref>
          <ref type="doc">http://data.riksdagen.se/fil/16EAFB1F-A3A8-4499-97A0-FF4B5B5C92CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JZhkVsg7BMWnUK8LXHzj1S" type="signed"/>
        <correspContext corresp="i-JZhkVsg7BMWnUK8LXHzj1S">
          <note type="signatory" corresp="i-KGqrEB2Pzg8goYxy9CcDhd"/>
        </correspContext>
        <correspAction xml:id="i-23eKr6nVs8KnbhMpXmPpVC" type="numbering">
          <date when="2010-10-28"/>
        </correspAction>
        <correspAction xml:id="i-2HfLzjHWBJxsHy3FpYfeQ1" type="submission">
          <date when="2010-10-27"/>
        </correspAction>
        <correspAction xml:id="i-4XL3oXF9p6nfgGro6nAf8W" type="transfer">
          <date when="2010-10-27"/>
        </correspAction>
        <correspAction xml:id="i-4XhHs847od7f4t5sDKejYU" type="assigned"/>
        <correspContext corresp="i-4XhHs847od7f4t5sDKejYU">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KHQtpYXCh6AwRKb3Tqi5am">
            Förslag till riksdagsbeslut
          </head>
          <list style="ol">
            <item xml:id="i-DAut53mDrcFiRyPgF78kgD">
              Riksdagen tillkännager för regeringen som sin mening vad som
              anförs i motionen om internationella register.
            </item>
            <item xml:id="i-M7iZSk7h57KuVP6nhpwDpQ">
              Riksdagen tillkännager för regeringen som sin mening vad som
              anförs i motionen om att fördela kostnaderna för hamnarna mer
              rättvist mellan transportslagen och låta landtransporterna ta
              hälften av kostnaderna för omlastning mellan sjö och land.
            </item>
            <item xml:id="i-XWwN9s9py4uDXD5E6MQej8">
              Riksdagen tillkännager för regeringen som sin mening vad som
              anförs i motionen om att garantera konkurrensneutralitet genom
              att direkt föra över de internationella reglerna för besättningens
              behörighet i den svenska lagtexten.
            </item>
            <item xml:id="i-ToJvJWMdxPWGi6AHaB2Wyg">
              Riksdagen tillkännager för regeringen som sin mening vad som
              anförs i motionen om att regeringen bör verka för att genomföra
              överenskommelsen om att fartyg ska kunna lämna sin spillolja,
              s.k. sludge och avfall utan extra kostnad i alla Östersjöns hamnar,
              dvs. att det ska ingå i hamnavgiften.
            </item>
            <item xml:id="i-AkZjHQnWrXafBiUr2AjxEn">
              Riksdagen tillkännager för regeringen som sin mening vad som
              anförs i motionen om att alla hamnar i Östersjön och Västerhavet
              ska ha mottagningsanordningar för barlastvatten.
            </item>
            <item xml:id="i-QhfeqoCTWkfcvYHnXBGGQg">
              Riksdagen tillkännager för regeringen som sin mening vad som
              anförs i motionen om behovet av att förnya slussarna i Göta älv
              och Södertälje kanal, för att stärka sjöfarten på Vänern och Mälaren.
            </item>
            <item xml:id="i-W4ePjEbSSsznusUQTfkP5q">
              Riksdagen tillkännager för regeringen som sin mening vad som
              anförs i motionen om att arbetet med s.k. sjömotorvägar bör ges
              högsta prioritet.
            </item>
            <item xml:id="i-3oAHBzFpWF4gX2miDXyraH">
              Riksdagen tillkännager för regeringen som sin mening vad som
              anförs i motionen om att miljökraven på fartygens bränsle ska
              anpassas så att de uppfyller sitt miljösyfte och inte leder till
              ökade transporter med lastbil i stället för fartyg.
            </item>
            <item xml:id="i-VHGwKsZXyoq3gcoyB1skFT">
              Riksdagen tillkännager för regeringen som sin mening vad som
              anförs i motionen om att statliga medel långsiktigt bör avsättas
              för att täcka en del av kostnaderna för sjöfartens infrastruktur.
            </item>
            <item xml:id="i-U3Sgvo23WinyU8WaD67qLD">
              Riksdagen tillkännager för regeringen som sin mening vad som
              anförs i motionen om att miljökraven på sjöfarten bör anpassas
              så att de uppfyller sitt miljösyfte och inte leder till ökade
              transporter med mer miljöskadliga transportslag.
            </item>
            <item xml:id="i-3TDgWYUbVFxELFSJDij6JS">
              Riksdagen tillkännager för regeringen som sin mening vad som
              anförs i motionen om att regeringen bör ta fram ett handlingsprogram
              för att förbättra villkoren för kustsjöfarten och inlandssjöfarten.
            </item>
            <item xml:id="i-E2wLBnD9cEvQ3p66eHmiyG">
              Riksdagen tillkännager för regeringen som sin mening vad som
              anförs i motionen om att inkludera de svenska sjöarna och farbara
              vattendragen i EU:s definition av inre vattenvägar.
            </item>
            <item xml:id="i-UAsjRJZo3FFKvkDN52xyoS">
              Riksdagen tillkännager för regeringen som sin mening vad som
              anförs i motionen om att finna en ny finansieringsform för isbrytarverksamheten.
            </item>
          </list>
        </div>
        <div type="motContent">
          <head xml:id="i-UnVFAgy5ri2EwjfqQy8ANo" type="h1">
            En svensk handelsflotta behövs
          </head>
          <p xml:id="i-YZs5pntpKPbv9iqmkDDcQP">
            Sjöfartsnäringen är av central betydelse för vår handel. Den
            är en relativt miljövänlig transportform med en potential att
            ytterligare minska sin miljöpåverkan. Genom en stark svenskflaggad
            handelsflotta kan Sverige påverka utformningen av de internationella
            reglerna för sjöfarten. Svensk sjöfartstradition är förknippad
            med hög sjösäkerhet. Det är viktigt att Sverige fortsätter att
            vara pådrivande för bättre sjösäkerhet inom berörda internationella
            organ. Sjöfartsnäringen är en internationell verksamhet, och därför
            är det viktigt med gemensamma internationella regler. Att arbeta
            efter särskilda regler som bara gäller för Sverige vållar problem
            för rederinäringen.
          </p>
          <p xml:id="i-6JWtqJ7PCGtgKi2Re1BFcP">
            Alliansregeringen har sett till att Sverige idag har ett sammanhållet
            system för långsiktig uppföljning av miljöeffekterna av oljeutsläpp
            till havs och i kustområdena. Vidare har regeringen tagit initiativ
            till skattelättnader för landansluten el, förbättrat förutsättningarna
            för rekrytering till sjöfarten samt effektiviserat besiktningen
            av svenskflaggade fartyg. Regeringen har beslutat om att genomföra
            EU:s strategi för inre vattenvägar samt att utreda möjligheterna
            att införa ett svenskt internationellt fartygsregister.
          </p>
          <head xml:id="i-9KmxHdppZe1yRwufJin4Uk" type="h1">
            Internationella register
          </head>
          <p xml:id="i-17icYxgRvbHnJSgU5MPT1z">
            Det är av största vikt att Sverige behåller sin handelsflotta
            och att den är kvar med svensk flagg. Eftersom vi under de senaste
            åren har sett att många rederier flaggar ut till andra europeiska
            länder och där företrädesvis till våra grannländer för att de
            har ett internationellt register eller tonnageskatt gör detta
            att svenska handelsflottan arbetar inte på lika villkor i en för
            övrigt konkurrensutsatt marknad. Det vore bra för Sverige om ett
            internationellt register införs, men då bör man titta över om
            nettomodellen skall upphöra för just handelsflottan.
          </p>
          <head xml:id="i-K5Wz9PzARWG77PmRuZdNKX" type="h1">
            Möjligheten att lämna avfall i hamn
          </head>
          <p xml:id="i-2mohQe881ToX9dDGGkGJKW">
            Många hamnar tar ut en särskild avgift när större mängder avfall
            lämnas. Detta ökar risken för illegala utsläpp till havs. För
            att komma till rätta med utsläpp borde avgiftsfria återvinningsanläggningar
            installeras i samtliga hamnar. Göteborgs Hamn är ett mycket lyckat
            exempel på detta. Fartygen skall kunna lämna spillolja gratis
            i alla Östersjöns hamnar. En överenskommelse om detta finns inom
            Helcom, men efterlevs inte. Vi måste agera kraftfullt för att
            regeln skall efterlevas. Regeringen bör verka kraftfullt för att
            genomföra överenskommelsen om att fartyg ska kunna lämna sin spillolja,
            s.k. sludge och avfall utan extra kostnad i alla Östersjöns hamnar,
            dvs. att det ska ingå i hamnavgiften.
          </p>
          <p xml:id="i-Fu76HsDz2dwvBdHF25LNF7">
            Regeringen bör också verka för att alla hamnar i Östersjön och
            Västerhavet ska ha mottagningsanordningar för barlastvatten.
          </p>
          <head xml:id="i-ALZqYKqL52fiUKeKwGNvvp" type="h1">
            Förnya slussarna i Göta älv och Södertälje kanal
          </head>
          <p xml:id="i-S9hxS3NXuEaPtr38yh3b7A">
            Det är väsentligt att infrastrukturella förutsättningar finns
            för att utveckla Vänersjöfarten. Standarden på Trollhätte kanal
            utgör en sådan förutsättning. Staten bör garantera fortsatt drift
            av kanalen och tillse att nödvändiga underhållsarbeten kommer
            till stånd. Klimatsäkringen av Vänern måste ske i samförstånd
            med sjöfartens behov. Den vattenreglering som krävs för att minska
            översvämningsriskerna måste ske på ett sådant sätt att sjöfarten
            kan bedrivas. Kravet på ökad tappningskapacitet kan enligt Hamnstrategiutredningen
            (SOU 2007:58) innebära att slussarna bör förnyas och förstoras
            samtidigt som förstärkning av Göta älvs stränder görs för att
            minska rasrisken.
          </p>
          <p xml:id="i-97DMs6Kf7jPd12xeUid98V">
            För utvecklingen av handelssjöfarten på Mälaren är Södertälje
            kanal och slussen där det allt annat överskuggande problemet.
            Slussen byggdes 1924 med måtten 135 x 19 meter, vilket var kraftigt
            överdimensionerat för den tidens fartyg. Idag är dock slussen
            för liten och måste uppgraderas till den verklighet som råder.
            Marknaden kräver bl.a. utifrån kostnadsskäl större fartyg, dvs.
            både bredare och längre, och den nuvarande slussen medger inte
            detta och är alltså en betydande flaskhals i transportsystemet.
            Utredningar har visat att det är fullt tekniskt möjligt att bygga
            ut slussen och kanalen i Södertälje samt att det dessutom finns
            en positiv samhällsnytta med projektet, enligt Sikas modell för
            beräkning av statliga investeringar vad gäller samhällsnytta.
            Behovet av en investering i en ny sluss och kanal i Södertälje
            sammanfaller även med de förslag som presenterats av Klimat- och
            Såbarhetsutredningen.
          </p>
          <head xml:id="i-8PdvGocUhoRid3rkpjooR4" type="h1">
            Sjömotorvägar
          </head>
          <p xml:id="i-TKRnqp3LDDpEjjFNCYABb4">
            Sjömotorvägar är farleder som är särskilt utpekade inom ramen
            för EU:s strategi för transeuropeiska transportnätverk (TEN-T).
            Arbetet med sjömotorvägar ges högsta prioritet. Konceptet med
            sjömotorvägar innefattar infrastruktur i och omkring hamnar, anläggningar,
            teknik och tjänster. Genom sjömotorvägarna ska sjötransporterna
            effektiviseras med hjälp av utveckling av infrastruktur i form
            av exempelvis isbrytning, trafikinformationssystem, hamninfrastruktur
            och anslutningar till hamnar från både land- och sjösidan.
          </p>
          <head xml:id="i-3UmUuHdFx1kkDoFb6KWxXu" type="h1">
            Sjöfartens miljökrav
          </head>
          <p xml:id="i-G3ASGWxdnwzyxK22os1nED">
            Miljökraven på sjöfarten bör anpassas så att de uppfyller sitt
            miljösyfte och inte leder till ökade transporter med lastbil i
            stället för fartyg. Det är därför viktigt att miljökraven på sjö-
            respektive landtransport synkroniseras. Exempelvis bör kraven
            på svavelhalten i fartygsbränsle som används i Östersjön inte
            bli så stränga att transporterna övergår till mer skadliga transportslag.
            Det är viktigt att regeringen bevakar denna aspekt inom IMO, EU
            och Östersjösamarbetet.
          </p>
          <head xml:id="i-NFwJhJCKvTzZBsTjVgH5Sa" type="h1">
            Finansiering av farleder
          </head>
          <p xml:id="i-W2nRwbTTkBJ5cciw8RT9HS">
            Det av Sjöfartsverket administrerade farledssystemet kan inte
            helt ut finansieras med avgifter. Ersättning utgår idag i form
            av anslagsmedel till viss kanaltrafik m.m.. Av riksintresse är,
            förutom kanaler och andra farleder, också säkerheten och tillgängligheten
            i Göteborgs Hamn.
          </p>
          <p xml:id="i-2T55QNfFUP8YgcK5xzs4Cd">
            För att utveckla den svenska sjöfarten behövs en förbättrad sjöinfrastruktur.
            Statliga medel bör långsiktigt avsättas för att täcka en del av
            kostnaderna för investeringar i sjöfartens infrastruktur. Inom
            EU har man förstått sjöfartens viktiga framtida roll. På sikt
            kommer pålagorna på landsvägstransporter att öka samtidigt som
            satsningar görs på kust- och insjösjöfarten. Vi anser att Sverige
            bör vara mer offensivt för att se till att vi får en rimlig del
            av EU:s satsningar på kust- och insjösjöfarten.
          </p>
          <p xml:id="i-LHMU3rX3es2f47bX4ZVA2C">
            Idag får sjöfarten bära en orimligt stor kostnadsbörda i förhållande
            till andra trafikslag. Statens avkastningskrav på Sjöfartsverket
            bidrar till detta. Vi föreslår därför att investeringar i farleder
            skall finansieras via anslag över skattsedeln. Sjöfarten behöver
            återfå den konkurrenskraft som krävs för att kunna erbjuda svenska
            företag kostnadseffektiva transporter samt bidra till att minska
            miljöbelastningen och minska olycksriskerna. Avgifterna för hamnarna
            behöver fördelas mer rättvist mellan transportslagen. Idag får
            sjöfarten stå för hela kostnaden. Man missar då att hamnarna inte
            enbart är inrättningar för sjöfarten; de är noder för omlastning
            mellan sjötrafik och andra trafikslag. Vi föreslår därför att
            landtransporterna skall ta halva kostnaden för omlastning mellan
            sjö och land.
          </p>
          <head xml:id="i-615xxFJeuUFhjZfM1JDevA" type="h1">
            Inre vattenvägar
          </head>
          <p xml:id="i-KG9sp99UWyVHbazeBTHFBL">
            Den svenska kustsjöfarten och inlandssjöfarten behöver ges bättre
            villkor. Det är väsentligt att infrastrukturella förutsättningar
            finns för att utveckla kust- och insjöfarten. Regeringen bör snarast
            ta fram ett handlingsprogram för att förbättra villkoren för kustsjöfarten
            och inlandssjöfarten. Det behövs en helhetssyn på infrastrukturpolitiken,
            där inrikes sjöfart blir en naturlig del. Inte minst miljöskäl
            talar för detta. Inom EU satsar man nu stort på att höja kvaliteten
            på inlandssjöfarten. Regeringen bör därför snarast se över statusen
            på våra inre vattenvägar.
          </p>
          <p xml:id="i-XfaxNZR429KrWe7wqf3kwP">
            Den tunga trafiken är ett uppenbart problem på Europavägarna
            20 och 45 ner mot Göteborg. I övriga Europa kan det vara ännu
            värre på de större vägarna, men där har man tagit itu med problemen
            och gynnar godstransporter på de inre vattenvägarna, det vill
            säga floder och kanaler. Detta har resulterat i ett rejält uppsving
            för vattenburna transporter och en avlastning av det överbelastade
            vägnätet. Inom EU finns ett särskilt program för dessa inre vattenvägar,
            kallat Naiades. Fördelen med inre vattenvägar är inte bara att
            den tunga trafiken på vägarna minskar utan att man också får färre
            trafikolyckor, mindre buller i tättbebyggda områden och, inte
            minst, betydligt mindre utsläpp av koldioxid. I Sverige bedrivs
            inlandssjöfart på de stora sjöarna. Denna trafik klassas dock
            inte som inre vattenvägar, vilket betyder att Sverige inte får
            del av de satsningar som EU gör för att bland annat bygga bort
            flaskhalsar och stärka marknaden.
          </p>
          <p xml:id="i-2eoZzrJbWkyxDqn4RocHzg">
            Vi anser att frågan om inre vattenvägar bör komma upp på agendan
            för att på allvar undersöka om inlandssjöfarten skulle kunna dra
            nytta av EU-projekten och möjliggöra att godstransporterna i Sverige
            blir mer kostnadsneutrala. Om en lastbil är utlandsregistrerad,
            betalar åkaren inte någon vägtrafikskatt i Sverige. Om lastbilen
            dessutom är utrustad med dubbla dieseltankar, betalar han inte
            ens någon drivmedelsskatt. Den redare som tar upp sitt fartyg
            i Vänern eller Mälaren får dock betala både farledsavgift och
            lotsavgift. Vi anser även att det är hög tid att åstadkomma den
            konkurrensneutralitet mellan transportslagen som varit en grundtanke
            i flera transportpolitiska beslut men som aldrig uppnåtts. Idag
            prissätts sjöfartens infrastruktur i hamn och farled över marginalkostnaden
            medan motsatsen gäller för järnväg och lastbil. Detta innebär
            effektivitetsförluster. Vägar överutnyttjas och sjöfart underutnyttjas,
            vilket även ur miljösynpunkt är klart negativt. Om vi kan flytta
            över en del av de långväga transporterna från lastbil till sjöfart
            kan vi på ett effektivt sätt snabbt minska koldioxidutsläppen.
            Ett sjöfraktat ton gods förbrukar i genomsnitt cirka en sjättedel
            av vad ett lastbilsfraktat ton gör (Källa: Kommissionen mot oljeberoende,
            Regeringskansliet 2006).
          </p>
          <head xml:id="i-CkcTgXmpYhjVdcsjvph8wa" type="h1">
            Isbrytning
          </head>
          <p xml:id="i-6irw7N39XgXJ8x18TqyRoy">
            Den svenska flottan av isbrytare förblir ett viktigt inslag i
            Östersjön. Den sammanlagda kostnaden för isbrytningen ligger på
            drygt 200 miljoner kronor per år. Normala vintrar krävs det isbrytarassistans
            i både Bottenhavet och Bottniska viken. Under svårare vintrar
            krävs assistans långt ner på ostkusten och mot Öresund. Sverige
            har idag fem isbrytarfartyg. Eftersom fartygen riskerar att bli
            oanvända under stora delar av året är de flesta byggda för att
            utföra uppgifter även under sommarhalvåret. Ankarhantering på
            oljefält, expeditioner till Nordpolen eller sjömätning utgör uppgifter
            som bidrar till att ekonomiskt effektivisera och finansiera själva
            isbrytarverksamheten. Ett traditionellt nära samarbete med den
            finska isbrytarflottan utvecklas till att också inkludera ryska
            och baltiska båtar.
          </p>
          <p xml:id="i-2Dna9d6XvXM6XdGHjJPhoP">
            Finansieringen av verksamheten sker idag med hjälp av farledsavgifter.
            Fartyg som trafikerar farleder till svenska hamnar måste erlägga
            denna avgift och på det sättet trygga behovet av isbrytarassistans.
            Problemet med denna solidariska finansieringsform är att sommargående
            trafik och trafik längs den isfria västkusten också måste betala
            för farledsavgifter som de själva inte nyttjar.
          </p>
          <p xml:id="i-KEkZfe2phFagfyfWs6jN3S">
            Farledsavgifter ökar avståndshandikappet mellan sjöfart och annan
            svensk industri. Isbrytning är vinterväghållning av sjömotorvägar
            och bör bekostas lika som övrig väghållning av de allmänna medlen.
            Med det ökande samarbete som tagit form mellan länder i den baltiska
            havsregionen, har målsättningen för en säker och pålitlig navigation
            genom fruset vatten formaliserats genom samarbetsorganisationen
            Baltic Icebreaking Management (BIM) där Danmark, Estland, Finland,
            Tyskland, Lettland, Litauen, Norge, Polen och Ryssland ingår.
            EU är redan idag en finansiär av projekt relaterade till BIM:s
            verksamhet och borde utöka sin roll för att med regionstöd kunna
            finansiera hälften av de kostnader som är associerade med isbrytarverksamheten.
          </p>
          <p xml:id="i-CjfhLiHneuYSgTi6Ck5Nvw">
            I Lotsutredningens betänkande (SOU 2008:53) försöker utredaren
            skjuta frågan om isbrytningens långsiktiga finansiering framför
            sig, för att övervägas i ett sammanhang tillsammans med införande
            av kilometerskatt. En sådan skatt är emellertid behäftad med problem
            för näringslivet och saknar politiskt stöd i regeringen. Utredningen
            nämner samtidigt möjligheten att komplettera den befintliga avgiftsfinansieringen
            med en särskild isbrytningsavgift, så att kostnaderna i högre
            grad träffar de som nyttjar tjänsten. Utredaren föreslår också
            ett utvidgat kommersiellt utnyttjande av isbrytarna för att minska
            underskottet i verksamheten. Dessa förslag i utredningen bör övervägas
            vidare av regeringen.
          </p>
          <p xml:id="i-LHVXxUtyyEYVrtc7ZUGkM">
            Sjöfartsverket är involverat i och utvecklar det internationella
            isbrytarsamarbetet med frågan om en harmoniserad isbrytarreglering.
            Uthyrningen av isbrytare för olika forskningsexpeditioner under
            icke isbrytarsäsong och till andra länders isbrytning har varit
            framgångsrik med bibehållen hög beredskap i svenska farleder och
            farvatten. Isbrytning är en gemensam nyttighet för alla som bedriver
            sjöfart på Östersjön, vilket talar för en medfinansiering med
            EU-medel. Staterna i de länder som berörs bör stå för delar av
            finansieringen. När det gäller sjömotorvägarna är det viktigt
            att de ses som gemensamma EU-projekt, i likhet med övriga transeuropeiska
            transportnätverksprojekt (TEN-T-projekt). Därför vore det naturligt
            att isbrytningen i sjömotorvägarna finansieras via EU. Regeringen
            har också i infrastrukturpropositionen (prop. 2008/09:35) uttryckt
            entusiasm över att Sjöfartsverket jobbar med isbrytningsfrågorna
            i detta forum och betonar vikten av att Sjöfartsverket fortsätter
            med det. Vikten av detta arbete kan inte nog understrykas.
          </p>
        </div>
        <div type="motSignatures">
          <list>
            <item xml:id="i-YPGnZJUSRBCPLgk2nZMQRt" who="i-KGqrEB2Pzg8goYxy9CcDhd">
              Lars Gustafsson (KD)
            </item>
          </list>
        </div>
      </div>
    </body>
  </text>
</TEI>
