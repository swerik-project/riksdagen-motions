<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00755">
  <teiHeader>
    <fileDesc>
      <titleStmt>
        <title>Bättre vård vid endometrios</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:755 av Ulrika Westerlund m.fl. (MP)</title>
          <idno type="rdwebb">HA02755</idno>
          <rs type="number">755</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02755/text</ref>
          <ref type="dokument_url_html">https://data.riksdagen.se/dokument/HA02755</ref>
          <ref type="dokumentstatus_url_xml">https://data.riksdagen.se/dokumentstatus/HA02755</ref>
          <ref type="pdf">https://data.riksdagen.se/fil/CE975017-400B-4390-AE47-0D119B8D27E9</ref>
          <ref type="docx">https://data.riksdagen.se/fil/3B5DF716-C14F-43F3-BD9C-B108506A03BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ayekthy3o79m34LPnyBBgW" type="signed"/>
        <correspContext corresp="i-Ayekthy3o79m34LPnyBBgW">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-XSnuDBHTtWXrXVybtzD9Qx"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-Hofa9nQ1Qy9xSSEGAaYMGD" type="submitted">
          <date when="2022-11-21"/>
          <time when="17:02:20"/>
        </correspAction>
        <correspAction xml:id="i-FyfrxiuxPWPVcoMNzp1hFy" type="reviewed">
          <date when="2022-11-21"/>
          <time when="17:31:09"/>
        </correspAction>
        <correspAction xml:id="i-X4rSYafP9d4h9JySH8LsCT" type="referred">
          <date when="2022-12-01"/>
        </correspAction>
        <correspAction xml:id="i-A4FecT21nJ9fhyFcefCVSJ" type="assigned">
          <date when="2023-06-21"/>
          <time when="11:43:07"/>
        </correspAction>
        <correspContext corresp="i-A4FecT21nJ9fhyFcefCVSJ">
          <ref type="assignedTo">Socialutskottet</ref>
        </correspContext>
        <correspAction xml:id="i-T98QNrHhXDuKEP9fJQus7P" type="behandlas_i"/>
        <correspContext corresp="i-T98QNrHhXDuKEP9fJQus7P">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NG1sCXEanV7d2Z6AVhKtDk" type="behandlas_i"/>
        <correspContext corresp="i-NG1sCXEanV7d2Z6AVhKtDk">
          <ref type="uppgift">2022/23:SoU14</ref>
          <ref type="ref_dok_id">HA01SoU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QCxRb6irBrkKHBP94qsVCr" type="behandlas_i"/>
        <correspContext corresp="i-QCxRb6irBrkKHBP94qsVCr">
          <ref type="uppgift">2022/23:SoU15</ref>
          <ref type="ref_dok_id">HA01SoU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU15</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GEJ4QrrQZ5NzKXBftW2P91" type="motHeader">
        <div xml:id="i-MBTfrKrkqC9MNSkoZgDUaV" type="motTitle">
          Motion till riksdagen 2022/23:755 av Ulrika Westerlund m.fl.
          (MP) Bättre vård vid endometrios
        </div>
      </div>
      <div xml:id="i-NkYKy2NK82Ugw3FZtunoV7" type="motBody">
        <div xml:id="i-3nbmxoQowSxfKL2pdZuxQt" type="motProposal" subtype="förslag">
          <head xml:id="i-DA6gr5o792ARAgbc3mQYNC">
            Förslag till riksdagsbeslut
          </head>
          <list xml:id="i-9w4jU4Jvg8d43MjEcGVXbU">
            <item xml:id="i-DG3skEpmLsuD9ujPBqfkZ8" sortKey="Yrkande 1">
              Riksdagen ställer sig bakom det som anförs i motionen om att
              följa upp och utvärdera de nationella riktlinjerna för adekvat
              behandling av endometrios i hela landet och tillkännager detta
              för regeringen.
            </item>
          </list>
          <list xml:id="i-FrkYgauxKuRsGFyhC8wksg">
            <item xml:id="i-VimDoCMCt4eavCkwTrQRRs" sortKey="Yrkande 2">
              Riksdagen ställer sig bakom det som anförs i motionen om att
              se över möjligheterna att införa ett nationellt kvalitetsregister
              för endometriosvården och tillkännager detta för regeringen.
            </item>
          </list>
          <list xml:id="i-EiMDdQxmqpnNUXykVVTAHe">
            <item xml:id="i-M4JUJTDNaQSBPZiEpZYPv1" sortKey="Yrkande 3">
              Riksdagen ställer sig bakom det som anförs i motionen om att
              se över möjligheterna att genom ett uppdrag till Tandvårds- och
              läkemedelsförmånsverket, i läkemedelssubventionen inkludera läkemedel
              som särskilt tagits fram för vård av endometrios, och detta tillkännager
              riksdagen för regeringen.
            </item>
          </list>
        </div>
        <div xml:id="i-GPxiwApYBgPyRG4QrruWPH" type="motContent">
          <head xml:id="i-9ySPMswnFU2Z1c2C54XJsj" type="h1">
            Motivering
          </head>
          <p xml:id="i-8Y3Gpbs9eWCWJLkTSpzHQy">
            Endometrios är en sjukdom som uppskattas drabba cirka tio procent
            av alla med livmoder. Sjukdomen är kronisk och kan innebära bland
            annat svår smärta vid menstruation, kronisk smärta, svårigheter
            att bli gravid, trötthet och illamående. Det finns också en ökad
            risk för äggstockscancer hos personer med endometrios. Endometrios
            kan framträda i form av ”endometrioshärdar” på olika platser i
            buken, cystor och sammanväxningar. Olika organ i buken kan påverkas
            och skadas och i sällsynta fall har endometrios även hittats på
            andra platser i kroppen.
          </p>
          <p xml:id="i-WRxqPthttiAGxBKk74diML">
            Det tar ofta lång tid att få endometrios diagnosticerat. Många
            med endometrios har sökt hjälp från tidiga tonåren men kanske
            fått vänta i ett tiotal år på att få sin diagnos. Bristande kunskap
            hos verksamma inom primärvården försenar sannolikt många diagnoser
            och därmed behandlingsstart hos dessa patienter. Det finns inget
            botemedel mot endometrios, och behandlingar av sjukdomen inriktar
            sig därför på att behandla symtomen. De behandlingar som är aktuella
            är ofta läkemedel mot smärta och hormonella läkemedel. Ibland
            behövs kirurgiska ingrepp.
          </p>
          <p xml:id="i-X6fQD9EtbNxeSR9RUaVdut">
            2018 publicerade Socialstyrelsen för första gången Nationella
            riktlinjer för vård vid endometrios. Syftet med riktlinjerna är
            att stimulera användandet av vetenskapligt utvärderade och effektiva
            åtgärder inom området samt utgöra underlag för öppna och systematiska
            prioriteringar inom hälso- och sjukvården.
          </p>
          <p xml:id="i-25bcwev859RtzeoQA9b2gN">
            Sedan 2019 utgör viss vård vid endometrios också högspecialiserad
            vård och ska bedrivas vid fem enheter i landet. Det rör kirurgi
            vid vissa särskilda tillstånd, som till exempel endometrios i
            äggstockarna hos personer som planerar graviditet, eller endometrios
            i en tarm eller urinblåsan. I beslutet om nationell högspecialiserad
            vård konstaterar Socialstyrelsen att det rör sig om tekniskt avancerad
            kirurgi och att det bara utförs cirka 250 sådana operationer per
            år. För att upprätthålla kvaliteten bedöms det vara gynnsamt att
            endast utföra dessa operationer vid det begränsade antalet enheter.
          </p>
          <p xml:id="i-JsQwuGk7t6v6xdKQj4qJiE">
            I riktlinjerna finns indikatorer för uppföljning, vilka utgår
            från rekommendationerna i riktlinjerna. Rekommendationerna är
            totalt 44 till antalet och berör diagnostik, behandling och omvårdnad.
          </p>
          <p xml:id="i-KBtmHQpAWpkg5qrfidMZPk">
            2019 publicerades också en uppföljning och utvärdering av vård
            vid endometrios. Utvärderingen genomfördes till viss del parallellt
            med att nationella riktlinjer, inklusive indikatorer, togs fram
            på området. Det innebar att regionerna inte hade haft möjlighet
            att anpassa verksamhetens insatser efter rekommendationerna i
            riktlinjerna. Socialstyrelsen identifierade ett antal förbättringsområden:
          </p>
          <list xml:id="i-2CecVtCvA4DjwjPQrrTG4P" style="ul">
            <item xml:id="i-9LTuD5G8DW2d1SJL5ViLxn">
              Fler behöver ha en rutin för smärtlindring vid akuta vårdbesök.
            </item>
            <item xml:id="i-DHQVnvnkvFZ1QfUUJyCmw4">
              Fler patienter behöver erbjudas hormonell behandling.
            </item>
            <item xml:id="i-16HM6jn6efp3A1ChvKRxgm">
              Det behövs en bättre uppföljning av behandlingseffekten.
            </item>
            <item xml:id="i-JtjWbEAWwCFdVcynEtrz3j">
              Fler kvinnokliniker behöver ha ett multiprofessionellt endometriosteam.
            </item>
            <item xml:id="i-RZTid3g22yMXFHQotQL5VF">
              Det behövs bättre tillgång till smärtspecialister.
            </item>
            <item xml:id="i-K5wi9cqaDhjbb7fLAaXwGy">
              Mer personal behöver få fortbildning.
            </item>
            <item xml:id="i-86NGFjUJcbJRT3PQ18zvsM">
              Det behövs bättre förutsättningar för samverkan.
            </item>
            <item xml:id="i-VyKcNY4N9WyCho4c6WBXjp">
              Mer strukturerad handläggning inom primärvård och elevhälsa.
            </item>
          </list>
          <p xml:id="i-CSACrYFXpJsJzwwgQzTfKh">
            Socialstyrelsen har inte genomfört någon utvärdering i liknande
            omfattning efter 2019. Vård vid endometrios har däremot ingått
            som ett av flera vårdområden i en uppföljning där följsamheten
            i fråga om nationella riktlinjer under covid-19-pandemin har studerats.
            Syftet har varit att bidra till kunskap om och analysera eventuella
            uppdämda vårdbehov som uppstått som en konsekvens av pandemin.
            I denna uppföljning kunde det bland annat konstateras att antalet
            personer som hade genomgått endometrioskirurgi hade gått ner under
            pandemin, med 32 procent. Uppföljningsbesöken efter tre månader,
            så som rekommenderas i riktlinjerna, hade gått ner med 33 procent.
            Eftersom nedgången var ungefär lika stor på båda områdena påverkades
            inte indikatorn, utan det var fortfarande, liksom före pandemin,
            cirka 30 procent som hade en uppföljning efter operationen enligt
            de tidsintervall som anges i riktlinjerna.
          </p>
          <p xml:id="i-WXadaNpyfLyVQr1xXdbuyr">
            Det kan alltså konstateras att denna del av vården inte vid något
            tillfälle (under den tid som ovanstående indikator har följts
            upp) har följt riktlinjernas rekommendation. Efterlevnaden av
            övriga rekommendationer är inte känd. Det är också tydligt att
            det finns en risk för att det finns en upparbetad vårdskuld på
            området och att många med endometrios just nu upplever en sämre
            tillgång till vård och behandling.
          </p>
          <p xml:id="i-U3mMeQctSViSCX3YG2GhaF">
            Sammantaget finns många skäl till att en uppföljning och utvärdering
            av de nationella riktlinjerna i sin helhet är nödvändig. Med en
            sådan ska också följa förslag till förbättringar som bedöms vara
            nödvändiga.
          </p>
          <p xml:id="i-LCML8yZRsL6jJMPkVdFJCy">
            I Sverige finns idag ett drygt hundratal nationella kvalitetsregister
            över viss vård. Syftet är att kunna följa effekterna av vården
            över tid. Uppgifter om diagnoser, åtgärder och resultat ingår
            i registren och de ska möjliggöra lärande, kvalitetsutveckling
            och förbättringsarbete för att kunna rädda liv och uppnå jämlik
            hälsa. Exempelvis kan nämnas registren för barncancer, hiv och
            hjärtinfarkt. Registren ingår i en överens­kommelse mellan staten
            och SKR.
          </p>
          <p xml:id="i-367YK1E2bx3LehASHnv2SV">
            Det finns ett nationellt kvalitetsregister för gynekologisk kirurgi.
            I detta ingår också operationer som genomförts på grund av endometrios.
            Det finns dock inget register som fångar upp hela den endometriosrelaterade
            vården. Med tanke på komplexiteten och de konstaterade fortsatta
            utmaningarna vore ett sådant register en väg till långsiktig förbättring
            av vården för alla med endometrios.
          </p>
          <p xml:id="i-CV4UuRkYJbvwZ53NpFuM5H">
            Det finns i nuläget ett fåtal läkemedel som tagits fram särskilt
            i syfte att behandla symtom vid endometrios. Inget av dessa ingår
            i läkemedelssubventionen och de patienter som har fått dessa läkemedel
            utskrivna får därför bära hela kostnaden själva. Många läkare
            som arbetar inom endometriosvården har erfarenhet av att patienter
            kan reagera olika på olika läkemedel. För några är det just dessa
            särskilt framtagna läkemedel som kan ha den bästa effekten, även
            om andra patienter har lika god hjälp av andra läkemedel, som
            något subventionerat p-piller. Även om summan inte är orimligt
            hög för de särskilt framtagna läkemedlen kan den ändå innebära
            ett hinder för särskilt unga personer eller personer med låga
            inkomster. Det är därför angeläget att, genom ett uppdrag till
            Tandvårds- och läkemedelsförmånsverket, se över om inte dessa
            särskilt framtagna läkemedel ska inkluderas i läkemedelssubventionen.
          </p>
        </div>
        <div xml:id="i-17DVkadW1ZT7pRTmgPV6mT" type="signatureBlock">
          <list xml:id="i-Rm8UUroyWVmciqaeP6KLyq">
            <item xml:id="i-Y1oJP6HquMosnoxiMp1vmW" who="i-XYorBBswJHmzvkzAvCFPDM" type="signature">
              Ulrika Westerlund (MP)
            </item>
            <item xml:id="i-MDth1iYE3JNyahKJ6DzMf5" who="i-4K631U2FyQthafuME3cNGX" type="signature">
              Janine Alm Ericson (MP)
            </item>
            <item xml:id="i-DiBsMvFvKJT1TCtwxEjaDt" who="i-XSnuDBHTtWXrXVybtzD9Qx" type="signature">
              Nicklas Attefjord (MP)
            </item>
            <item xml:id="i-EkK4nqgN4vPLqApoosT87h" who="i-X9jqcGenibr5tWEbnZgddm" type="signature">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
