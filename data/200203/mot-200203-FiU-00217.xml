<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-FiU-00217">
  <teiHeader>
    <fileDesc>
      <titleStmt>
        <title>Folk- och bostadsräkning</title>
        <author corresp="i-XgRZtFgzPDL7KcwsDvGVej">av Fredrik Reinfeldt m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folk- och bostadsräkning</title>
          <idno type="rdwebb">GQ02Fi217</idno>
          <rs type="number">Fi217</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GQ02Fi217/text</ref>
          <ref type="dokument_url_html">http://data.riksdagen.se/dokument/GQ02Fi217</ref>
          <ref type="dokumentstatus_url_xml">http://data.riksdagen.se/dokumentstatus/GQ02Fi217</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XgRZtFgzPDL7KcwsDvGVej</idno>
            <name>Fredrik Reinfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6XV7cn1KAM2Vuyuo8Ah3r</idno>
            <name>Tomas Högström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-D6hrZCxPVTQxPgXvGFfuJ7</idno>
            <name>Ulf Sjösten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LBN95MD8hn6zkXhRBcbJbB</idno>
            <name>Lennart Hedquist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H5EHF5LFZBj9g7Qm8MDtp1" type="signed"/>
        <correspContext corresp="i-H5EHF5LFZBj9g7Qm8MDtp1">
          <note type="signatory" corresp="i-XgRZtFgzPDL7KcwsDvGVej"/>
          <note type="signatory" corresp="i-Q6XV7cn1KAM2Vuyuo8Ah3r"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-D6hrZCxPVTQxPgXvGFfuJ7"/>
          <note type="signatory" corresp="i-LBN95MD8hn6zkXhRBcbJbB"/>
        </correspContext>
        <correspAction xml:id="i-WY5A8LpKTGfg1HZuoYrZg8" type="referral">
          <date when="2002-10-30"/>
        </correspAction>
        <correspAction xml:id="i-8hXzc2B6cXghejBUDKac3P" type="dismissal">
          <date when="2002-10-30"/>
        </correspAction>
        <correspAction xml:id="i-6wLjhNJihY2rqFr42KJ5f6" type="submission">
          <date when="2002-10-23"/>
        </correspAction>
        <correspAction xml:id="i-Xh7CfienrHuiYTYNhKAfy8" type="assigned"/>
        <correspContext corresp="i-Xh7CfienrHuiYTYNhKAfy8">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Fi_0217/mot_200203_Fi_0217-0001.pdf"/>
      <div xml:id="i-EbAYH5P3HLxcteBrnvmBTP" type="motHeader">
        <div xml:id="i-QapYkKogPtpqkw6zoZDUep" type="motTitle"/>
        <div xml:id="i-RZAdMzc6829YNoor4FrEbX" type="motSubmissionInfo"/>
      </div>
      <div xml:id="i-FgjqQxuKuxkTZuQCnCExvV" type="motBody">
        <div xml:id="i-GHUbM8QtjVPEbpsrRxCyig">
          <p xml:id="i-7xXJtPEP7UsZgkkAS1Ah5r">
            2002/03 mnr: Fi217 pnr: m149
          </p>
          <p xml:id="i-J22gaj8qXJwm8FYGLyhXDn">
            Motion till riksdagen 2002/03:Fi217
          </p>
          <p xml:id="i-QukGpaHr9XgUrFnzJUB7T1">
            av Fredrik Reinfeldt m.fl. (m)
          </p>
          <p xml:id="i-D63tDGcV1CSvs4gDk8LAkv">
            Folk- och bostadsräkning
          </p>
          <p xml:id="i-6Hz2eQkzU6euERfLFUKQ6s">
            Förslag till riksdagsbeslut
          </p>
          <p xml:id="i-YGJAVPZ2BJVPQGeqoSAT7j">
            Riksdagen beslutar att inte genomföra folk- och bostadsräkning
            (FOB) 2005.
          </p>
          <p xml:id="i-2GYZGxYMYuXTW7dK8rHU1v">
            Motivering
          </p>
          <p xml:id="i-LiHnQHUCVStJfbny2yyfCk">
            Folk- och bostadsräkningen (FoB) har i Sverige en lång tradition.
            I modern tid har folk- och bostadsräkning genomförts vart femte
            år med undantag för 1955, 1995 och 2000. I FoB samlas statistik
            om hushåll, lägenheter och boende samt om invånarnas yrke. Alla
            andra uppgifter såsom befolkningens sammansättning, sysselsättning,
            inkomst och utbildning kan beskrivas genom administrativa eller
            statistiska register. En FoB karakteriseras av att man vid en
            given tidpunkt samlar in en bred mängd totalräknade uppgifter
            om hela befolkningen. För insamlingen kan många olika metoder
            användas, alltifrån rena intervjuundersökningar till sammanställningar
            av befintliga administrativa register. Utvecklingen i Sverige
            har sedan 1970 års FoB varit inriktad mot att in- hämta mer och
            mer uppgifter från register. Vid de tidigare folk- och bostadsräkningarna
            har allmänheten och fastighetsägarna fått lämna uppgifter genom
            att fylla i och skicka in blanketter. Kommande FoB kommer helt
            och hållet att bygga på uppgifter ur olika register utan allmänhetens
            medverkan. Riksdagen beslutade 1995 att nästa FoB skulle vara
            helt registerbaserad och genomföras år 2000 samt att denna skulle
            föregås av en försöksverksam- het i Gävle och delar av Stockholm.
            Försöksverksamheten uppvisade emellertid vissa brister i uppläggningen
            som bl.a. fick till resultat att
          </p>
          <p xml:id="i-GoAke4sUrNLv3ygZ7WZizy">
            ytterligare utredningsarbete måste genomföras. Den 3 juni 1999
            beslutade riksdagen att nästa folk- och bostadsräkning skall senareläggas
            till 2004 eller 2005. Förslaget är nu att genomföra en FoB år
            2005. Beslutet innebär att ett yrkesregister skall läggas upp
            av Statistiska centralbyrån, ett riksomfattande lägenhetsregister
            skall upprättas av
          </p>
          <pb facs="riksdagen-motions-pdf/data/200203/mot_200203_Fi_0217/mot_200203_Fi_0217-0002.pdf"/>
          <p xml:id="i-Lj5z7NjrJ9WseYRjeU6mAS">
            2002/03:Fi217
          </p>
          <p xml:id="i-Uwd6q7mjTgbNEkfNkCabv9">
            Lantmäteriet och att folkbokföringen på lägenhet skall genomföras
            av skattemyndigheterna under ledning av Riksskatteverket. Uppgifter
            ur dessa och andra register utgör sedan underlaget för den registerbaserade
            folk- och bostadsräkningen 2005. Alla svenskar kommer att vara
            noggrant identifierade och registrerade. Den senaste folk- och
            bostadsräkningen genomfördes 1990. Då samlades uppgifter om hushåll,
            lägenheter, färdsätt till arbete, yrke, arbetad tid och utbildning
            in genom en frågeblankett till allmänheten. Uppgifter hämtades
            också från vissa befintliga register. Denna närgångna kartläggning
            av svenskarnas livsmönster väckte många och heta känslor. Detta
            tog sig uttryck i att svarsfrekvensen minskade i jämförelse med
            tidigare år. 1990 låg i Storstockholm som helhet bortfallet på
            cirka 10 procent. I enstaka områden var det 15-20 procent. Denna
            protest föranleddes av att många upplevde sin integritet hotad
            av en stat som önskade ha kontroll över sina medborgare med de
            förledande argumenten ”detta behövs för samhällsplaneringen, för
            forskningen, för allmän information”. Kritiska synpunkter har
            under åren framförts mot både tidigare FoB:ar och nu även mot
            en registerbaserad folk- och bostadsräkning. Debatten har varit
            intensiv och legitimiteten har ifrågasatts. Vår uppfattning, rent
            allmänt, är att statistikinsamling med åren tenderat att bli ett
            självändamål. Från regeringens och myndigheternas sida finns det
            en överdriven tilltro till statistiska uppgifter. I olika sammanhang
            har vi framfört synpunkter inte minst mot de höga kostnader som
            årligen anslås inom statistikområdet. Vi har ifrågasatt omfattningen,
            kvaliteten och behovet. Erfarenheten visar dessutom att det, trots
            tillgång till all denna statistiska kunskap, sker uppenbara felsatsningar
            inom olika sektorer, inom skola, barn- och äldreomsorg. Trots
            statistiken kommer det faktiska elevantalet som en ständig överraskning.
            Lokaler, lärare och vårdplatser saknas. Det visar på konsekvenserna
            av denna övertro att via politiska beslut planera samhället. De
            kriser som vi ser inom många samhällssektorer beror knappast på
            att man inte varit tillräckligt angelägen i sin planeringsiver.
            Bostadsbristen i storstäderna är ett av de tydligaste exemplen
            på hur det går när man sätter marknadens lagar ur spel och i stället
            förlitar sig på politisk planering av den typ som FoB möjliggör.
            Även statistikens kvalitet och aktualitet kan ifrågasättas. Det
            moderna samhället som är så totalt präglat av internationalisering
            och en arbetsmarknad som är i ständig förändring med ”lösa” arbetsförhållanden
            i projektform gör att t.ex. ett yrkesregister knappast kan ge
            någon korrekt information annat än i mycket kort perspektiv. Den
            nya tjänste- och servicesektorns alla nysvenska titlar som monitorerare,
            webbredaktör, controller och coach är tydliga exempel på sådan
            icke-information. Utöver frågeställningarna om samhällets samlade
            behov av uppgifter om medborgarna tillkommer frågan om risken
            för person- och integritetsintrång. ”Den oro och det missnöje
            som kanaliserats via de tidigare FoB:arna kommer man inte till
            rätta med genom en total kartläggning och registrering av de svenska
            hushållen”, skrev Datainspektionen i sitt remissvar = till Finansdepartementet
            inför beslutet om en registerbaserad folk- och
          </p>
          <pb facs="riksdagen-motions-pdf/data/200203/mot_200203_Fi_0217/mot_200203_Fi_0217-0003.pdf"/>
          <p xml:id="i-EGdGPoypHSafLf7GCurdfe">
            bostadsräkning. Datainspektionens fokusering på medborgarperspektivet
            fångade väl den negativa inställning och misstänksamhet till offentliga
            register som finns hos medborgarna. När den senaste folk- och
            bostadsräkningen genomfördes förväntades medborgarna hjälpa staten
            genom att fylla i blanketter. Nästa gång styr tekniken. Genom
            anonyma system och krav på hyresvärdar att inrätta och inrapportera
            lägenhetsnummer på varje lägenhet förskjuts registreringen från
            ett tillfälle som för medborgarna är märkbart till ett kontinuerligt
            informationsinsamlande som staten kan använda när och hur det
            passar. Med en sådan utveckling kommer den öppna demokratin att
            hotas genom att medborgarnas möjlighet till insyn och kontroll
            minskar. De kan inte påverka vad som läggs in i registren, de
            kan inte heller kontrollera äktheten i de uppgifter som lämnats.
            Det är därför vår uppgift att skydda medborgarna i gränslandet
            mellan statens krav på kontroll och effektivitet i samhällsplaneringen
            och medborgarnas personliga integritet. Vi har genom åren konsekvent
            avvisat den registerbaserade folk- och bostadsräkningen. Skälet
            är liksom tidigare att skyddet för den personliga
          </p>
          <p xml:id="i-JMZoRei5WqaZ9PxHKrVAmA">
            integ-riteten åsidosätts genom möjligheten av manipulerande av
            anonyma system. Vi är inte beredda att delta i en utveckling som
            innebär införandet av det totala övervakningssamhället. Det är
            vår uppfattning att välfärden för den enskilda människan i större
            utsträckning skall bestämmas av den enskildes val och mindre av
            politikers och myndigheters behov av kontroll över samhällsplaneringen.
            Det är mot den bakgrunden som vi går emot förslaget och anser
            att människors vardag bör styras utifrån tidens egna förutsättningar
            och behov och mindre utifrån statistik.
          </p>
          <p xml:id="i-S7fQTJZY2WJMhFsfm9DNwK" type="date">
            Stockholm den 22 oktober 2002
          </p>
          <p xml:id="i-A55X2mdodbTBLUk6W87VUy">
            Fredrik Reinfeldt (m) Tomas Högström (m) Gunnar Axén (m) Cecilia
            Widegren (m) Ulf Sjösten (m) Lennart Hedquist (m)
          </p>
          <p xml:id="i-X1pquKTn72nXemg7mEjs1A">
            2002/03:Fi217
          </p>
        </div>
      </div>
    </body>
  </text>
</TEI>
