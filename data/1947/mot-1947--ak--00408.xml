<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__408/mot_1947__ak__408-001.pdf"/>
      <div type="motHeader" xml:id="i-4e9Vo3yL7UsJTxkA4ZU89s">
        <div type="motTitle" xml:id="i-3FbBzxfuY7xyepsharn2wC"/>
        <div type="motSubmissionInfo" xml:id="i-35U6Lf2bJkseN6AhWzH9Cm"/>
      </div>
      <div type="motBody" xml:id="i-H47xJKrSC9RXFZQeMUSng4">
        <div xml:id="i-TcYgxgNd5Qk4d5MXDMzRMh">
          <p xml:id="i-YQt4AF2CP8vF593HdiYb3y">
            Motioner i Andra kammaren, nr 408. 9
          </p>
          <p xml:id="i-Fv2b4MPZVK9zbqsu8c9gd2">
            Nr 408.
          </p>
          <p xml:id="i-Rb21WDxR3xuwwovUmNEdkA">
            Av herr von Seth m. fl., i anledning av Kungl. Maj:ts proposition,
            nr 207, med förslag till arbetstidslag för hotell, restau- ranger
            och kaféer, m. m.
          </p>
          <p xml:id="i-WpXJqVMnvzrKmyXWZUvrfY">
            I Kungl. Maj:ts proposition nr 207 av den 28 mars 1947 med förslag
            till arbetstidslag för hotell, restauranger och kaféer m. m. framhålles,
            att »ur social synpunkt torde otvivelaktigt starka skäl tala för
            att utvidga hotell- arbetstidslagens tillämpningsområde att omfatta
            jämväl småföretagen». Det torde med lika starka skäl kunna sägas,
            att sociala synpunkter tala för ett bibehållande av lagens nuvarande
            tillämpningsområde. Den nuvarande res- taurangarbetstidslagen
            möjliggör nämligen för vissa företagare att driva kaférörelse
            av mycket ringa storlek utan tvånget att behöva iakttaga be- stämmelserna
            i här ifrågavarande lag. Det torde vara önskvärt, att dessa mycket
            små företagare — vilka till icke ringa del utgöras av änkor —
            beredas tillfälle att själva skaffa sig sin inkomst genom egna
            arbetsinsatser i denna form. En utvidgning av lagens tillämpningsområde
            att avse alla företag inom branschen kan därför icke sägas taga
            nödig hänsyn till små- företagarnas berättigade särintressen.
            Lydelsen av 4 8 i förslaget innebär, att arbetstiden för all av
            lagen berörd personal skall fastställas till 144 timmar per tre
            arbetsveckor under det att denna för personal, som direkt betjänar
            allmänheten, för närvarande är maximerad till 153 timmar. En sådan
            förändring skulle medföra allvarliga konsekvenser för näringen,
            speciellt under en tidsperiod, då stark brist på arbetskraft råder
            och följaktligen varje sänkning av arbetstiden medför en ytterligare
            skärpning av kravet på utökning av arbetsstyrkan. I Kungl. Maj:ts
            proposition till 1944 års riksdag med förslag till nu gällande
            lag framhåller vederbörande statsråd riktigheten av påståendet
            att serverings- arbetet är i hög grad intermittent och medgiver
            talrika vilopauser särskilt i mindre befolkningscentra. Ojämnheten
            i arbetet med härav betingade pauser förekommer icke enbart vid
            de små företagen och i mindre befolkningscentra utan jämväl vid
            många större företag i städer och därmed jämförbara orter. Särskilt
            må i detta sammanhang erinras om hotellens nattvaktmästare, vilkas
            arbete vid flertalet företag närmast har karaktären av passningsarbete.
            Det må dessutom framhållas, att serverings- och hotellpersonalens
            inkomster äro beroende av arbetstidens längd och att en minskning
            av denna tid så- lunda skulle medföra en sänkning av personalens
            inkomster. Särskilt gäller detta serveringspersonalen, vilken
            genom det inom yrket allmänt tillämpade drickspenningssystemet
            åtnjuter inkomster, som stå i direkt proportion till
          </p>
          <pb facs="riksdagen-motions-pdf/data/1947/mot_1947__ak__408/mot_1947__ak__408-002.pdf"/>
          <p xml:id="i-TUBPawKXH1RuYEehg91hHC">
            10 Motioner i Andra kammaren, nr 408.
          </p>
          <p xml:id="i-8FwZKdzXjrXqtrhF2u4zVv">
            längden av det utförda arbetet. Hotellpersonalen, som i regel
            arbetar enligt det s. k. betjäningsavgiftssystemet, skulle jämväl
            vid alla hotell, där s. k. överskott i betjäningsavgiftskassan
            uppkommer, erhålla minskade inkomster, därest den föreslagna ändringen
            i lagen genomfördes. Slutligen förtjänar framhållas, att det inom
            hotell-, restaurang- och kafénäringen väsentligen av nu anförda
            skäl ansetts naturligt och förenligt med de båda huvudgrupper-
            nas arbetsuppgifter, att hotell- och serveringspersonalen sysselsatts
            längre arbetstid än ekonomipersonalen, ett förhållande, som också
            kommit till ut- tryck i samtliga de kollektivavtalsuppgörelser,
            som alltsedan år 1920 träffats mellan näringens huvudorganisationer.
            Arbetsförhållandena inom näringen tala sålunda för ett bibehållande
            av den nuvarande skillnaden beträffande arbetstidens längd för
            de två huvudkategorierna av personal. Kungl. Maj:t har i propositionen
            ej föreslagit någon ändring beträffande 11-timmarsbegränsningen
            i lagens 4 3. Emellertid synas starka skäl tala för att en modifiering
            av denna 11-timmarsbegränsning genomföres. Det torde vara ganska
            vanligt, att personalen i kaféer och konditorier arbetar i två
            skift. Behov kan då föreligga att under viss eller vissa arbetstagares
            ledighetsdagar låta den övriga personalen arbeta någon längre
            tid. Detta gäller särskilt söndagarna, då tiden för öppethållande
            ofta inte är längre än att den tillåter arbete med ett skift,
            därest nyssnämnda gräns får över- skridas. Ett slopande av 11-timmarsbegränsningen
            skulle medföra avsevärda lättnader för arbetsgivarna vid uppgörande
            av arbetstidsschema. Även ur personalens synpunkt kan det vara
            fördelaktigare att ha varannan söndag helt ledig än att arbeta
            varje söndag med relativt kort arbetstid. Det skulle med hänsyn
            härtill ej vara orimligt, att bestämmelsen i fråga uppmjukades
            såtillvida, att arbetsgivaren erhåller rätt att en dag i veckan
            utsträcka arbets- tiden utöver 11 timmar, exempelvis till 12 timmar.
            Under hänvisning till vad här ovan anförts hemställes,
          </p>
          <p xml:id="i-AJmUiunmEs9vngftS4dFek">
            att 1 $ arbetstidslagen för hotell, restauranger och kaféer erhåller
            oförändrad lydelse, samt att 4 $ samma lag bibehålles oförändrad,
            i vad den- samma avser maximiarbetstiden under loppet av tre kalen-
            derveckor för de olika personalkategorierna, men modifieras i
            här ovan angiven riktning beträffande 11-timmarsbegräns- ningen.
          </p>
          <p xml:id="i-HLuBXk4H2gYd1JFMY68T3x">
            Stockholm den 22 april 1947. T. G. v. Seth.
          </p>
          <p xml:id="i-MG7GaTQv6WmBYoDQRRrmDn">
            Torsten Henriksson. G. Fahlman. Nils Holmström.
          </p>
        </div>
      </div>
    </body>
  </text>
</TEI>
