<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--fk--00169">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__169/mot_1942__fk__169-001.pdf"/>
      <fw xml:id="i-KArpwykA9Fx1jdAdR8ABb6">
        Motioner i Första kammaren, Nr 169. 9
      </fw>
      <div xml:id="i-LJGVyV4EbyQSGodNekBtnS" type="motHeader">
        <div xml:id="i-7tWcrGuxXRqTgFUX9fDdNx" type="motTitle"/>
        <div xml:id="i-RPnpAKVQWPz18vEziuvvtF" type="motSubmissionInfo"/>
      </div>
      <div xml:id="i-8UumibewTn3GQDWUmCA6nh" type="motBody">
        <div xml:id="i-DaTPuMnVW81bQ8WaPLw7yc">
          <p xml:id="i-WCBXtKxksmpHh3iVkX58Cu">
            Nr 169.
          </p>
          <p xml:id="i-YLMSPKokEMvBsvdtDDsJf1">
            Av herr Ström, Fredrik, om anslag till undervisning i svenska
          </p>
          <p xml:id="i-TwiFCPiHNrjdpjxQbNm77M">
            läroanstalter om nordisk samhörighet m. m.
          </p>
          <p xml:id="i-MJyD63dUNuwLWKbQ88c2NG">
            De fruktansvärda olyckor, som nu övergå även de nordiska folken,
            bero till en väsentlig del därpå, att de nordiska folken icke
            mäktat samla sig till en enhet i utrikespolitiska frågor med ett
            gemensamt starkt försvar och en enhetlig handelspolitik. Trots
            gemensam religion och kultur, samma demo- kratiska statsskick,
            gemensamma intressen, i huvudsak inbördes frändskap och i mycket
            gemensam historia ha de fem nordiska folken, trots alla kon- gresser
            och festtal, icke mäktat sluta sig samman till gemensamt försvar
            av sin frihet, sin kultur och sitt liv. Ehuru farorna varit stora
            att olyckorna skulle komma över dem, ha folken och deras statsmän
            icke förmått ena sig eller ens överallt förbereda ett effektivt
            försvar mot främmande hot. Häri äro vi alla mer eller mindre medskyldiga;
            anklagelser mot varandra äro där- för icke på sin plats. Det är
            först sedan fyra av Nordens stater drabbats av kriget och den
            femte i brödrakretsen är i ovisshet om sitt öde, som de nor- diska
            folken börjat tänka över sina misstag och draga lärdomar av vad
            som inträffat. I nuets läge kan ingen nordisk man eller kvinna
            undgå att tänka över framtiden. Och alla som tänka över framtiden
            och Nordens öde efter krigets slut, måste säga sig, att ett sådant
            läge som det, vari det nu pågående kriget överraskade Nordens
            länder, får icke än en gång förefinnas. Nordens utrikespolitiska
            och försvarspolitiska enhet måste skapas genom de nordiska folkens
            fria, på insikt, lärdomar och offervilja grundade sammanhållning.
            Det första villkoret för en dylik nordisk enhet är en nordisk
            anda av sam- manhållning och offervilja, ett starkt nordiskt försvar
            av högsta klass och en medveten vilja att med alla vapen gemensamt
            försvara Nordens frihet mot en angripare. Det kan synas vara orimligt
            att nu orda om dessa ting. Man vet ju icke hur kriget slutar,
            man vet icke hurudan freden blir, man vet icke hur fram- tiden
            gestaltar sig för Norden. Men faran är att man inbillar sig nu
            som 1918, att när kriget är slut, står den eviga freden för dörren
            med avrustning och absolut trygghet för nordisk frihet, kultur
            och demokrati. I varje fall kan den faran ligga nära, att man
            alltjämt underskattar den nordiska sam- manslutningens betydelse,
            att man börjar hemfalla åt samma bekväma, illusionistiska och
            orealistiska men retoriskt glansfulla betraktelsesätt som det
            som i decennier före kriget präglat de nordiska folkens politik
            och som slutligen ledde fram till de nordiska staternas nuvarande
            sorgliga öde och stora fara. Skall Nordens nuvarande olycka för
            framtiden undgås, måste en helt ny Bihang till riksdagens protokoll
            1942. 3 saml. Nr 165—170. 2
          </p>
          <pb facs="riksdagen-motions-pdf/data/1942/mot_1942__fk__169/mot_1942__fk__169-002.pdf"/>
          <fw xml:id="i-SDdSQDThXWYsE7kuEA4837">
            10 Motioner i Första kammaren, Nr 169.
          </fw>
          <p xml:id="i-61fzGMU72Ldrx2UnpSqgEb">
            nordisk mentalitet, ett helt nytt betraktelsesätt växa fram och
            detta ej minst i Sverige. Det är på oss först och främst det kommer
            att bero, om ett nytt, fritt, starkt och sammanslutet Norden skall
            växa fram efter kriget. Man kan icke vänta med att göra vårt folk
            bekant med dessa nödvändigheter tills kriget är slut. Finnes icke
            då en klar och fast insikt hos statsmän och djupa led i Nordens
            länder, enkannerligen i Sverige, om vad framtiden åter en gång
            kan bära i sitt sköte och om vad Nordens och vårt eget sanna väl
            kräver, så kunna vi lätt åter falla tillbaka i den svaghetens
            och självisk- hetens politik, som i långa tider dolde sig bakom
            de vackra och varma ordens rökridåer. Det är i framtiden icke
            ord utan handling som skall rädda Norden. Och detta är en plikt
            att klart och utan ängslan ge till känna och låta de nordiska
            folken fästa i sina hjärtan och genom sitt förnuft anamma. Till
            en början måste vi skapa detta nya nordiska tänkesätt, denna nor-
            diska vilja. Vad kan riksdagen göra däråt? Riksdagen kan genom
            sitt exempel hjälpa till att bana väg för denna kommande gemensamma
            nordiska frihets- och försvarspolitik genom att för sin del anslå
            en viss summa till skolöverstyrelsen, att av den användas till
            understödjande av föreläsningar i nordiska samhörighetsämnen vid
            universitet och högskolor, folkhögskolor och andra läroanstalter.
            Det är från skolorna och lärosätena, från lärarna och den studerande
            ungdomen den nya nordiska samförståndslinjen måste utgå och därifrån
            genomtränga vårt folks djupa led. I anslutning till vad sålunda
            anförts hemställes,
          </p>
          <p xml:id="i-WD31qTutmUEBFTtyyLLBCG">
            att riksdagen måtte för sin del besluta att för undervisning
            i svenska läroanstalter om nordisk sam- hörighet och om fast samverkan
            i kommande tider för Nor- dens gemensamma frihet anslå för budgetåret
            1942/43 en summa av 50 000 kronor att genom skolöverstyrelsens
            för- sorg på lämpligt sätt handhavas och fördelas.
          </p>
          <p xml:id="i-E47UChMqvwvC7H1eV9pDnc" type="date">
            Stockholm den 24 januari 1942.
          </p>
          <div xml:id="i-CRATf32AKxvWGMNLLUgHry" type="signatureBlock">
            <p who="i-7yzcmgHgwvdw4zkJiWVkhj" type="signature">
              Fredrik Ström
            </p>
          </div>
        </div>
      </div>
    </body>
  </text>
</TEI>
