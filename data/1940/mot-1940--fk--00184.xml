<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__184/mot_1940__fk__184-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 184. 9
          </p>
          <p>
            Nr 184.
          </p>
          <p>
            Av herr Witzell m. fl., i anledning av Kungl. Maj:ts propo- sition
            angående vissa anslag till folkskoleväsendet m. m.
          </p>
          <p>
            I proposition till riksdagen, nr; 155, har Kungl. Maj:t bland
            annat föreslagit vissa särskilda besparingsåtgärder i syfte att
            nedbringa kost- naderna' för folkskoleväsendet. Dessa åtgärder
            ha aktualiserats av de rådande utrikespolitiska förhållandena
            men synas också vara betingade av önskan att på ett rationellt
            sätt så anpassa folkskoleorganisationen efter det växlande behovet,
            att icke onödiga utgifter åsamkas det all- männa. På grund härav
            följer propositionen två huvudlinjer: den ena att under nuvarande
            exceptionella förhållanden i besparingssyfte göra de tillfälliga
            inskränkningar, som äro möjliga, och den andra att inleda en rad
            rationaliseringsåtgärder, som avses att bliva beståndande. Det
            är naturligt, att statsmakterna för att kunna fylla de nya upp-
            gifter, som tidsläget anvisat, genom en konsekvent genomförd besparings-
            aktion söka begränsa statsutgifterna på håll, där så kan ske utan
            djup- gående olägenhet. Mot en sådan principiell uppfattning kunna
            icke resas några allvarliga erinringar, och det är känt, att folkskolans
            lärarkår är beredd att taga sin andel av de uppoffringar och inskränkningar,
            som den rådande krisen kan påkalla. Men det måste anses vara en
            sam- hällelig angelägenhet av stor betydelse, att de åtgärder,
            som vidtagas, icke hindra folkskolans sunda utveckling eller försämra
            undervisnings- resultatet till skada för hela vår folkbildning.
            Det är vidare angeläget, att åtgärderna icke utan trängande skäl
            utgöra ett avsteg från tidigare av riksdagen intagna ståndpunkter,
            såsom är föreslaget ifråga om för- längd lästid! eller slöjdundervisning
            i folkskolan, och att de icke mot- verka sitt eget syfte. En bestämd
            gräns bör alltså dragas mellan åt- gärder, som nu framtvingas
            av ett nödläge, och sådana, som äro föran- ledda av önskemålet
            att även eljest begränsa kostnaderna genom att anpassa folkskoleväsendet
            efter de ändrade förhållanden, som betingats av sjunkande nativitet,
            befolkningens omflyttning, centraliseringssträ- vanden m. m. Beträffande
            frågan om indragning av lärartjänster, i främsta rummet icke-ordinarie
            tjänster vid A-skolor med ett flertal parallellavdelningar, synas
            de av departementschefen angivna förutsättningarna leda till ett
            relativt varligt genomförande av besparingsprogrammet. De regler
            för Bihang till riksdagens protokoll 1940. 3 saml. Nr 181—185.
            2
          </p>
          <pb facs="riksdagen-motions-pdf/data/1940/mot_1940__fk__184/mot_1940__fk__184-002.pdf"/>
          <p>
            10 Motioner i Första kammaren, Nr 184.
          </p>
          <p>
            indragningarna, som antytts i propositionen, innehålla, om de
            i tillbör- lig utsträckning beaktas av skolmyndigheterna, till
            synes goda garan- tier för att denna del av besparingsprogrammet
            skall kunna genomföras utan alltför allvarliga konsekvenser för
            de berörda icke-ordinarie lärarna. I fråga om statsbidragsgrunderna
            för slöjdundervisning i folkskolor m. fl. ifrågasatte dåvarande
            ecklesiastikministern i 1939 års åttonde hu- vudtitel, att slöjdarvode
            skulle utgå endast för det antal slöjdtimmar, varmed den för folk-
            och småskollärare fastställda tjänstgöringsskyldig- heten överskreds.
            Riksdagen biträdde detta förslag men utgick ifrån att Kungl. Maj:t
            vid utfärdandet av författningsbestämmelserna om möjligt icke
            försatte småskollärarna i jämförelsevis sämre ställning än folkskollärarna.
            Kungl. Maj:t ansåg sig emellertid icke kunna tillgo- dose det
            av riksdagen framställda önskemålet. Det nu föreliggande för-
            slaget skärper ytterligare motsättningarna mellan Kungl. Maj:ts
            och riksdagens uppfattning i denna fråga. Men bortsett från denna
            sida av saken kan den önskade besparingen bli illusorisk på grund
            av de un- dantag i undervisningsskyldigheten, som av olika skäl
            med stor sanno- likhet måste medgivas. Det torde även visa sig,
            att de nu ifrågasatta ändringarna komma att menligt inverka på
            slöjdundervisningen. Håg, fallenhet och utbildning bli andrahandsfaktorer
            vid anställandet av slöjdlärare, och då småskollärarinnorna tvingas
            till slöjdundervisning på folkskolestadiet, förvägras folkskolans
            kvinnliga lärare att i detta ämne, såsom eljest i de övriga, få
            handleda sina elever. Det vore ur flera synpunkter lyckligt, om
            riksdagen nu ansåge sig kunna vidhålla sin tidigare ståndpunkt
            i denna fråga. Det bör i detta sammanhang påminnas, att 1937 års
            riksdag placerade småskollärarinnorna 1 högst 9:de lönegraden
            med hänsyn till deras då beräknade relativt låga vecko- timtal,
            som regel 24—26 timmar. Utökas nu tjänstgöringsskyldigheten till
            som regel 28 timmar per vecka, har en av de viktigaste förutsätt-
            ningarna för den låga lönegradsplaceringen bortfallit, och härigenom
            uppstår anledning att överväga en revision av gällande avlöningsbestäm-
            melser för denna lärargrupp. Genom beslut vid 1939 års riksdag
            bestämdes vidare folkskolans mi- nimilästid till 36'/; veckor,
            varigenom lästiden vid folkskolan efter åt- gärdernas genomförande
            alltså skulle utgöra antingen 36'/1 veckor eller 39 veckor. Med
            hänsyn till nu föreliggande förslag om uppskov tills- vidare med
            detta beslut har det sitt givna intresse att erinra om ären- dets
            förbehandling de senaste åren. I sitt utlåtande nr 140 till 1937
            års riksdag förklarade sig statsutskot- tet dela den av dåvarande
            ecklesiastikministern uttalade uppfattningen, att det vore önskvärt
            med en förlängd lästid, och sade sig också 1 prin- cip vara ense
            med de motionärer, som förordat en utökning av den år- liga lästiden
            till 39 veckor. Den 30 juni 1937 bemyndigades statsrådet
          </p>
          <pb facs="riksdagen-motions-pdf/data/1940/mot_1940__fk__184/mot_1940__fk__184-003.pdf"/>
          <p>
            Motioner i Första kammaren, Nr 184. 11
          </p>
          <p>
            Engberg att tillkalla högst fyra sakkunniga att utreda frågan.
            Vid sin anmälan av ärendet anförde han, att han funne det angeläget,
            att en ut- redning igångsattes angående de utvägar, som kunde
            vara lämpliga att genom en förlängning av den årliga lästiden
            stärka den utbildning, som meddelades i vår allmänna barndomsskola.
            Detta spörsmål vore i all- deles särskild grad en landsbygdens
            skolfråga. 1936 års riksdagsbeslut om den obligatoriska sjuåriga
            folkskolan innebure förvisso ett stort steg framåt till förbättrande
            av landsbygdens skolväsende, men frågan om förlängd lästid låge
            helt i linje med denna reform. 1937 års folkskolutredning framhöll
            i sitt betänkande, att lönetekniska, pedagogiska och sociala skäl
            kunde åberopas för ett utsträckande av den årliga lästiden. I
            Kungl. Maj:ts proposition nr 149 till 1939 års riksdag anförde
            då- varande ecklesiastikministern bland annat följande: »Under
            många decennier har det stått skoldistrikten fritt att vid un-
            dervisningens planläggning välja mellan alternativa lästider.
            Ur det all- männas synpunkt äro, såsom jag i andra sammanhang
            haft anledning framhålla, de på grund härav uppstående kvalitetsskillnaderna
            mellan skolor i olika skoldistrikt icke önskvärda, särskilt som
            den kortare läs- tiden i allmänhet tillämpas på landsbygden inom
            skoldistrikt med de sämre skolformerna och den längre lästiden
            i städer och stadsliknande samhällen med de bättre skolformerna.
            Genom en utsträckning av läs- tiden skulle visserligen de bestående
            olikheterna mellan stadens och landsbygdens folkskola icke helt
            utplånas men väl kunna i ej ringa grad förminskas. Landsbygdens
            skola undergår därigenom en välbehövlig förstärkning, och undervisningsresultatet
            vid skilda skolor blir mera lik- värdigt än vad nu är fallet.
            En reform av denna art kompletterar de åtgärder för förbättring
            av undervisningsväsendet, som vidtagits under de senare åren,
            och medför — såsom de sakkunniga påpekat — även fördelar av allmänt
            social natur. För egen del vill jag med hänsyn härtill tillstyrka
            en obligatorisk för- längning av folkskolans nuvarande årliga
            minimilästid. Denna uppfatt- ning delas som nämnts av alla de
            myndigheter och sammanslutningar, som yttrat sig i den föreliggande
            frågan.» Statsutskottet ansåg, att fullgoda skäl blivit anförda
            för en obligato- risk förlängning av folkskolans årliga minimilästid.
            Utskottet underströk det av departementschefen gjorda uttalandet,
            att det bör vara stats- makterna angeläget att främja den pågående
            frivilliga utvecklingen för utsträckning av lästiden till 39 veckor.
            1939 års riksdagsbeslut om en minimilästid av 36 "/1 veckor berörde,
            enligt då tillgänglig statistik, omkring 2,000 av inalles 15,700
            folkskol- lärare, eller omkring 13 procent, och merkostnaderna
            kunde beräknas till omkring 700,000 kronor. Skoldistrikten ha
            emellertid sedermera i
          </p>
          <pb facs="riksdagen-motions-pdf/data/1940/mot_1940__fk__184/mot_1940__fk__184-004.pdf"/>
          <p>
            12 Motioner i Första kammaren, Nr 184.
          </p>
          <p>
            åtskilliga fall frivilligt utsträckt lästiden. Detta har medfört,
            att det obligatoriska genomförandet av reformen har aktualitet
            för endast 1,200 folkskollärare i 462 skoldistrikt, och merkostnaderna
            beräknas nu till omkring 430,000 kronor. Ett beslut om uppskov
            med regleringen av den årliga lästiden kan i verkligheten komma
            att få samma effekt som ett förbud, en utväg som departementschefen
            med hänsyn till reformens betydelse dock klart av- visat. Det
            torde nämligen få betraktas som troligt, att skoldistrikten icke
            anse sig ha anledning att genom beslut om förlängd lästid med-
            verka till skolförbättringar, om statsmakterna själva intagit
            en negativ hållning. Därav följer, att de sämre skolförhållandena
            i ett fåtal av landets skoldistrikt komma att konserveras för
            ännu en tid framåt. Det bör påpekas, att folkskolans besparingssakkunniga
            icke funnit anledning föreslå detta uppskov. Det synes också vara
            ganska klart, att den jäm- förelsevis ringa besparing, som härigenom
            kan göras, innebär ett beklag- ligt eftersättande av landsbygdens
            folkskoleväsende. Ett lands och i all synnerhet ett litet lands
            ekonomiska ställning, yttrade 1937 års folk- skolutredning i sitt
            betänkande, är nu och förvisso även för framtiden i sista hand
            beroende av de enskilda medborgarnas vakenhet, kunnighet och duglighet.
            Framför allt äger detta tillämpning i ett land, vilket som vårt
            måste inrikta sig på kvalitetsproduktion för att kunna hävda sig
            på världsmarknaden. En viktig betingelse för vårt folks ekonomiska
            välfärd är, att den ungdom, för vilken genomgången kurs i de obliga-
            toriska folkundervisningsanstalterna utgör det huvudsakliga bildnings-
            underlaget, beredes en så god undervisning som möjligt, innan
            de gå att taga sin andel i arbets- och samhällslivet. Med stöd
            av det anförda hemställes, att riksdagen vid beslut i anled- ning
            av Kungl. Maj:ts förslag i proposition nr 153 rörande vissa anslag
            till folkskoleväsendet måtte i skrivelse uttala, att riksdagen,
            med vidhållande av den uppfattning, som kom till uttryck i punkt
            159 av riksdagens skri- velse nr 8 år 1939, finner önskvärt, att
            småskollärarinnor icke åläggas skyldighet att utan särskild ersättning
            under- visa i slöjd mer än två timmar utöver den i tjänstgö- ringsreglementet
            angivna minimitjänstgöringstiden, samt att riksdagen icke biträder
            Kungl. Maj:ts förslag i vad det avser uppskov med genomförandet
            av den år 1939 beslutade regleringen av den årliga lästiden vid
            folk- och småskolor från och med den 1 juli 1940.
          </p>
          <p>
            Stockholm den 31 mars 1940.
          </p>
          <p>
            Hugo Witzell. David Norman. E. G. C. Brandt. Verner Söderkvist.
            Karl Sandegård. RoD. Berg.
          </p>
        </div>
      </div>
    </body>
  </text>
</TEI>
