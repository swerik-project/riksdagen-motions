<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-LU-00281">
  <teiHeader>
    <fileDesc>
      <titleStmt>
        <title>Köp och försäljningar av bostäder</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Köp och försäljningar av bostäder</title>
          <idno type="rdwebb">GT02L281</idno>
          <rs type="number">L281</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GT02L281/text</ref>
          <ref type="dokument_url_html">http://data.riksdagen.se/dokument/GT02L281</ref>
          <ref type="dokumentstatus_url_xml">http://data.riksdagen.se/dokumentstatus/GT02L281</ref>
          <ref type="doc">http://data.riksdagen.se/fil/3CD859DB-3219-4B72-8699-820AE89B9B4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hy75FZtpwPnmfudDvvvXHV" type="signed"/>
        <correspContext corresp="i-Hy75FZtpwPnmfudDvvvXHV">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction type="referral" xml:id="i-PWvQ4H6Z3AKEuercxv7Ade">
          <date when="2005-10-13"/>
        </correspAction>
        <correspAction type="dismissal" xml:id="i-6D96Cnk8FCg3wGYLhdNqZY">
          <date when="2005-10-13"/>
        </correspAction>
        <correspAction type="submission" xml:id="i-CYKeTEnDb8s1aYNiG7v5V3">
          <date when="2005-10-05"/>
        </correspAction>
        <correspAction type="assigned" xml:id="i-6XyU6xQK3YxwpCdgUkafhZ"/>
        <correspContext corresp="i-6XyU6xQK3YxwpCdgUkafhZ">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_L_281/mot_200506_L_281-0001.pdf"/>
      <div type="motHeader" xml:id="i-WWZjaxwUERu28F9zvUg3Wk">
        <div type="motTitle" xml:id="i-JAFaR2rhr3XUdu2JKANKyx"/>
        <div type="motSubmissionInfo" xml:id="i-7RfyR4J1ctEQvgfVybaPFP"/>
      </div>
      <div type="motBody" xml:id="i-Boa6PANwHWra1Xpnrh4vpk">
        <div xml:id="i-8JKJrhxeTHJa9sYFmXToXv">
          <p xml:id="i-SUPJ6v8sZdUijP5tDhLPYW">
            2005/06 mnr: L281 pnr: m1599
          </p>
          <p xml:id="i-S4ntPtsAViQGmc9uQHphn5">
            Motion till riksdagen 2005/06:L281
          </p>
          <p xml:id="i-SKfBzfPaRLK72cwRQkyVQy">
            av Marietta de Pourbaix-Lundin (m)
          </p>
          <p xml:id="i-UXTegdbdj9YMiHb1nXi3vo">
            Köp och försäljningar av bostäder
          </p>
          <p xml:id="i-NEMJW2RBUQxrYGFHRbwfZz">
            Förslag till riksdagsbeslut
          </p>
          <p xml:id="i-SDQACmszBWaqVwNX2y3iaH">
            Riksdagen tillkännager för regeringen som sin mening vad i motionen
            anförs om behovet av att göra en översyn av lagstiftningen avseende
            ansvaret för fel på fastighet vid överlåtelse.
          </p>
          <p xml:id="i-Wq1csPTLsu1ZtW8Ejx3BDF">
            Motivering
          </p>
          <p xml:id="i-W8hqHQyLteCApjDqFEMzAE">
            Att köpa och sälja sin bostad är förmodligen den viktigaste affären
            i en enskild människas liv. Därför är det viktigt att vi har en
            öppen, väl fungerande och stabil bostadsmarknad i Sverige. Bostadspolitiken
            skall skapa förutsättningarna för att olika slag av bostäder finns
            tillgängliga på marknaden. Olika bostäder tillgodoser olika individers
            behov av trygghet och önskemål i olika skeden av livet. Bostadsmarknaden
            skall styras av människors efterfrågan och fria val, och de nödvändiga
            politiska besluten måste präglas av stabilitet och långsiktighet.
            Ju fler boendeformer som tillåts desto fler medborgare kan få
            bo så som de själva helst önskar. Totalt finns det 4 300 000 permanentbostäder
            i landet (1 650 000 hyresrätter, 850 000 bostadsrätter och 1 800
            000 ägda bostäder). Tyvärr är det ännu inte en realitet med ägarlägenheter
            i Sverige. Det är naturligt att den som vill skall ges möjlighet
            att äga sin bostad eftersom ett ägande av sin egen bostad ger
            en förutsebarhet och frihet för boendet. Ur ett samhällsperspektiv
            är det viktigt att människor törs och kan byta bostad vid livets
            skiften, och att marknaden förmår knyta ihop bostäderna med samhällets
            invånare på bästa sätt. Bostadsmarknadens komplexitet och dess
            påverkan på arbetsmarknad, familjemönster, transportbehov och
            energifrågor gör att frågan om stabila och långsiktiga regler
            brådskar.
          </p>
          <pb facs="riksdagen-motions-pdf/data/200506/mot_200506_L_281/mot_200506_L_281-0002.pdf"/>
          <p xml:id="i-2U9AzQ1QqjBJMTXf27NqhD">
            2005/06:L281
          </p>
          <p xml:id="i-F5k1om1WnpmtE9fJPTTksB">
            Fel i fastighet vid överlåtelse
          </p>
          <p xml:id="i-9y4g5fCqvfJANbN3QscbxA">
            Jordabalken 4 kap. 19 8 reglerar förhållandet mellan säljaren
            och köparen avseende fel i fastighet vid en överlåtelse. Enligt
            lagen är köparen ålagd en omfattande undersökningsplikt medan
            säljaren inte ålagts motsvarande upplysningsplikt. Dock bär säljaren
            ansvaret för s.k. dolda fel under en tioårsperiod från köpet,
            men med möjlighet till friskrivning från detta ansvar. Den bakomliggande
            tanken för denna lagstiftning är att köparen genom sin undersökning
            och säljaren genom sin kunskap skall nå en gemensam syn på fastigheten
            och dess skick som ett underlag för en diskussion om överlåtelsepris.
            I verkligheten fungerar inte denna avvägning mellan parternas
            intressen, utan har gett upphov till många tvister och oväntade
            kostnader. Oavsett om det är säljaren eller köparen som bär det
            ekonomiska ansvaret kommer ett fel i en fastighet, som man inte
            tagit hänsyn till i samband med överlåtelsen, att påverka den
            säljande eller köpande familjens ekonomi för lång tid framöver.
            Detta gör att det finns en ekonomisk otrygghet som av alltfler
            konsumenter upplevs som besvärande. Med tanke på att nästan 150
            000 befintliga bostäder varje år byter ägare är den ekonomiska
            otryggheten ett kvantitativt stort problem. Marknadssituationen
            för småhus påverkar i hög grad såväl säljarens som köparens beteende.
            När det råder en stor efterfrågan men ett litet utbud eftersätter
            köparna alltför ofta sin undersökningsplikt och de får ofta en
            tvivelaktig trygghet genom olika former av besiktningsklausuler
            i köpeavtalet. Det höga tempot och snabba hastigheten vid försäljningarna
            bidrar också till att köparen många gånger inte genomför den förväntade
            undersökningen förrän efter det att köpet skett. På en marknad
            där utbudet är stort kan köparna vara noggrannare i sitt val och
            ställa större krav på säljarna. Oberoende av marknadssituationen
            är det viktigt att både köpare och säljare får bästa möjliga skydd
            mot ekonomiska överraskningar.
          </p>
          <p xml:id="i-VQutQPT4mVfWz9c2jrkHWY">
            Internationell modell
          </p>
          <p xml:id="i-Fnwkk59jdgBzzDtrgAxqKV">
            Utvecklingen i andra länder går mot att säljarna får ett ökat
            ansvar för att upplysa om det faktiska skicket på egendomen. Ett
            tydligt exempel på detta är det danska systemet där säljaren presenterar
            en så kallad tillståndsrapport för köparen. Denna rapport skall
            upprättas efter en mall som beslutas av myndigheterna och utföras
            av en fackman på säljarens bekostnad. Förfarandet har fört med
            sig att spekulanterna redan från början fått ett bra underlag
            med information om fastighetens skick inför den stundande budgivningen
            och det slutliga köpet. Ansvaret för fel och brister i besiktningen
            ligger här på besiktningsmannen, som är skyldig att ha en ansvarförsäkring.
            För de eventuella dolda felen kompletteras systemet med en försäkring
            till köparens förmån. För att stimulera utvecklingen på bostadsmarknaden
            har man i Danmark skapat en modell där en säljare får frihet från
            ansvar för fastighetens
          </p>
          <pb facs="riksdagen-motions-pdf/data/200506/mot_200506_L_281/mot_200506_L_281-0003.pdf"/>
          <p xml:id="i-Dgee5VKyazqMhKpEiTaCHo">
            2005/06:L281
          </p>
          <p xml:id="i-8WCapqyhS6kbamnX4DGcoN">
            skick. Villkoret för denna s.k. friskrivning är att förfarandet
            gått till på rätt sätt och att säljaren medverkat till tecknandet
            av försäkringen för de eventuella dolda felen. I Storbritannien
            har man anammat ett motsvarande system avseende ansvaret mellan
            säljare och köpare.
          </p>
          <p xml:id="i-WKus47z1pP29P6BMxaZgkH">
            Ett stort problem som kräver en översyn av lagstiftning
          </p>
          <p xml:id="i-5c5SkURgshZuJHZafumCDz">
            Genom åren har lagstiftaren förändrat reglerna för hur man kan
            säkra fastigheters kvalitet vid nybyggnation, trots att den övervägande
            delen omsatta fastigheter redan är befintliga fastigheter. På
            den svenska bostadsmarknaden bytte förra året 144 120 befintliga
            bostäder ägare, medan bara ca 20 000 bostäder nyproducerades och
            av dem var i sin tur 11 600 nyproduktion av småhus. Till sitt
            värde motsvarar den årliga omsättningen av befintliga bostäder
            137,1 miljarder kronor. Den begagnade bostadsmarknaden är således
            av såväl stor kvantitet som stort ekonomiskt värde. Med andra
            ord är parternas ekonomiska otrygghet vid en bostadsaffär ett
            problem av såväl stor kvantitativ art som kvalitativ karaktär.
            Enligt ett direktiv från EU kan energicertifiering av byggnader
            i Sverige komma att genomföras. Dessa energicertifikat skall utfärdas
            av ackrediterade besiktningsorgan med särskilt utbildade energikonsulter.
            Om förslaget med energicertifikat genomförs riskerar detta leda
            till ökad byråkrati och ökade administrativa kostnader. Ett förslag
            för att minska de administrativa kostnaderna kring certifieringen
            är därför att en sådan genomförs i samband med besiktning av fastighet
            då sådan överlåts. Dagens situation har skapat ett behov av en
            översyn av jordabalkens regler avseende fel i fastighet. En sådan
            översyn bör syfta till att skapa en bättre balans mellan köparens
            och säljarens förpliktelser i samband med en överlåtelse av fastighet.
            Syftet måste vara att så långt som möjligt undanröja okända ekonomiska
            faktorer som i många fall kan bli en katastrof för en privatekonomi.
            Det finns således all anledning att utreda dagens lagstiftning
            med syftet att åstadkomma tryggare köp och försäljningar.
          </p>
          <p xml:id="i-Vwo4NutVU1VRZRqLx8qsqM" type="date">
            Stockholm den 3 oktober 2005
          </p>
          <p xml:id="i-KkPGuwgW3fjc5Hg4wBSuYk">
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
