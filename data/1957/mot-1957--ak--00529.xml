<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__529/mot_1957__ak__529-001.pdf"/>
      <fw xml:id="i-RRtHbU7BHBpiHX5nkdBTe6">
        8 Motioner i Andra kammaren, nr 529 år 1957
      </fw>
      <div type="motHeader" xml:id="i-AvvPp6NHsiBAJ7xmudjRqq">
        <div type="motTitle" xml:id="i-12wEnHjiMTidrLqCG4gqg1"/>
        <div type="motSubmissionInfo" xml:id="i-VET6fuvjhn2QGC88vzhi91"/>
      </div>
      <div type="motBody" xml:id="i-4uDehxLjwaSMyWTfq3tpN4">
        <div xml:id="i-G57saKZzuMttEG2ANTanxi">
          <p xml:id="i-35XDDFSPTVEDv4tEZu96mk">
            Nr 529
          </p>
          <p xml:id="i-BuFHYmGdbEhofJFhKi1sSv">
            Av herrar Larsson i Hedenäset och Gustafsson i Mem, i anledning
            av Kungl. Maj:ts proposition, nr 80, med förslag till lag angående
            ändring i lagen den 16 maj 1930 (nr 318) om arbetstidens begränsning
            m. m.
          </p>
          <p xml:id="i-9WrGa9JZ3LfRzK1WYeaLAd">
            I proposition nr 80 föreslås, att en sänkning av arbetstidens
            lagstiftade vecko- maximum från 48 till 45 timmar skall genomföras
            successivt med en timme om året under tre år i följd. I motiveringen
            härför uttalar departementschefen bl. a., att en arbetstidsförkortning
            måste anses vara så angelägen och bland de enskilda individerna
            ett så starkt önskemål, att den bör få prioritet vid en avvägning,
            som gäller fördelningen av våra resurser. Jämte den roll, som
            en arbetstidsförkortning kan spela från hälsosynpunkt, och den
            sociala vinning, som en ökning av fritiden innebär med större
            möjligheter för individen till ett rikare personligt liv och till
            ökat engagemang i samhälleliga angelägenheter, är en arbetstidsförkortnnig,
            framhåller departementschefen vidare, ett steg mot utjämning av
            skillnaderna i arbetstidshänseende mellan olika arbetstagar- grupper.
            Vi delar uppfattningen, att individerna bör ha möjlighet att tillgodogöra
            sig ett förbättrat produktionsresultat även i form av ökad fritid.
            Vid den i propo- sitionen föreslagna lagstiftningen om arbetstidsförkortning
            måste man emeller- tid befara, att betydande grupper av småföretagare
            ställes utanför reformen eller t. o. m. som en följd av densamma
            får sin arbetstid väsentligt utökad. I synnerhet torde detta gälla
            inom jordbruket och dess binäringar, som inte har samma möjligheter
            till arbetstidsförändringar som t. ex. industrien. Arbets- tiden
            inom jordbruket och trädgårdsodlingen måste anpassas efter årstidernas
            och väderlekens växlingar och framför allt efter husdjurens behov
            av konti- nuerlig skötsel. Den lejda arbetskraften, som omfattas
            av den föreslagna lag- stiftningen, finns i betydande omfattning
            på sådana gårdar, som endast har en eller ett fåtal anställda.
            En arbetstidsförkortning för de anställda måste i sådana fall
            medföra ökad egen arbetstid för företagaren och hans hustru, sär-
            skilt under veckoslutet, då den anställda personalen vill ha sin
            utökade ledighet. Ifrågavarande problem har även uppmärksammats
            av utredningen om kor- tare arbetstid, som förutsatt, att minskad
            kreatursskötsel kan bli en konsekvens av en arbetstidsförkortning.
            I en del remissutlåtanden har farhågor uttryckts för att flera
            jordbrukare till följd av arbetstidsreformen kommer att övergå
            till kreaturssvagt eller kreaturslöst jordbruk. Vid de större
            jordbruken har under det senaste årtiondet en sådan utveckling
            i avsevärd utsträckning ägt rum. Vid jordbruk, där man i huvudsak
            använder sig av egen arbetskraft eller har få anställda, har övergång
            till kreaturslös drift hittills förekomit endast i mindre
          </p>
          <pb facs="riksdagen-motions-pdf/data/1957/mot_1957__ak__529/mot_1957__ak__529-002.pdf"/>
          <fw xml:id="i-VA5K1hRRPnnNXEixm9m2AK">
            Motioner i Andra kammaren, nr 529 år 1957 9
          </fw>
          <p xml:id="i-2pjVUYPoHj7uRgzuRGjtXc">
            grad. Det måste emellertid befaras, att inte minst vid sådana
            gårdar övergång till kreaturslös drift kommer att ske i betydligt
            ökad utsträckning till följd av arbetstidsförkortningen, därest
            arbetskraftsfrågan inte kan lösas på tillfreds- ställande sätt.
            En sådan utveckling måste ur såväl företags- som samhällsekono-
            misk synpunkt bedömas som oförmånlig, då mjölkproduktionen härigenom
            i stor utsträckning lägges ned vid de gårdar, som oftast har de
            bästa besätt- ningarna och även i övrigt de största förutsättningarna
            att driva en sådan produktion rationellt. Även för företagare
            i övrigt, som har få anställda, måste en arbetstidsför- kortning
            medföra svårbemästrade anpassningsproblem. Det gäller t. ex. detalj-
            handeln, där med hänsyn till allmänhetens behov lördagsstängning
            inte torde kunna tillämpas. Tvärtom måste man räkna med att arbetstidsreformen
            kommer att medföra en större köpkoncentration till lördagarna
            liksom till eftermiddags- och kvällstimmarna andra dagar. För
            hotell- och restaurangnäringarna liksom för åtskilliga andra servicenäringar
            synes samma problem uppstå. I många fall måste en förkortning
            av arbetstiden för de anställda följas av ökad arbetstid för småföretagarna,
            därest inte arbetskraftsfrågan på annat sätt kan lösas. Även de
            småföretagare, som i sin verksamhet endast använder egen arbets-
            kraft, måste i detta sammanhang uppmärksammas. Det måste över
            huvud taget vara en naturlig önskan för småföretagarna att i likhet
            med de anställda uppnå en ökad fritid. I vissa fall kan detta
            möjliggöras genom en omläggning av driften, medan i andra och
            sannolikt i flertalet fall en sådan lösning inte kan uppnås. Särskilt
            framträder dessa svårigheter inom småbruket, där företagarna i
            regel inte kan få bärgning utan mjölkproduktion. Småföretagsamheten
            måste enligt vår mening tillmätas mycket stor betydelse för vårt
            näringsliv. Åtskilliga småföretagare, i synnerhet småbrukare,
            har en mycket lång arbetstid, som i en del fall kan befaras överskrida
            den produktions- optimala. De anställda har lagstadgad treveckorssemester,
            men för småföre- tagargrupperna har semesterfrågan ännu inte kunnat
            bringas till någon till- fredsställande lösning. Om nu genom en
            arbetstidsreform konsekvensen för många småföretagare kommer att
            bli, att deras arbetstid ytterligare utökas, måste detta betraktas
            som en synnerligen olycklig utveckling. Med den bety- delse, som
            småföretagsamheten har, framstår det som ett socialt rättvisekrav,
            att även småföretagarna kan få möjlighet till en arbetstidsförkortning,
            som kan ge dem förutsättningar för ett rikare personligt liv och
            ökat engagemang i sam- hälleliga angelägenheter. I viss utsträckning
            kan det naturligtvis tänkas, att arbetstidsförkortning för de
            nämnda småföretagargrupperna kan vinnas genom en mekanisering
            av driften. I flertalet fall torde dock icke den avsedda effekten
            kunna uppnås på detta sätt. Man måste i stället räkna med att
            nödvändig manuell arbetskraft måste ställas till förfogande, då
            sådan erfordras. Den lämpligaste lösningen synes vara, att en
            vikarieorganisation upprättas. Härigenom torde visserligen inte
            den normala arbetsveckan för småföretagarna kunna avkortas i erforderlig
            utsträck-
          </p>
          <pb facs="riksdagen-motions-pdf/data/1957/mot_1957__ak__529/mot_1957__ak__529-003.pdf"/>
          <fw xml:id="i-98deHD73fm1BeZQSZ9J8Tf">
            10 Motioner i Andra kammaren, ar 529 år 1957
          </fw>
          <p xml:id="i-LcfRpPgv5aETB1oNmM4RVo">
            ning, men detta bör i viss mån kunna kompenseras genom att småföretagarna
            genom en sådan vikarieorganisation kan få tillfälle till längre
            semester. Det kan i sammanhanget erinras om att landsbygds- och
            jordbruksorganisationerna i vissa delar av landet tagit initiativet
            till en sådan vikarieorganisation för bere- dande av semestermöjligheter
            m. m. åt jordbrukare och jordbrukarhustrur. Det kan givetvis förutsättas,
            att en sådan vikarieorganisation i första hand bör skapas av ifrågavarande
            näringsorganisationer. Men samtidigt torde det vara nödvändigt,
            att staten i viss mån organisatoriskt medverkar och ger verk-
            samheten ekonomiskt stöd. Frågan om semestermöjligheter m. m.
            för småföre- tagargrupperna har tidigare varit föremål för överväganden,
            men hittills har inte någon tillfredsställande lösning uppnåtts.
            När nu arbetstidsförkortning genomföres för de anställda, synes
            det oss nödvändigt, att denna fråga ånyo tages upp till prövning.
            Det måste ur rättvisesynpunkt vara angeläget, att även småföretagarna
            får möjlighet till arbetstidsförkortning. Med anledning av vad
            som ovan anförts får vi hemställa, att riksdagen vid behandling
            av propositionen nr 80 i skrivelse till Kungl. Maj:t måtte anhålla
            om skyndsåm pröv- ning av frågan hur småföretagarna skall kunna
            beredas möj- lighet till önskvärd förkortning av arbetstiden.
          </p>
          <p xml:id="i-5T53Ezy4ZrZiD1dBx6aL76" type="date">
            Stockholm den 12 mars 1957
          </p>
          <p xml:id="i-P5qbe2563cn4QQYkcdSmbg">
            Harald Larsson Einar Gustafsson i Hedenäset i Mem
          </p>
        </div>
      </div>
    </body>
  </text>
</TEI>
