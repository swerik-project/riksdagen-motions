<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-FiU-02528">
  <teiHeader>
    <fileDesc>
      <titleStmt>
        <title>Beredskap för utebliven ekonomisk tillväxt</title>
        <author corresp="i-FeVXF7pVocmUfQoPXGuJKR i-DLt3BwBDVwBxqxVEki5m5B">av Valter Mutt och Annika Lillemets (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2528 av Valter Mutt och Annika Lillemets (MP)</title>
          <idno type="rdwebb">H2022528</idno>
          <rs type="number">2528</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H2022528/text</ref>
          <ref type="dokument_url_html">http://data.riksdagen.se/dokument/H2022528</ref>
          <ref type="dokumentstatus_url_xml">http://data.riksdagen.se/dokumentstatus/H2022528</ref>
          <ref type="docx">http://data.riksdagen.se/fil/F0FACD9C-09CD-4361-8EC3-D1D89395DBC0</ref>
          <ref type="pdf">http://data.riksdagen.se/fil/D7677E54-6C73-4A5F-8F5A-26D6A2D683BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XQZoPGnQXjtw3ot3Ux3fh2" type="signed"/>
        <correspContext corresp="i-XQZoPGnQXjtw3ot3Ux3fh2">
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-2sE8wWctmWfaJF1XsHy5Jx" type="submitted">
          <date when="2014-11-10"/>
          <time when="16:18:34"/>
        </correspAction>
        <correspAction xml:id="i-AjVp72JpNdGer7kDVspNiC" type="referred">
          <date when="2014-11-12"/>
        </correspAction>
        <correspAction xml:id="i-Noc9VhrPN4HDdaRvUYJgZo" type="assigned">
          <date when="2016-05-04"/>
          <time when="14:12:25"/>
        </correspAction>
        <correspContext corresp="i-Noc9VhrPN4HDdaRvUYJgZo">
          <ref type="assignedTo">Finansutskottet</ref>
        </correspContext>
        <correspAction xml:id="i-5KivusKPSZaevurbxARTM2" type="behandlas_i"/>
        <correspContext corresp="i-5KivusKPSZaevurbxARTM2">
          <ref type="uppgift">2014/15:FiU20</ref>
          <ref type="ref_dok_id">H201FiU20</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FzwdiFzz2A7ZfCk9ifZ3PD" type="motHeader">
        <div xml:id="i-w46DbsptRnhziyyc1yBMs" type="motTitle">
          Motion till riksdagen 2014/15:2528 av Valter Mutt och Annika
          Lillemets (MP) Beredskap för utebliven ekonomisk tillväxt
        </div>
      </div>
      <div xml:id="i-2QGWr1sbnEZMab8Taoax65" type="motBody">
        <div xml:id="i-UoH18NK28TAbeAuJQi8Pr8" type="motProposal" subtype="förslag">
          <head xml:id="i-FfidsbrAvxoKBwGoUj7mBS">
            Förslag till riksdagsbeslut
          </head>
          <list xml:id="i-UYwJAs3p27pJERSEpTZasv" style="ol">
            <item xml:id="i-CavkRWQGQ7WU9ESbCCrKnT">
              Riksdagen tillkännager för regeringen som sin mening vad som
              anförs i motionen om behovet av en parlamentarisk utredning med
              uppgift att se över hur Sverige kan säkerställa landets välfärd
              och försörjningsförmåga vid en framtida utveckling med nolltillväxt
              eller negativ tillväxt, i Sverige och globalt.
            </item>
          </list>
        </div>
        <div xml:id="i-Es8A15kh69A5AjWBKDnTvW" type="motContent">
          <head xml:id="i-WiCSo9yTeQo8R3sGGAnyei" type="h1">
            Bakgrund
          </head>
          <p xml:id="i-311T6Mn8cwB8fVYfPLqEJg">
            Ekonomisk tillväxt, förstådd som ökad BNP, är idag ett av de
            mest framträdande målen i samhället. Fortsatt ekonomisk tillväxt
            förväntas trygga framtida välfärd och försörjning. Man förutsätter
            att ekonomiska svackor, som den Europa just nu upplever, endast
            kommer att vara tillfälliga. Under flera decenniers tid har dock
            tillväxttakten sakta avtagit i många mogna ekonomier och tendensen
            pekar på att detta kommer fortsätta.
          </p>
          <p xml:id="i-L8eANZSegPcJnED62nxDr1">
            En oroande utveckling är att allt fler naturresurser närmar sig
            eller har nått sin topproduktion. Vissa bedömare menar att de
            kriser världsekonomin har genomgått de senaste åren är symtom
            på en tilltagande global resurskris.
          </p>
          <p xml:id="i-WYNyGgykQkTe2GrRTL2aXK">
            Risken är överhängande att fortsatt BNP-ökning driver på klimatförändringarna
            och utarmningen av biologisk mångfald på ett ödesdigert sätt.
            Dagens samhällsekonomi förutsätter att ekonomin ständigt växer.
            Det är därför rimligt att anta att en utebliven eller negativ
            tillväxt riskerar att skapa ett antal problem för Sveriges välfärd
            och försörjningsförmåga, om förberedelser för att möta utmaningarna
            inte görs i tid.
          </p>
          <p xml:id="i-E7Rbp3jhAvGyAWE4WmhrQD">
            Många av de tänkbara lösningar som kan bidra till att frigöra
            vårt samhälle från det djupt destruktiva tillväxtberoendet kan
            ge positiva effekter på vitt skilda områden.
          </p>
          <p xml:id="i-EJwXeGwpv8WL4R4Dnqvbog">
            Vid utebliven eller negativ tillväxt i Sverige behöver vi finna
            andra sätt att finansiera välfärden än beskattning av ständigt
            ökat lönearbete och dito konsumtion. Vidare behövs strategier
            för att minska den ekonomiska ojämlikheten och en rättvis fördelning
            av jobben i den nya situationen. Behovet förstärks av den alltmer
            automatiserade produktionen av såväl varor som tjänster.
          </p>
          <p xml:id="i-UAehpmw3q4HCHsyhnSuiiW">
            Vi ser därför ett behov av en parlamentarisk utredning som ser
            över hur Sverige kan säkerställa landets välfärd och försörjningsförmåga
            vid en framtida utveckling med nolltillväxt eller negativ tillväxt,
            i Sverige och globalt.
          </p>
          <p xml:id="i-4FH3jfHjHYjF1szVSMwexj">
            Den stora privata skuldsättningen i Sverige har av många bedömare,
            inte minst Riksbanken, pekats ut som en riskfaktor för svensk
            ekonomi. Låg, utebliven eller negativ tillväxt riskerar att sänka
            värdet på säkerheterna för svenskarnas lån och därmed minska konsumtionsutrymmet.
            Det finns också andra tänkbara problem när det gäller utlåningen
            av pengar i en ekonomi med utebliven tillväxt. Eftersom nya pengar
            skapas när banker ger lån, och dessa lån ska återbetalas med ränta,
            så kan dagens penningsystem komma i gungning när tillväxten bromsar
            upp.
          </p>
          <head xml:id="i-MArKxt5ukkq2U7BsFpLbNV" type="h2">
            Några frågeställningar man bör fokusera på
          </head>
          <head xml:id="i-7x4PKqEuyRD9egTBDVRqT7" type="h3">
            I Sverige
          </head>
          <p xml:id="i-U7aM1NU9NJAUMRTczT9orz">
            Riskerar låg eller utebliven tillväxt att leda till minskade
            skatteintäkter för stat, kommuner och landsting? Och hur kan välfärden
            i så fall finansieras?
          </p>
          <p xml:id="i-9qw1UKMDi5cFNjMVPGasmq">
            Avkastningen på kapital tenderar att inte sjunka lika mycket
            som tillväxten i situationer då tillväxten bromsar upp. Riskerar
            ett lågtillväxtscenario därför att öka den ekonomiska ojämlikheten
            i samhället och hur kan den effekten i så fall motverkas?
          </p>
          <p xml:id="i-HZte9xQfkt74sUQqPi1zH2">
            Hur skulle jobben påverkas? Låg eller obefintlig tillväxt brukar
            åtföljas av ökad arbetslöshet. Få nya jobb skapas vid nolltillväxt
            samtidigt som företag fortsätter att effektivisera sin verksamhet
            och gamla jobb går förlorade. Det riskerar att leda till en negativ
            spiral där arbetslösheten i sig skapar ytterligare arbetslöshet
            genom minskad efterfrågan.
          </p>
          <p xml:id="i-Kz1M5PGzzohWSE7HhZGvkY">
            Hur skulle utebliven eller negativ tillväxt påverka möjligheten
            att finansiera de framtida pensionerna?
          </p>
          <p xml:id="i-3JzapwFa75RtPXM5HMxS5P">
            Hur skulle utebliven eller negativ tillväxt komma att påverka
            tillgången till investeringskapital, möjligheten att starta nya
            företag eller att göra stora infrastruktursatsningar?
          </p>
          <head xml:id="i-TgCKk4RK3cWoNzX8R1oRg3" type="h3">
            Globalt
          </head>
          <p xml:id="i-LYZmBNBa9aimSvfppAmb8a">
            En globalt vikande tillväxt riskerar att påverka finans- och
            kapitalmarknaderna negativt, då värderingar och tillgång till
            krediter till stor del bygger på en förväntan om fortsatt tillväxt.
          </p>
          <p xml:id="i-DRrnnJcwsG1Pg7pNTAAMxS">
            En omfattande finanskris orsakad av utebliven tillväxt riskerar
            att påverka världshandeln på ett sådant sätt att många av de produkter
            Sverige idag är beroende av att importera inte längre kommer att
            finnas tillgängliga på den öppna marknaden. Det skulle exempelvis
            kunna gälla olika livsmedel men också diesel för den svenska matproduktionen.
          </p>
          <p xml:id="i-2otC25JDWRsiiqoz47BzVR">
            Samma risk som gäller matförsörjningen gäller rimligen även energiförsörjningen,
            inte minst drivmedel till vår fordonsflotta.
          </p>
          <head xml:id="i-FMzk33cynJNUwLKPvZ8uXA" type="h1">
            Möjliga lösningar
          </head>
          <p xml:id="i-CpB5SYRxd8uhRpNtxFBgqq">
            Man bör undersöka ett brett spektrum av tänkbara reformer som
            skulle kunna bidra till att samhället bättre klarar de utmaningar
            som uppstår vid nolltillväxt eller negativ tillväxt. Här följer
            en rad förslag på tänkbara områden som kan undersöka. Listan ska
            inte ses som uttömmande.
          </p>
          <head xml:id="i-K9Q7sijfDa8h3BzueDZhYV" type="h2">
            Nya mått på välfärd
          </head>
          <p xml:id="i-TzHWbQJaNg9K2ebWLdVBf6">
            BNP är ett grovt mått som mäter omsättningen i ekonomin. Avgörande
            delar av samhällsutvecklingen syns inte i BNP. Även i ett scenario
            med nolltillväxt eller negativ tillväxt kan det vara så att samhället
            i stort utvecklas i en positiv riktning. För att rätt åtgärder
            ska kunna vidtas behöver detta mätas – man får vad man mäter.
          </p>
          <head xml:id="i-8qRefukvhFJnGd4SGm1VfW" type="h2">
            Cirkulär ekonomi
          </head>
          <p xml:id="i-AivZd3vqJwjzrctr2RN8XF">
            En cirkulär ekonomi bygger på kretslopp istället för linjära
            flöden. Affärsmodeller där produkter designas för att hålla så
            länge som möjligt och för att kunna återvinnas så effektivt som
            möjligt kommer vara mindre beroende av tillväxt.
          </p>
          <head xml:id="i-QJUigk8jx15pm34hBETrDt" type="h2">
            Grön skatteväxling
          </head>
          <p xml:id="i-7izeeKixd58jtmuBFxpP3a">
            Ett skifte från skatt på arbete till skatt på användning av naturresurser
            och utsläpp kan öka efterfrågan på mänsklig arbetskraft och minska
            efterfrågan på ändliga resurser. En genomgripande grön skatteväxling
            skulle ha potential att bidra till ett minskat tillväxtberoende.
            Lägre arbetskraftskostnader skulle bidra till att öka sysselsättningen
            och öppna upp möjligheter att skapa nya offentliga jobb inom vård
            och omsorg.
          </p>
          <head xml:id="i-HdeTdEyFoHNdFqJ5qeuhhf" type="h2">
            Basinkomst
          </head>
          <p xml:id="i-PBXcxvR9uq4He1FYuBvtuR">
            En basinkomst som täcker människors grundläggande behov skulle
            kunna ge många fördelar, däribland minska problemen med den arbetslöshet
            som även i ett nolltillväxtscenario uppstår till följd av teknikutveckling
            och fortsatt effektivisering.
          </p>
          <head xml:id="i-WSc1ZzJtnvA8xKj6HPPzQg" type="h2">
            Förkortad arbetstid
          </head>
          <p xml:id="i-GpcrV8FnRgscKaYSxYXG56">
            Kortare arbetstid kan bidra till att minska arbetslösheten och
            minska problemen med ökad konsumtion och resursförbrukning. En
            gradvis förkortning av arbetstiden kan göras naturligt i takt
            med att produktiviteten ökar, så som skedde under stora delar
            av 1900-talet.
          </p>
          <head xml:id="i-Tm8C1EUFur5bz88gYP3mPD" type="h2">
            Nya företagsmodeller
          </head>
          <p xml:id="i-Vd9DvtqaVh5mhKL964DGwz">
            Vid utebliven tillväxt kan man tänka sig att många företag vars
            främsta mål är att generera avkastning till sina aktieägare får
            problem. Om alternativa företagsmodeller uppmuntras och underlättas,
            bland annat genom skattelagstiftning, skulle antagligen också
            samhällets totala tillväxtberoende kunna minska. Sådana företag
            skulle inte ha maximal avkastning på aktieägarnas kapital som
            mål utan sätta andra mer samhällsnyttiga mål främst.
          </p>
          <head xml:id="i-2MAJWbQ3tkLfCquLadR8t8" type="h2">
            Förändrad kreditgivning
          </head>
          <p xml:id="i-Quypx16C5UN7a76CiKbUPu">
            Dagens system där privata affärsbanker står för merparten av
            pengaskapandet skulle kunna få problem vid långvarig nolltillväxt
            och kreditgivningen skulle då riskera att sina. Internationella
            valutafonden har gett ut en rapport (The Chicago Plan Revisited,
            IMF 2012) där författarna föreslår att centralbanker tar över
            pengaskapandet från de privata bankerna. Decentralisering av kreditgivning
            till lokalt förankrade banker såsom lokala sparbanker och kooperativt
            ägda banker kan vara ännu ett sätt att minska samhällets tillväxtberoende.
          </p>
          <head xml:id="i-WENpTgynm5Pv39x7VFLrbQ" type="h2">
            Stärkt stöd till matproduktion i Sverige
          </head>
          <p xml:id="i-H7S4RxDVaZmT7DEaTk4Jnr">
            Global nolltillväxt, eller negativ tillväxt, skulle kunna få
            oförutsedda konsekvenser för världsekonomin och den internationella
            handeln. Sverige bör ha potential att försörja sin befolkning.
            Ökat stöd till svensk matproduktion minskar risken för livsmedelsbrist
            i händelse av stora störningar i den globala handeln.
          </p>
          <head xml:id="i-PyB5Gn5mGwTVYi8cVjHDWt" type="h2">
            Utbyggnad av förnybar energi
          </head>
          <p xml:id="i-Tzx9hjBv4iwXXsKbKtzKZx">
            Att fasa ut importerade fossilbränslen har många fördelar. Ökade
            satsningar på – inhemskt tillgänglig - förnybar energi gör ett
            land mindre exponerat för den prisvolatilitet som utmärker världsmarknaden
            för olja och gas; därtill kommer uppenbara miljövinster. Decentralisering
            av energiproduktion ger ökat demokratiskt inflytande och minskad
            sårbarhet.
          </p>
        </div>
        <div xml:id="i-EeedZbgdrDGfLmzjEoSUB5" type="signatureBlock">
          <list xml:id="i-9BjF2LK5SaXwebkkuBCifj">
            <item xml:id="i-98nKDZtYnvKSNqLJ83c3zL" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-4EiYSdiNDC3b6ZH5vz7Fh6" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
