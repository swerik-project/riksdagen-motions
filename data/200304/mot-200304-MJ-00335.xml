<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0335/mot_200304_MJ_0335-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ335 pnr: v355
          </p>
          <p>
            Motion till riksdagen 2003/04:MJ335
          </p>
          <p>
            av Lennart Gustavsson m.fl. (v)
          </p>
          <p>
            Livsmedelsproduktion i Norrlands inland
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av en översyn och förändring av det
            rådande stödsystemet inom den gemensamma jordbrukspolitiken i
            syfte att bevara och utveckla det fjällnära jordbruket. 2. Riksdagen
            tillkännager för regeringen som sin mening vad i motionen anförs
            om att regeringen bör se över de taxor som är kopplade till de
            olika klassningsreglerna i syfte att underlätta för de småskaliga
            slakterierna. 3. Riksdagen tillkännager för regeringen som sin
            mening vad i motionen anförs om att regeringen bör ta ett samlat
            grepp kring förändringar i regelverk samt förändringar i anslutning
            till regelverket för att gynna lokal och regional livsmedelsproduktion.
            4. Riksdagen tillkännager för regeringen som sin mening vad i
            motionen anförs om att regeringen bör se över hur lokala initiativ
            till småskalig livsmedelsproduktion och förädling kan underlättas.
          </p>
          <p>
            Inledning
          </p>
          <p>
            Antalet jordbruksföretag har under lång tid minskat mycket kraftigt
            i hela Norrland. Detta är särskilt tydligt i inlands- och fjällkommunerna.
            Jordbruket har i vissa områden försvunnit helt. Detta leder till
            en mängd negativa konsekvenser: jobb försvinner, mark växer igen,
            natur- och kulturvärden går förlorade, förutsättningen för lokal
            och regional livsmedelsproduktion förloras m.m. På grund av de
            klimatförhållanden som råder i norra Sverige, den annorlunda strukturen
            och de långa avstånden mellan gårdar, mejerier och slakterier
            är förutsättningarna för att bedriva en lönsam produktion annorlunda.
            Särskilt riktade åtgärder är därför också motiverade.
          </p>
          <pb facs="riksdagen-motions-pdf/data/200304/mot_200304_MJ_0335/mot_200304_MJ_0335-0002.pdf"/>
          <p>
            2003/04:MJ335
          </p>
          <p>
            Särskilt stöd för det fjällnära jordbruket
          </p>
          <p>
            De mycket speciella förhållanden som råder i de fjällnära kommunerna
            har inte sin motsvarighet någon annanstans inom EU. Allt detta
            motiverar införandet av en särskild fjällmiljöersättning, ett
            stödprogram som kan skapa förutsättningar för det fåtal jordbruk
            som finns i det fjällnära området att överleva. En kombination
            av miljöstöd och öppet landskaps- och kulturmiljöstöd som kompenserar
            för stora avstånd och små enheter. År 1997 beslutade riksdagen
            att ett särskilt stöd bör utgå till fjälljordbruket. Beslutet
            har dock ännu ej genomförts. I samband med implementeringen av
            den nya jordbrukspolitiken som ska genomföras 2005- 2007 bör det
            även göras en uppföljning och utvärdering av vilka effekter det
            nu rådande stödsystemet har haft för det fjällnära jordbruket.
            Om utvärderingen visar att fjälljordbruket i lägre grad kunnat
            ta del av de nya stöden än jordbruket inom övriga områden som
            kräver särskilt riktade stöd, och därför missgynnats av övergången
            till EU:s jordbrukspolitik, bör regeringen återkomma med förslag
            om åtgärder. Detta bör riksdagen som sin mening ge regeringen
            till känna.
          </p>
          <p>
            Storleksrationaliseringens effekter
          </p>
          <p>
            I flera av kommunerna i de mer bördiga bygderna i Norrbotten
            har lantbruken under de senaste 30 åren gått från att ha varit
            närmare 200 per kommun till 5-6 stycken. Många av förklaringarna
            hittas i den jordbrukspolitik som bedrivits, men en hel del kan
            skyllas på att de storskaliga lösningar för livsmedelsproduktion
            och livsmedelshantering inte kunnat tillämpas i denna del av landet.
            Avstånden har varit för långa vilket har gjort jordbruket olönsamt.
            Det är inte lönsamt för mjölkbilen att hämta mjölk när det är
            15 mil mellan gårdarna och det finns inte tillräckligt stort underlag
            för att hålla slakterier när antalet djur är för få. Denna problematik
            blir särskilt tydlig när det gäller ekologiska livsmedel och då
            särskilt ekologiskt kött.
          </p>
          <p>
            Kravslakterier i Norrland
          </p>
          <p>
            För att överleva som lantbrukare i norra Sverige har många lantbrukare
            ställt om till ekologisk produktion. Dels på grund av de mer extensiva
            former av jordbruk och djurhållning som ofta bedrivs i norra Sverige,
            dels på grund av den konkurrensfördel ekologiska livsmedel kan
            ge mot konventionella. Samtidigt som efterfrågan på ekologiska
            livsmedel ökar har ekologiska köttproducenter svårt att få ut
            de extra kronor de ska ha för att djuren fötts upp enligt Kravreglerna.
            Djuren slaktas och säljs i stället som vanligt kött i butikerna.
            Skälet till det är, enligt slakterinäringen, att det inte finns
            någon marknad för Kravmärkt kött eftersom det kostar för mycket.
            Lönsamheten är
          </p>
          <pb facs="riksdagen-motions-pdf/data/200304/mot_200304_MJ_0335/mot_200304_MJ_0335-0003.pdf"/>
          <p>
            inte stor nog. Resultatet blir att de stora slakterierna inte
            vill ta emot Kravmärkt kött utan successivt lägger ned verksamheter
            en efter en. Swedish Meat, som har 90 procent av marknaden för
            slakterier i Sverige idag, har planer på att dra ned på antalet
            slakterier godkända för Kravslakt ytterligare. Konsekvenserna
            i Norrland blir att de lantbrukare i länet som bedriver ekologisk
            produktion inte kommer att få sälja sitt kött som ekologiskt.
            Alternativet är att slaktdjur skickas till närmaste Kravslakteri,
            vilket blir Uppsala. För att konsumenterna i Norrland ska kunna
            köpa Kravkött kommer långa transporter att krävas då köttet måste
            transporteras tillbaka igen. Samtidigt som argumentet förs fram
            om att efterfrågan inte är tillräckligt stor för Kravslakt i Norrland
            visas siffror på att konsumenter efterfrågar mer ekologiska produkter.
            Ekvationen är svår att få ihop. Troligtvis ligger problemet i
            vad som händer emellan produktionsledet hos lantbrukaren och konsumenten.
            Satsningar på att utveckla ekologiska produkter till att ge ett
            mer varierat utbud samt lösningar för distribution och vidareförädling
            skulle kunna länka ihop utbud och efterfrågan — men det har saknats
            politiska initiativ och vilja från de stora aktörerna på marknaden.
          </p>
          <p>
            Förenkling av regelverken
          </p>
          <p>
            Det är tydligt att det är angeläget att finna lösningar som är
            mer lokalt anpassade. Då de större slakterierna drar ned på verksamheten,
            slår ihop och storleksrationaliserar kan mindre småskaliga slakterier
            vara ett utmärkt alternativ. Långa djurtransporter som från djurskyddssynpunkt
            är förkastliga kan undvikas och lokalproduktionen gynnas. För
            att lokala lösningar ska kunna tillämpas har det nationella regelverkets
            utformning stor betydelse för möjligheterna att utveckla jordbruket
            och livsmedelsproduktionen i Norrland, och då kanske speciellt
            i inlandet. Men tyvärr försvåras en positiv utveckling av lokal
            och regional livsmedelsproduktion av de regler som finns runt
            exempelvis mobila slakterier och hanteringen av slaktavfall. En
            förenkling av det regelverk som gäller i dag är angelägen. Inom
            Regeringskansliet pågår arbete kring att se över regelverket kring
            livsmedelstillsynen. Vänsterpartiet ser fram emot att få ta del
            av regeringens förslag. I dag finns knappt 50 småskaliga slakterier
            i Sverige som tillsammans står för mindre än en procent av den
            totala slakten. Tillsynsavgiften baseras på den tid tillsynen
            tar i anspråk inklusive de resor som krävs för att komma till
            objektet. Självklart blir tillsyn av objekt i glesbygden mer kostsam
            än tillsyn av objekt i tätorter. Taxan för tillsyn av småskaliga
            slakterier har visat sig vara tio gånger högre än för tillsyn
            av stora slakterier. Det skulle gynna småskaliga slakterier om
            taxorna förändrades från att baseras på tid till att baseras på
            det antal kilo kött som produceras per år. Ytterligare en fråga
            att se
          </p>
          <p>
            över är klassningen av ett slakteri som småskaligt, vilket kräver
            en avgift på 40 000 kronor. Alternativet till småskaligt slakteri
            är ett s.k. nollskaligt slakteri, vilket betyder att slakteriet
            inte får sälja sina varor genom en grossist. De större livsmedelskedjorna
            handlar i allt mindre utsträckning av små
          </p>
          <p>
            2003/04:MJ335
          </p>
          <pb facs="riksdagen-motions-pdf/data/200304/mot_200304_MJ_0335/mot_200304_MJ_0335-0004.pdf"/>
          <p>
            2003/04:MJ335
          </p>
          <p>
            producenter och tar i stället det mesta från sina egna grossister
            vilket betyder att de nollskaliga slakteriernas överlevnad baseras
            på egen marknadsföring och egen försäljning. Vänsterpartiet anser
            att regeringen bör se över de taxor som är kopplade till de olika
            klassningsreglerna i syfte att underlätta för de småskaliga slakterierna.
            Detta ska ges regeringen till känna. Sammantaget behövs en översyn
            av de regelverk som finns inom jordbrukssektorn. Ett av syftena
            bör vara att i större grad möjliggöra lokal och regional livsmedelsproduktion,
            inte bara i Norrlands inland och fjällnära områden utan även i
            andra delar av Sverige där en aktiv regionalpolitik är nödvändig.
            Vänsterpartiet anser att regeringen bör ta ett samlat grepp om
            förändringar i regelverk samt förändringar i anslutning till regelverket
            för att gynna lokal livsmedelsproduktion. Detta ska ges regeringen
            till känna.
          </p>
          <p>
            Stöd till lokala initiativ
          </p>
          <p>
            För att försöka möta de ökade hoten mot basproduktionen har lantbrukare
            och andra livsmedelsföretag på olika sätt inlett ett aktivt samarbete
            med bl.a. utbildningar, gemensam marknadsföring och satsningar
            på miljö och kvalitet. Flera lantbrukare samarbetar också med
            förädlingsföretag kring bl.a. lokala köttprodukter. Genom att
            kombinera olika verksamheter som t.ex. lanthandel och småskalig
            livsmedelsproduktion har service som annars skulle ha försvunnit
            bevarats. Kvinnor, ungdomar och unga familjer hittar attraktiva
            möjligheter att försörja sig och bo kvar i sin by eller flytta
            till landsbygden. Samtidigt är den småskaliga livsmedelsproduktionen
            ofta förknippad med bevarandet av kulturtraditioner. År 2001 tillkom
            det 497 nya företag i Jämtlands län, och det är ojämförligt det
            län i Sverige som har största andelen kvinnliga företagare bland
            de nystartade. En del av denna utveckling har Eldrimner svarat
            för. Eldrimner är ett resurscentrum som erbjuder stöd och utbildning
            till företagare som vill satsa på småskalig livsmedelsförädling.
            Av dem som har utbildats vid Eldrimners resurscentrum är 75 procent
            kvinnor. Det finns flera goda exempel på att dessa lokala initiativ
            fungerar och potentialen för att fler skulle kunna skapas finns.
            I Jämtland finns det idag 35 gårds- eller bymejerier. I hela Sverige
            finns det totalt 80 sådana mejerier. Om vi jämför med Frankrike
            så har de 60 000 gårdsmejerier på sina 60 miljoner invånare. Om
            vi skall ha samma antal som Frankrike finns det utrymme för 8
            000 gårdsmejerier. Genom dessa initiativ hålls produktionen igång
            och arbetstillfällen och optimism skapas. Dessa egna initiativ
            försvåras dock av de lagar och regler som styr bl.a. produktion
            och livsmedelshantering. Vänsterpartiet anser att regeringen bör
            se över hur lokala initiativ till småskalig livsmedelsproduktion
            och förädling kan underlättas. Detta ska ges regeringen till känna.
          </p>
          <pb facs="riksdagen-motions-pdf/data/200304/mot_200304_MJ_0335/mot_200304_MJ_0335-0005.pdf"/>
          <p>
            Stockholm den 2 oktober 2003
          </p>
          <p>
            Lennart Gustavsson (v) Owe Hellberg (v) Sten Lundström (v) Karin
            Svensson Smith (v)
          </p>
          <p>
            Kjell-Erik Karlsson (v) Sven-Erik Sjöstrand (v) Karin Thorborg
            (v)
          </p>
          <p>
            2003/04:MJ335
          </p>
        </div>
      </div>
    </body>
  </text>
</TEI>
