<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-BoU-00036">
  <teiHeader>
    <fileDesc>
      <titleStmt>
        <title>med anledning av prop. 1992/93:170 Forskning för kunskap och framsteg</title>
        <author corresp="i-T576BDaw5pvVYLHtf4Pt4X i-T576BDaw5pvVYLHtf4Pt4X">av Lennart Rohdin m.fl. (fp, c, kds)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1992/93:170 Forskning för kunskap och framsteg</title>
          <idno type="rdwebb">GG02Bo36</idno>
          <rs type="number">Bo36</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GG02Bo36/text</ref>
          <ref type="dokument_url_html">http://data.riksdagen.se/dokument/GG02Bo36</ref>
          <ref type="dokumentstatus_url_xml">http://data.riksdagen.se/dokumentstatus/GG02Bo36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-AeygsPpZHRw5TndXwnCHQm</idno>
            <name>Karin Starrin</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-87J9L7KEcoTvFpdYMWuFTy</idno>
            <name>Pontus Wiklund</name>
            <state type="partyAffiliation" ref="Q213654">
              <desc>kds</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-87J9L7KEcoTvFpdYMWuFTy</idno>
            <name>Pontus Wiklund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-AeygsPpZHRw5TndXwnCHQm</idno>
            <name>Karin Starrin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EfGqeaDW6nCCZ68kA8iySF" type="basedOn"/>
        <correspContext corresp="i-EfGqeaDW6nCCZ68kA8iySF">
          <ref>Proposition 1992/93:170</ref>
        </correspContext>
        <correspAction xml:id="i-2uMycoYfcQgiddw6PnEKMa" type="signed"/>
        <correspContext corresp="i-2uMycoYfcQgiddw6PnEKMa">
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-AeygsPpZHRw5TndXwnCHQm"/>
          <note type="signatory" corresp="i-87J9L7KEcoTvFpdYMWuFTy"/>
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-87J9L7KEcoTvFpdYMWuFTy"/>
          <note type="signatory" corresp="i-AeygsPpZHRw5TndXwnCHQm"/>
        </correspContext>
        <correspAction xml:id="i-FcowAodxNaEWQv2rDRwAj9" type="referral">
          <date when="1993-03-18"/>
        </correspAction>
        <correspAction xml:id="i-SiarcVS89BVxYaTJRgN7t2" type="dismissal">
          <date when="1993-03-17"/>
        </correspAction>
        <correspAction xml:id="i-9oRyFjEgagrM5ptP6skGr6" type="submission">
          <date when="1993-03-15"/>
        </correspAction>
        <correspAction xml:id="i-RwShtyVUoCPZ9AQfwijR5B" type="referral">
          <date when="1993-03-18"/>
        </correspAction>
        <correspAction xml:id="i-WzZQ37wtfZcs4fo6btEBsZ" type="dismissal">
          <date when="1993-03-17"/>
        </correspAction>
        <correspAction xml:id="i-JbvqLYa1xVzvxt5qycnBG1" type="submission">
          <date when="1993-03-15"/>
        </correspAction>
        <correspAction xml:id="i-BbRMvaYBbgSmuYToRoyaCP" type="assigned"/>
        <correspContext corresp="i-BbRMvaYBbgSmuYToRoyaCP">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_BoU_36/mot_199293_BoU_36-001.pdf"/>
      <div xml:id="i-Y4wETT7LzjsKpt81vuVmLh" type="motHeader">
        <div xml:id="i-RRMZDQD8HDZZ39SvegjnLz" type="motTitle"/>
        <div xml:id="i-6zEwSjoDHLnvWhadLssyrC" type="motSubmissionInfo"/>
      </div>
      <div xml:id="i-6JLbrT1jxyFGBSutjCUXTw" type="motBody">
        <div xml:id="i-3QwsScuvnmUBiEhB5a3Hjk">
          <p xml:id="i-L2C4GkQj8XBNuWdnYC4Vi2">
            Motion till riksdagen
          </p>
          <p xml:id="i-Wip8sEMxjSMYvQWjSr7xjz">
            1992/93:Bo036
          </p>
          <p xml:id="i-R9ghpWEJMC8vMqvBx4BjC9">
            av Lennart Rohdin m.fl. (fp, c, kds)
          </p>
          <p xml:id="i-9MVaqsX5Y5MuSa4nELPAeW">
            med anledning av prop. 1992/93:170 Forskning för kunskap och
            framsteg
          </p>
          <p xml:id="i-RGJveZ9ALMBq6k4suR16S1">
            Statens institut för byggnadsforskning (SIB) flyttade 1976 från
            Stockholm till Gävle. Till Gävle lokaliserades samtidigt tre verksamheter
            med en gemen- sam bas i samhällsbyggande, förutom institutet också
            Lantmäteriverket och Centralnämnden för fastighetsdata. I Gävle
            har SIB byggts upp till en kvali- ficerad forskningsmiljö med
            stark internationell anknytning. Forskningsom- rådet är bebyggelsens
            och byggnadernas planering och projektering, tillbli- velse och
            användning. Forskningen är såväl teknisk och naturvetenskaplig
            som samhällsvetenskaplig och humanistisk. Ett särskilt värde hos
            den urba- nistiskt inriktade forskning som bedrivs vid SIB ligger
            i samspelet mellan skilda perspektiv — tekniska och samhälleliga,
            nationella och internationella. Långsiktigt uppbyggd kunskap om
            och kontakter med bostads- och bygg- nadssektorns praktik kombineras
            med hög akademisk kompetens inom skilda discipliner. Det årliga
            tillskottet av bostäder och lokaler är i Sverige, som annorstädes,
            knappt en procent av det befintliga beståndet. Nybyggande som
            metod att lösa problem är snarare undantag än regel. Trots det
            ändras och anpassas våra samhällen ständigt till nya tiders krav
            och förutsättningar. Det lång- samma men successiva samhällsbyggandet
            är en komplicerad och svåröver- skådlig väv av överlappande verksamheter.
            Förnuftiga beslut kräver kunska- per inte bara om enskilda åtgärder,
            utan också om långsiktiga sammanhang och konsekvenser för människor
            och hushåll. Teknik och naturvetenskap räcker inte om man vill
            förstå och få överblick. Då krävs insikter också från samhällsvetenskap,
            beteendevetenskap och humaniora. Internationalisering, avreglering
            och privatisering ändrar förutsättning- arna för samhällsbyggande
            och boende i Sverige. Städer, samhällen och indi- vider ges nya
            möjligheter, men utsätts också för hot om utslagning, förslum-
            ning, segregation och miljöförstöring. Den stora invandringen
            till Sverige under senare årtionden har accentuerat riskerna för
            ökad boendesegrega- tion. Frånvaron av verklig slum i svenska
            storstäder utgör säkerligen en vik- tig orsak till att vårt land
            hittills förskonats från verkligt allvarliga etniska motsättningar.
            Omsorg om det befintliga måste kombineras med åtgärder för långsiktigt
            hållbar utveckling. Produktivitetsförbättring, teknisk och administrativ
            för- nyelse och rationell förvaltning av bostäder och bebyggelse
            kommer att krä- vas av bostadsföretag och kommunala förvaltningar,
            som skall uppfylla hus-
          </p>
          <pb facs="riksdagen-motions-pdf/data/199293/mot_199293_BoU_36/mot_199293_BoU_36-002.pdf"/>
          <p xml:id="i-DuacWq2uyYxrEHZUXDSRhG">
            hållens och medborgarnas krav. Produktion och utbud måste vägas
            mot kon- sumenternas behov och efterfrågan. Städernas problem
            är internationella och blir det än mer genom EG- och EES-avtal.
            På det internationella planet kommer städer och tätorter att både
            samverka och konkurrera. Det gäller att kunna hävda svenska intressen,
            men också att hämta impulser och dra lärdom av erfarenheter från
            andra länder. Överväganden och beslut om byggnader och bebyggelse
            måste ha tillförlitligt underlag. Då ökar behovet av sakliga kunskaper
            och nya per- spektiv som forskningen kan ge. Då ökar också värdet
            av självständiga och oberoende forsknings- och kunskapscentra
            med internationellt anseende och välutvecklade kontakter på det
            sätt som SIB byggt upp. SIB:s forskningsområde är städernas och
            bebyggelsens tillkomst, använd- ning och utveckling. Denna breda
            och övergripande ansats betonades redan vid SIB:s tillkomst, ytterligare
            vid omlokaliseringen till Gävle. Dit förlades SIB, Centralnämnden
            för fastighetsdata och Lantmäteriverket med gemen- sam kunskapsbas
            i samhällsbyggande. Gävle/Sandvikens högskola har sam- hällsbyggande
            som ett av sina profilområden. Dit har förlagts landets enda högskoleutbildning
            i bostads- och fastighetsförvaltning med ekonomisk och social
            inriktning. Motivet var SIB:s forskning. SIB:s forskare medverkar
            i denna och andra utbildningar vid högskolan, och kompenserar
            skolans brist på forskande lärare. På samma sätt utgör forskningen
            vid SIB en mycket vä- sentlig del av den samlade forskarbasen
            i den allt intensivare samverkan mel- lan högskolorna i Gävle/Sandviken,
            Falun/Borlänge och Garpenberg och som går under arbetsnamnet Gävle-Dalafakulteten.
            Länsstyrelse, kommun, högskola och de tre myndigheterna samverkar
            i projektet Gävle samhälls- byggarstaden. SIB är ett internationellt
            centrum för urbanforskning. Vid SIB finns 155 anställda, varav
            i Gävle 145. Av de 100 forskarna har 80 akademisk grundexamen,
            37 forskarexamen och 14 docentkompetens. Ungefär hälften av forskningen
            har teknisk och naturvetenskaplig inrikt- ning. Forskarna där
            är företrädesvis civilingenjörer, arkitekter, fysiker och kemister.
            Hälften av forskningen har samhällsvetenskaplig inriktning med
            företrädesvis nationalekonomer, företagsekonomer, sociologer,
            statsvetare, kulturgeografer, psykologer och arkitekter. Av SIB:s
            åtta professorer är sex samhällsvetenskapliga och knutna till
            Uppsala universitet. En av dessa är tillsatt och två under tillsättning.
            Två professurer är knutna Kungliga tek- niska högskolan i Stockholm.
            En av dessa är tillsatt. SIB:s budget för 1992/93 är ungefär 66
            miljoner kronor. Statsanslaget är drygt 52 miljoner kronor och
            uppdragsintäkter och anslag från forskningsråd 14 miljoner kronor.
            Den samhällsvetenskapliga forskningens del av budge- ten är ca
            37 miljoner kronor varav ca 31 miljoner kronor av statsanslaget.
          </p>
          <p xml:id="i-Xp8iLAMoTVzth8xTwEuP2Z">
            Forskningspropositionen
          </p>
          <p xml:id="i-JseVdifb1fWuvN4wke8ETa">
            En av Näringsdepartementet våren 1992 beställd utredning analyserade
            verksamhetens behov av närmare knytning till den akademiska forskningen
            vid universitet och högskolor. Frågan om en närmare knytning till
            Uppsala universitet resp. till KTH diskuterades. I det förra fallet
            skulle kopplingen till den teknisk/naturvetenskapliga forskningen
            bli svag. I det senare fallet
          </p>
          <p xml:id="i-DLTbWXiaXbnughYskXHSFX">
            Mot. 1992/93 Bo36
          </p>
          <pb facs="riksdagen-motions-pdf/data/199293/mot_199293_BoU_36/mot_199293_BoU_36-003.pdf"/>
          <p xml:id="i-2LrYZ83xDMp3VkwErvq8KB">
            skulle kopplingen till den samhällsvetenskapliga forskningen
            bli mycket svag. Utredaren förordade att SIB knöts till Uppsala
            universitet. Utredning- ens förslag tillstyrktes förutom av SIB:s
            styrelse av bl a högskolan i Gävle/ Sandviken, länsstyrelsen i
            Gävleborgs län och av Uppsala universitet. I forskningspropositionen
            (prop. 1992/93:170) framhålls:
          </p>
          <p xml:id="i-CjtTQNRA97KmKLfgExtQDJ">
            Omvärldsförändringarna inom bygg-, bostads- och fastighetsmarknaderna
            är stora. Internationaliseringen av byggmarknaden, EES-avtalet
            och ett eventuellt svenskt medlemskap i EG öppnar nya möjligheter
            samtidigt som kraven på de svenska företagen skärps. Kunskapsutvecklingen
            måste vara långsiktig samtidigt som den bör vara flexibel och
            kunna anpassas till snabbt ändrade förutsättningar. Det internationella
            forskningssamarbetet växer i betydelse. Det innebär att svenska
            forskningsmiljöer måste framstå som at- traktiva vid en internationell
            jämförelse. På den inhemska marknaden präglas situationen av.
            starka krav på effekti- visering och förnyelse. Avregleringen
            inom byggandet, minskade bostads- subventioner och ökade infrastruktursatsningar
            ställer den svenska bygg-, bostads- och fastighetsmarknaden inför
            nya utmaningar som kräver ny, håll- bar kunskap. Den byggda miljöns
            betydelse för lokal, regional och nationell utveckling är betydande.
            Den spelar också en viktig roll när det gäller ut- ländska företags
            och organisationers vilja att investera och etablera sig i Sve-
            rige. Med hänsyn till den internationella utvecklingen, förutsättningarna
            i Sve- rige och strävandena att underlätta tillväxt och konkurrenskraft
            bör den framtida inriktningen i ökad utsträckning syfta till stöd
            för en utveckling vars bärkraft ligger i medveten resurshushållning
            och integrerade, miljöanpas- sade lösningar. I denna förändrade
            omvärld är svensk byggforskning av strategisk bety- delse.
          </p>
          <p xml:id="i-H6Eef5b8vLJBh3jV5GXBky">
            Efter denna utomordentligt starka plädering för svensk byggforskning
            och en integrerad verksamhet på hög kunskapsnivå föreslås i propositionen
            utan ytterligare argumentation att SIB läggs ned, verksamheten
            splittras och den samhällsvetenskapliga forskningen förbereds
            på en fullständig nedläggning efter någon form av utvärdering.
            De två samhällsvetenskapliga professu- rerna i national- resp
            företagsekonomi föreslås följa den teknisk/naturve- tenskapliga
            forskningen i dess knytning till KTH, där dessa discipliner inte
            kan få något särskilt vetenskapligt stöd. I propositionen framhålls
            emellertid ändå ”vikten av en samhällsveten- skaplig forskning
            om bostadspolitik och bostadssociala frågor med hög kvali- tet”.
            Det konstateras vidare mycket riktigt:
          </p>
          <p xml:id="i-CLF4yqVPguEGamCX9oZbti">
            Det finns inte nu tillräckligt underlag för ett slutgiltigt ställningstagande
            till framtiden för den samhällsvetenskapliga forskningn vid SIB.
            Regeringen av- ser därför att låta utvärdera denna del av SIBs
            nuvarande verksamhet och pröva förutsättningarna för dess fortsatta
            existens.
          </p>
          <p xml:id="i-Uoqq1zaxNMMvgRTusd3aMS">
            I avsaknad av något som helst relevant underlag för att ifrågasätta
            den sam- hällsvetenskapliga forskningen inom SIB bör riksdagen
            tillstyrka en utvärde- ring av denna såväl avseende behov av denna
            forskning som av dess kvalitet. I avvaktan på en sådan utvärdering
            bör riksdagen inte uttala sig om någon tidpunkt för forskningens
            nedläggning. Den samhällsvetenskapliga bygg- forskningen bör därför
            i överensstämmelse med övrig verksamhet i forsk-
          </p>
          <p xml:id="i-Duk4wrxGJANBTVZfYVLYpD">
            Mot. 1992/93 Bo36
          </p>
          <pb facs="riksdagen-motions-pdf/data/199293/mot_199293_BoU_36/mot_199293_BoU_36-004.pdf"/>
          <p xml:id="i-FzG4TXvR4TwsDCAufHdwvz">
            ningspropositionen ges anslagsramar som säkerställer fortsatt
            verksamhet på nuvarande nivå under kommande tre budgetår. Vikten
            av att närmare knyta de olika forskningsinriktningarna vid SIB
            till resp. akademisk universitets- eller högskolemiljö talar för
            att detta sker med den inriktning på Uppsala universitet resp.
            KTH som propositionen föreslår. Det är därvid av vikt, dels att
            verksamhetens självständiga karaktär säker- ställs inom ramen
            för den organisatoriska lösning som väljs med resp. uni- versitet/högskola,
            och dels att förutsättningar skapas för ett fortsatt nära samarbete
            mellan de båda inriktningarna i deras fortsatta lokalisering i
            de gemensamma lokalerna i Gävle. Det mångvetenskapliga samarbetet
            mellan olika forskningsdiscipliner har skapat en mångsidig forskningsmiljö,
            vilket är en väsentlig styrka i den ställning som urbanforskningen
            vid SIB har byggt upp. Riksdagen har redan tidigare uttalat sig
            för ett ökat inslag av extern finan- siering av byggforskningen.
            Detta ligger enligt propositionen bakom strävan att i högre utsträckning
            låta byggbranschen medverka i finansieringen av den teknisk/naturvetenskapliga
            byggforskningen. Dessa förslag bör tillstyrkas. Även vad gäller
            den samhällsvetenskapliga byggforskningen finns anled- ning att
            eftersträva en ökad extern finansiering. Det finns emellertid
            anled- ning att särskilt peka på att den samhällsvetenskapliga
            forskningen på ett helt annat sätt inte riktar sig mot en ”bransch”,
            utan att den är vad som ofta kallas en s k kollektiv vara. Det
            finns många som är berörda och har behov av forskningsresultaten
            utan att kunna direkt betala för dem. Det är därför fråga om ett
            direkt samhällsintresse att över budget finansiera detta slag
            av forskning. De sociala kostnaderna för dåliga boendesociala
            förhållanden drabbar åtminstone indirekt samhället d v s stat
            och kommuner. Den samhällsvetenskaplig byggforskningen måste därför
            i stor utsträck- ning finansieras över statsbudgeten även framdeles.
            Det innebär ett anslag i storleksordningen 31 miljoner kronor
            årligen. Propositionens skrivningar och förslag avseende den samhällsvetenskap-
            liga forskningen är oklara och olyckliga. Den korta tidsrymd på
            ett år som ges innan verksamheten skall vara avvecklad löper mycket,
            mycket stor risk att bli självuppfyllande. Oklarheten om finansiering
            och tidsfrist skapar en så stor osäkerhet om framtiden för denna
            forskning att många högt kvalifice- rade forskare med stor konkurrenskraft
            riskerar att söka sig bort från SIB och därmed sänka den höga
            kompetensnivå som institutets forskning idag har. Uppsala universitet
            har i en skrivelse den 4 mars 1993 till regeringen också framhållit
            det otillfredsställande i de förutsättningar som forskningsproposi-
            tionen ger för en vettig hantering av den samhällsvetenskapliga
            byggforsk- ningens framtida utformning. Det är mot denna bakgrund
            ytterst angeläget att inga ytterligare åtgärder vidtas, som t
            ex att bryta ut samhällsvetenskapliga professurer ur den sam-
            hällsvetenskapliga forskningsdelen, vilket skulle bidra till att
            splittra upp och påskynda försvagningen av verksamheten inom denna
            forskningsdel. Avslutningsvis finns det anledning att starkt framhålla
            att den samhällsve- tenskapliga byggforskningen har ett osedvanligt
            starkt inslag kvalificerade kvinnliga forskare. En avveckling
            av denna forskning skulle därför slå
          </p>
          <p xml:id="i-UeVaj1eZLTww3Ce2w71QE1">
            Mot. 1992/93 Bo36
          </p>
          <pb facs="riksdagen-motions-pdf/data/199293/mot_199293_BoU_36/mot_199293_BoU_36-005.pdf"/>
          <p xml:id="i-4QZKfK57ZLqxzw8TTmyaWc">
            mycket hårt mot väsentliga insteg som kvinnor gjort inom svensk
            forskning. En stor del av de forskare som skulle förlora sina
            uppgifter vid en avveckling av den samhällsvetenskapliga forskningen
            vid SIB är kvinnor.
          </p>
          <p xml:id="i-cbwXVoCYxaLYndZPQWnSd">
            Hemställan
          </p>
          <p xml:id="i-KtEJ1horNnDiJej17Q9bCW">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om att den samhällsvetenskapliga byggforskningen i Gävle med inriktning
            på urbanistik bör ges en självständig ställning knuten till Uppsala
            universitet, 2. att riksdagen som sin mening ger regeringen till
            känna vad i mo- tionen anförts om att säkerställa fortsatt verksamhet
            vid den samhälls- vetenskapliga byggforskningen genom årliga anslagsramar
            från bud- getåret 1993/94 och tre år framåt, 3. att riksdagen
            som sin mening ger regeringen till känna vad i mo- tionen anförts
            om att välja organisatoriska lösningar för knytningen av de två
            forskningsinriktningarna till resp. universitet/högskola som säkerställer
            ett fortsatt nära samarbete i Gävle, 4. att riksdagen som sin
            mening ger regeringen till känna vad i mo- tionen anförts om värdet
            av fortsatt samlad verksamhet inom ramen för ”Samhällsbyggarstaden
            Gävle”.
          </p>
          <p xml:id="i-QnukjBhP8gL5pKJFtSDxxZ" type="date">
            Stockholm den 15 mars 1993 Lennart Rohdin (fp)
          </p>
          <p xml:id="i-XoC6cbQAkjnX7MdzadZn4S">
            Karin Starrin (c) Pontus Wiklund (kds)
          </p>
          <p xml:id="i-RR8swxtP1cEjYkE71GKsna">
            Mot. 1992/93 Bo36
          </p>
          <pb facs="riksdagen-motions-pdf/data/199293/mot_199293_BoU_36/mot_199293_BoU_36-006.pdf"/>
          <p xml:id="i-PizBN8MVTxM3T7Gjqq5gbU">
            gotab 43385, Stockholm 1993
          </p>
        </div>
      </div>
    </body>
  </text>
</TEI>
