<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00304">
  <teiHeader>
    <fileDesc>
      <titleStmt>
        <title>Forskning och utveckling vid Mittuniversitetet</title>
        <author corresp="i-JERWRnB227uTCW6FGLWfYs i-LdbVtbdPx3MQxR6GEgCqax">av Hans Stenberg och Berit Andnor (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utveckling vid Mittuniversitetet</title>
          <idno type="rdwebb">GX02Ub304</idno>
          <rs type="number">Ub304</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub304/text</ref>
          <ref type="dokument_url_html">http://data.riksdagen.se/dokument/GX02Ub304</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub304</ref>
          <ref type="doc">http://data.riksdagen.se/fil/D22CEC36-EB73-4BBF-8A18-39FD11DCD7F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jvjbh9p8Uz1dBSDJJu9FzM" type="signed"/>
        <correspContext corresp="i-Jvjbh9p8Uz1dBSDJJu9FzM">
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-LdbVtbdPx3MQxR6GEgCqax"/>
        </correspContext>
        <correspAction xml:id="i-2cmJMpaNCdRxHKoKso3i4k" type="numbering">
          <date when="2009-10-06"/>
        </correspAction>
        <correspAction xml:id="i-73eMdu3Gyr8nyDoNepTb4T" type="submission">
          <date when="2009-10-02"/>
        </correspAction>
        <correspAction xml:id="i-C1Yt3pkcyixzdSE2a4LAJ5" type="transfer">
          <date when="2009-10-01"/>
        </correspAction>
        <correspAction xml:id="i-2scqijXzzvXr2c6VnEs3EJ" type="assigned"/>
        <correspContext corresp="i-2scqijXzzvXr2c6VnEs3EJ">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WijR5BQzinniD5HnHmzPJm" type="motBody">
        <div xml:id="i-SrgHKGQNDUze8pA4Zcn5XF" type="motProposal" subtype="förslag">
          <head xml:id="i-4tGuQBQPErYFMsDCLK33Rt">
            Förslag till riksdagsbeslut
          </head>
          <p xml:id="i-MneBzKZwetu3MndThof1Pb">
            Riksdagen tillkännager för regeringen som sin mening vad som
            anförs i motionen om utveckling av forskning och utbildning på
            forskarnivå vid Mittuniversitetet.
          </p>
        </div>
        <div xml:id="i-Hz1yh6oW6imsWe6FhEraw5" type="motContent">
          <head xml:id="i-LciDD3Us5Jqa65ae5qdWVj" type="h1">
            Motivering
          </head>
          <p xml:id="i-JUavMfXBYpy7S2XNoV82qJ">
            När Mitthögskolan etablerades 1993 representerade den en ny organisatorisk
            idé inom det svenska högskolesystemet. Den skapade förutsättningar
            för att utveckla akademisk utbildning och forskning av hög kvalitet
            även i relativt glest bebyggda regioner och den gav i detta sammanhang
            bättre möjligheter till samverkan med näringsliv och omgivande
            samhälle än traditionella en-campus-högskolor. Strukturen krävde
            ett pedagogiskt nytänkande som rönt intresse i utvecklingen av
            framtida utbildning även vid traditionellt uppbyggda universitet
            och högskolor. Mitthögskolan lokaliserades geografiskt till en
            region som hade långt till närmaste universitet.
          </p>
          <p xml:id="i-4tjrVawQ8tny4rmQzNXCX1">
            Det mest påtagliga tecknet på att denna satsning var framsynt
            och givit resultat är att Mitthögskolan efter prövningar bedömdes
            ha den kvaliteten att den från och med den 1 januari 2005 övergår
            till att bli universitet Mittuniversitetet.
          </p>
          <p xml:id="i-2VAMPfivvggx4VFnpwbuEu">
            När Mittuniversitetet nu etablerats är det mycket angeläget från
            såväl regional som nationell synpunkt att det ges möjligheter
            och resurser att utvecklas till ett starkt universitet. Mittuniversitetet
            bör därför erhålla ökade resurser för såväl forskning som utbildning
            på forskarnivå. Vidare bör Mittuniversitetet ges möjligheter att
            aktivt driva på utvecklingen av distribuerade undervisnings- och
            examinationsformer.
          </p>
          <head xml:id="i-X6bXCW5a2HwYU4xmVDFpuA" type="h1">
            Forskning och utbildning på forskarnivå
          </head>
          <p xml:id="i-LPqhbVQbjHdzjUjp5XLfzt">
            Forskningen vid Mittuniversitetet inriktas mot strategiska områden
            där universitetet kan bedriva forskning av hög internationell
            kvalitet och där stark forskningsverksamhet svarar mot regionens
            eller det övriga samhällets behov. Till detta kommer forskning
            som är av avgörande betydelse för att garantera utbildningens
            vetenskapliga anknytning. I forskningsverksamheten ingår både
            ämnesbaserad grundforskning och tillämpad forskning.
          </p>
          <p xml:id="i-L6beP8fiFZkddN9x9G1XqY">
            Mitthögskolan definierade 2004 sex tvärvetenskapliga forskningsprofiler.
            Dessa profiler hade i huvudsak utvecklats med utgångspunkt från
            Mitthögskolans kompetens och identifierade regionala behov. Ytterligare
            steg i profileringsarbetet togs genom den FoU-strategi som utarbetades
            under 2007 och arbetet har nu lett fram till visionen Skog och
            fjäll som resurser för näringsliv och livskvalitet. Centralt för
            Skog är forskning inom Skogen som resurs samt Industriell informationsteknologi
            och digitala tjänster. Centralt för Fjäll är forskning inom Hälsa
            och idrott samt Turism och upplevelser. Hållbarhetsfrågor aktualiseras
            inom båda områdena. Visionen innehåller både starka områden där
            universitetet idag bedriver forskning av hög vetenskaplig kvalitet
            och utvecklingsområden där universitetet ser ett strategiskt behov
            av stärkt forskning. Visionen är indelad i två tematiska områden,
            Näringsliv och Tillväxt samt Livskvalitet och Välfärd, som skär
            rakt över vetenskapsområden och fakultetsområden. Mittuniversitetets
            ambition är att stärka dessa tematiska områden som då utgör universitetets
            forskningsprofil och att samtidigt hitta synergier mellan områdena.
          </p>
          <p xml:id="i-Bi6XNjg417WBV546XufQXx">
            Forskningen sker till stor del i samproduktion med näringsliv
            och offentlig sektor där ingående aktörer gemensamt identifierar
            behov, möjligheter och problem och tillsammans genomför aktiviteter
            som skapar ömsesidig nytta och lärande. Samarbetet med externa
            aktörer är väl utvecklat såväl regionalt som nationellt och internationellt.
            Universitetets forskare verkar i nära samarbete med industrin
            och offentlig sektor genom att forma och driva forskningsprojekt
            gemensamt och genom olika former av branschanknutna samråd. Universitetet
            bedriver ett aktivt arbete med att stödja kommersialisering av
            forskningsresultat.
          </p>
          <p xml:id="i-EvrUvtzjUnL79p9Rs9b4c2">
            Forskningen bedrivs i huvudsak i internationella nätverk och
            forskningens kvalitet jämförs med motsvarande forskningsområden
            nationellt och internationellt. Forskningens kvalitet jämfört
            med motsvarande forskning vid andra lärosäten utgör grund för
            prioritering.
          </p>
          <p xml:id="i-3TtpPJDH2hzZFcxfv1cdd1">
            Exempel på den omfattande forskning som bedrivs i nära samverkan
            med näringslivet är det skogsindustriella forskningscentret FSCN,
            den av KK-stiftelsen finansierade profilen Sensible Things That
            Communicate (STC), Excellence Centret ACREO Fiberoptic Center
            (AFOC) och i samarbetet med den av Vinnova finansierade Vinnväxtmiljön
            Fiber Optic Valley. Ett omfattande samarbete med turismföretagen
            och idrottsrörelsen sker genom satsningen på Nationellt Vintersportcentrum
            i Östersund med stöd av Sveriges Olympiska Kommitté och genom
            samarbetet i Peak Innovation.
          </p>
          <p xml:id="i-17rpXhap8Hs21UGqothMNn">
            Inom forskningen sker idag samarbete med ett 100-tal stora och
            små företag. Inom offentlig sektor sker ett omfattande samarbete
            med landstingen inom vårdområdet, med kommunerna inom lärandet
            och med statliga och kommunala enheter för utveckling och förvaltning
            av e-tjänster. Viktiga samarbetspartner är också Åkroken Science
            Park och Business Incubator.
          </p>
          <p xml:id="i-SDMXft3t91rNmk2pkPq3So">
            Verksamheten har till stor del byggts upp med stöd från KK-stiftelsen,
            Vinnova, EU:s regionala fonder och EU:s ramprogram. En stor del
            av den samproducerade forskningen sker således med extern finansiering,
            både internationell, nationell och regional. Det är emellertid
            svårt att driva en alltför stor del av forskningen med externa
            medel. Stabilitet i verksamheten och balans i ekonomin kräver
            en förutsägbarhet som bara kan uppnås om en tillräckligt stor
            del av resurserna är fasta. Sammantaget konstateras således ett
            behov av att få ökade fasta forskningsresurser att användas främst
            för doktorandanställningar, medfinansiering i externa projekt
            och för drift och underhåll av dyra forskningsmiljöer.
          </p>
          <p xml:id="i-8NmmhYXUaBoofMP6WwKLrV">
            Kvalificerad forskning inom naturvetenskap och teknik kräver
            tillgång till avancerad experimentell utrustning. Mittuniversitetet
            har med hjälp av extern finansiering, i huvudsak via mål 1, kunnat
            bygga upp avancerade forskningsmiljöer inom elektroteknik och
            fiberteknologi. Dessa miljöer är viktiga för både universitetets
            forskning och som en resurs för regionens företag. Därför behövs
            långsiktig finansiering för att driva och underhålla dessa miljöer.
          </p>
          <p xml:id="i-Xb1fLvA6p7emuW1VgoPn3t">
            Ökade fasta forskningsresurser säkerställer att Mittuniversitetet
            även fortsättningsvis kan bedriva forskning av hög internationell
            standard till nytta för Sverige och regionen.
          </p>
          <head xml:id="i-C7gebbb7xhQEkmSisPTmb6" type="h1">
            Flexibel och nätbaserad utbildning
          </head>
          <p xml:id="i-BK8CjGWt4faHzQSdD5tgi5">
            Mittuniversitetet är idag en av landets största aktörer när det
            gäller flexibelt lärande och nätbaserad utbildning. Nya former
            för distribution av utbildning ger kraftigt ökade möjligheter
            att höja kompetensnivån även i glest befolkade områden och minska
            den sociala snedrekryteringen till olika utbildningar. Denna verksamhet
            ställer samtidigt stora krav på pedagogisk förnyelse och utveckling
            för att ge ökad effekt av gjorda insatser, i form av högre examinationsgrad,
            och samtidigt säkerställa rättssäkra examinationsformer för denna
            kategori av studenter. Nätbaserad utbildning ställer nya krav
            på pedagogik och arbetsformer. Det gäller att utveckla och anpassa
            tekniken och att utnyttja de möjligheter som tekniken ger på bästa
            sätt. Både Mittuniversitetets lärare och de lärare som utbildas
            av Mittuniversitetet har behov av att tillägna sig en gedigen
            digital kompetens. En satsning på nätbaserat lärande vid Mittuniversitetet
            skulle ge mycket positiva effekter inom detta mycket viktiga område
            och vara ett instrument för att höja kompetensnivån i regionen.
          </p>
          <p xml:id="i-3QeVDYwxygkKuVDz8u4zxu">
            Efter förslag i förra årets forskningsproposition (prop. 2008/09:50
            Ett lyft för forskning och innovation) ändrades resurstilldelningssystemet
            för forskning. En analys av utfallet av det nya systemet visar
            att de nya universiteten systematiskt missgynnats till förmån
            för främst de storstadsbaserade universiteten men också högskolorna.
            De positiva effekter som uppnåtts genom tillkomsten av fyra nya
            universitet riskerar att förloras. Därför krävs under en övergångsperiod
            särskilda insatser riktade mot de nya universiteten. För Mittuniversitetets
            del skulle en sådan riktad satsning i enlighet med lärosätets
            forskningsstrategi, som mycket översiktligt beskrivs i denna motion,
            innebära en förstärkning av såväl universitetet som den regionala
            och nationella tillväxten. Det handlar således om en forskningssatsning
            med tyngdpunkt inom de tematiska områdena Näringsliv och Tillväxt
            och Livskvalitet och Välfärd.
          </p>
          <p xml:id="i-3X6TeM1YArMnzrXwwVKPEH">
            Vidare finns ett stort behov av att garantera lärosätets framgångsrika
            utbildningsmiljöer inom design och media genom att tillgodose
            universitetets behov av ytterligare prislappar till dessa områden.
          </p>
        </div>
        <div xml:id="i-LtYZ2zAPLpoZxkK1DnVzWY" type="motSignatures">
          <list xml:id="i-CD93pBWL2bPSCmkAgHYMPX">
            <item xml:id="i-2uYmy63G6iiU5wFreDECw6" who="i-JERWRnB227uTCW6FGLWfYs">
              Hans Stenberg (s)
            </item>
            <item xml:id="i-SPAGYQnSH2AkMFZvRVB2DT" who="i-LdbVtbdPx3MQxR6GEgCqax">
              Berit Andnor (s)
            </item>
          </list>
        </div>
      </div>
    </body>
  </text>
</TEI>
