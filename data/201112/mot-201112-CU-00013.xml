<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00013">
  <teiHeader>
    <fileDesc>
      <titleStmt>
        <title>med anledning av skr. 2011/12:131 Vägen till nära-nollenergibyggnader</title>
        <author corresp="i-VRHymVx7EsX48sg7b5qmpS">av Jan Lindholm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:131 Vägen till nära-nollenergibyggnader</title>
          <idno type="rdwebb">GZ02C13</idno>
          <rs type="number">C13</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C13/text</ref>
          <ref type="dokument_url_html">http://data.riksdagen.se/dokument/GZ02C13</ref>
          <ref type="dokumentstatus_url_xml">http://data.riksdagen.se/dokumentstatus/GZ02C13</ref>
          <ref type="doc">http://data.riksdagen.se/fil/2141A408-132D-4B36-BEC9-950CC637C104</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3fJ9gPjPQTjSXWFB7FrFrd" type="basedOn"/>
        <correspContext corresp="i-3fJ9gPjPQTjSXWFB7FrFrd">
          <ref>Regeringsskrivelse 2011/12:131</ref>
        </correspContext>
        <correspAction xml:id="i-DW7qGFobBjBKxqjShroqPu" type="signed"/>
        <correspContext corresp="i-DW7qGFobBjBKxqjShroqPu">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-LPMzj1oRYyTzikn7SiBUBA" type="referral">
          <date when="2012-04-17"/>
        </correspAction>
        <correspAction xml:id="i-YCP7mMNBFc6of6vKvXu3tf" type="referral">
          <date when="2012-04-17"/>
        </correspAction>
        <correspAction xml:id="i-GsLbFUHquH2Pa3UWiNdy5R" type="dismissal">
          <date when="2012-04-16"/>
        </correspAction>
        <correspAction xml:id="i-GuEt3vBgJPqdMqdYpvHgxC" type="dismissal">
          <date when="2012-04-16"/>
        </correspAction>
        <correspAction xml:id="i-H4ZcoDRUGq6Tb8AECNxqni" type="submission">
          <date when="2012-04-13"/>
        </correspAction>
        <correspAction xml:id="i-SvsnUPDq15s5BuXfY3HSe" type="transfer">
          <date when="2012-04-13"/>
        </correspAction>
        <correspAction xml:id="i-3oPh19LSv59sYX2gJV7juU" type="assigned"/>
        <correspContext corresp="i-3oPh19LSv59sYX2gJV7juU">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GT2E22LAJFzLC82CiaVxCq" type="motBody">
        <div xml:id="i-WigHjyTy4cNCosRoToBT4C" type="motProposal" subtype="förslag">
          <head xml:id="i-9bM1MbUYkRRNBNzsWDoeUX">
            Förslag till riksdagsbeslut
          </head>
          <list xml:id="i-H1Q3FaYTtHz3DzPgrHosEw" style="ol">
            <item xml:id="i-A6A7CzCJ9WUMXaeF8eMFX9">
              Riksdagen tillkännager för regeringen som sin mening vad som
              anförs i motionen om att det fortsatta arbetet med nära-nollenergibyggnader
              skulle underlättas om regeringen håller sig till samma definitioner
              som direktivet.
            </item>
            <item xml:id="i-N8aReAb9tutTRLdAKRPHWs">
              Riksdagen tillkännager för regeringen som sin mening vad som
              anförs i motionen om att redan med denna behandling sända en tydlig
              signal till branschen att en tolkning av begreppet nära-noll-energibyggnader
              kommer att ligga i närheten av begreppet passivhusstandard som
              branschen själv har utvecklat.
            </item>
            <item xml:id="i-VCnyRGvN7K3WHBzsKcdvQq">
              Riksdagen tillkännager för regeringen som sin mening vad som
              anförs i motionen om minskat krångel för byggbranschen.
            </item>
            <item xml:id="i-NYxFpGAnAZZs6Wo4JRaWdh">
              Riksdagen tillkännager för regeringen som sin mening vad som
              anförs i motionen om en närmare analys av konsekvenserna av kravet
              på att framtida regeländringar ska vara fastighetsekonomiskt motiverade.
            </item>
            <item xml:id="i-So4unud3yE5sJCov4yMLwJ">
              Riksdagen tillkännager för regeringen som sin mening vad som
              anförs i motionen om att regeringen bör ge Energimyndigheten i
              uppdrag att bedöma vilken faktor som bör användas för att vikta
              energi från olika sorters energikällor vid beräkning av primärenergi.
            </item>
            <item xml:id="i-3DrVr28AhZik38q5cSBoao">
              Riksdagen tillkännager för regeringen som sin mening vad som
              anförs i motionen om att utreda graden av primärenergi i de energislag
              som kan komma i fråga för bruk i byggnader.
            </item>
            <item xml:id="i-BXrUS9ncGei5J8XX5B5T34">
              Riksdagen tillkännager för regeringen som sin mening vad som
              anförs i motionen om att regeringen snarast bör ge Boverket i
              uppdrag att revidera regelverket så att det inte styr mot användning
              av el för uppvärmning.
            </item>
            <item xml:id="i-AtyxrP7k98ybp1hjJ4TMty">
              Riksdagen tillkännager för regeringen som sin mening vad som
              anförs i motionen om att byggnaders energiegenskaper bör ligga
              till grund vid en översyn av byggreglerna.
            </item>
          </list>
        </div>
        <div xml:id="i-ATvHtHSFcW8qFTMCpZt1ZA" type="motContent">
          <head xml:id="i-5vrnou56tUEi7orVCY26NW" type="h1">
            Inledning
          </head>
          <p xml:id="i-UWjb1eUpte4YN2eHGA1zG3">
            Klimatberedningen (SOU 2008:24) underströk i mars 2008 betydelsen
            av att minska den samlade nivån på energianvändningen i bostäder
            och lokaler för att nå långtgående klimatmål. Beredningen påminde
            om att byggnader har lång livslängd och att byggnation därmed
            låser hur energiefterfrågan i sektorn kommer att se ut under lång
            tid. Detta påverkar i sin tur den samlade energianvändningen i
            landet och förutsättningarna för att långtgående klimatmål ska
            kunna nås, enligt beredningen. Därför är styrmedel som främjar
            att det byggs energisnåla hus vid nybyggnation särskilt betydelsefulla.
            Beredningen underströk de stora möjligheter som då fanns att i
            nyproduktion bygga betydligt energisnålare hus än vad som då byggdes.
            Beredningen förklarade att energieffektivisering i byggsektorn
            är av stor betydelse för att uppnå klimatmål på ett kostnadseffektivt
            sätt. Också priser på förnybar energi kommer att stiga när användningen
            av fossila bränslen begränsas, och minskad energianvändning i
            bostadssektorn påverkar även behovet av åtgärder inom EU:s handelssystem.
            Beredningen hänvisade också till handlingsplanen för effektivare
            energianvändning (SOU 2008:25). 1
          </p>
          <p xml:id="i-GigKbnQ3NRkKHjedDFihRT">
            Detta utförliga referat syftar till att markera Klimatberedningens
            målnivå för fyra år sedan. Den föreliggande skrivelsen kan ses
            som en lägesrapport för ett av beredningens förslag. Skrivelsen
            skulle kunna sammanfattas som att regeringen anser det rimligt
            att ställa rimliga krav på att rimliga mål ska nås med rimliga
            åtgärder men ingenting behöver göras just nu. Mycket tydligare
            än så är nämligen inte regeringen.
          </p>
          <p xml:id="i-PcbLDpMGSxzdWTXgxAdGVa">
            Skrivelsens låga ambitionsnivå blir därmed en illustration av
            förfallet i regeringens klimatpolitik. I stället för passivhus
            får vi passiv politik. Med regeringens politik kommer nya byggnader
            att i onödan elda för kråkorna i decennier framöver.
          </p>
          <p xml:id="i-N2ghfJ2yxUwMA7ZkZkyjEy">
            Skrivelsen tycks alltså inte ha föranletts av klimatpolitiska
            ambitioner, utan av ett EU-direktiv. Skrivelsen blir därmed också
            en illustration av att regeringens miljöpolitik allt mer har reducerats
            till det som EU-medlemskapet tvingar oss till.
          </p>
          <head xml:id="i-NqefnHPbt25dJwJiboUK9y" type="h1">
            Direktivets definitioner och regeringens förvrängningar
          </head>
          <p xml:id="i-WPSQfLuqRM5sLXDe6borjo">
            Regeringens skrivelse om vägen till nära-nollenergibyggnader
            utgör en viktig del i arbetet med att tolka Europaparlamentets
            och rådets direktiv 2010/31/EU om byggnaders energiprestanda för
            tillämpning i Sverige. En annan del av detta arbete har regeringen
            valt att behandla i proposition 2011/12:120 om effektiva energideklarationer.
          </p>
          <p xml:id="i-M9s5GNeroBioowmTCcwnVc">
            EU:s avsikt är att unionen på mycket kort tid ska gå från ett
            byggande där energieffektivitet varit en fråga om byggkostnader
            till att bli en klimatfråga. Ambitionen är ett nära-nollenergibyggande.
          </p>
          <p xml:id="i-3xwmZe67AJaFKv3V3PRz3L">
            Inledningsvis vill vi lyfta fram några av de tydliga signaler
            som finns i det aktuella direktivet men som inte tycks ha nått
            fram till regeringen.
          </p>
          <p xml:id="i-LamE1R5EL1LcBsiVJRY9dt">
            I artikel två om definitioner förtydligas en nära-nollenergibyggnad
            som en byggnad som har mycket hög energiprestand nära-nollmängden
            eller den mycket låga mängden energi som krävs bör i mycket hög
            grad tillföras i form av energi från förnybara energikällor, inklusive
            energi från förnybara energikällor som produceras på plats, eller
            i närheten.
          </p>
          <p xml:id="i-S4hboTYxHZ2VUMWj8SWbR5">
            I samma artikel punkt fem definieras begreppet primärenergi som
            energi från förnybara och icke-förnybara energikällor som inte
            har genomgått någon omvandling (vår betoning).
          </p>
          <p xml:id="i-LawdeMsrD9nN46qVdcRGdF">
            I punkt sex i samma artikel definieras slutligen energi från
            förnybara energikällor som energi från förnybara, icke-fossila
            energikällor, nämligen vindenergi, solenergi, aerotermisk energi
            (luftvärme), geotermisk energi, hydrotermisk energi (vattenvärme)
            och havsenergi, vattenkraft, biomassa, deponigas, gas från avloppsreningsverk
            samt biogas.
          </p>
          <p xml:id="i-6wgFJ87EdToLC4KgRWBEor">
            Enligt vår uppfattning har regeringen inte tagit till sig dessa
            grundläggande definitioner när man arbetat med frågan. Regeringens
            formulering att det inte är självklart att se dagens högsta tillåtna
            nivåer för energianvändning som liktydigt med direktivets begrepp
            mycket hög energiprestanda, åtminstone inte för alla kategorier
            byggnader eller klimatzoner, lägger an tonen för regeringens låga
            ambitioner med detta direktiv (s. 1011). Regeringen vill alltså
            inte driva på utvecklingen mot byggnader med ingen eller mycket
            låg användning av primärenergi, energi som inte har genomgått
            någon omvandling. Regeringen förvränger direktivet och förhalar
            åtgärder för att genomföra direktivets krav.
          </p>
          <p xml:id="i-XsLx6YbqcGSWnF61o5giCT">
            Likaså menar vi att regeringens slutsats att de befintliga byggreglerna
            beaktar primärenergiaspekter och att det genom dem finns möjligheter
            att redovisa primärenergiaspekter i enlighet med det krav om numerisk
            indikator för primärenergi som ställs i direktivet, inte tar hänsyn
            till de definitioner som direktivet använder. Därmed förloras
            en hel del av poängen.
          </p>
          <p xml:id="i-Gar1qcWzErfcVX7WmnuW94">
            Vi anser att det skulle vara en fördel om regeringen i det fortsatta
            arbetet håller sig till samma definitioner som direktivet. Det
            skulle underlätta för parterna, bland annat kommunerna och byggbranschen.
          </p>
          <head xml:id="i-8xfBHYV3Q1HuMh766KT4o" type="h1">
            Passivhus som framtida standard
          </head>
          <p xml:id="i-5kXYeY5J7ui9kCs7CEw1VV">
            Regeringen menar att trots den kompletterande information man
            fått sig till del genom remissinstanserna med bland annat många
            exempel på energieffektiva byggnader att det inte finns underlag
            för att nu slå fast vad nära-nollenergi ska innebära i Sverige
            år 2021. Regeringen skyller alltså nu, fyra år efter Klimatberedningens
            förslag, på att det inte finns tillräckligt underlag i dag för
            att kunna säga hur långtgående skärpningar som är motiverade att
            göra. Frågan ställer sig osökt: varför har inte regeringen under
            dessa år tagit fram detta underlag. En vidare fråga är: vad har
            regeringen för planer att ta fram det underlag den behöver? Svaret
            lyser med sin frånvaro i skrivelsen. Det ligger nära till hands
            att misstänka att regeringen, om den sitter kvar, kommer att vara
            lika obenägen att skärpa kraven om fyra år.
          </p>
          <p xml:id="i-3jtb7SHTLygMAJWJVXxxoi">
            Miljöpartiet anser att förutsägbarhet och transparens är två
            av de viktigaste grunderna när ny politik utformas. När vi nu
            kan konstatera att byggindustrin ser stora svårigheter med att
            tolka hur regelverket kan komma att förändras framöver, menar
            vi att det är ett problem skapat av regeringen.
          </p>
          <p xml:id="i-NK8tXGTkvCya5iC5QFAa3Y">
            Sveriges tekniska forskningsinstitut (SP) redovisar att flertalet
            förhållanden som regeringen ser som problem snarast blir mindre
            problematiska med byggande av hus med mycket låg energiförbrukning
            än tvärt om, enligt den tioåriga studie det genomfört.
          </p>
          <p xml:id="i-GnE46YkRWhKA3ujCTxbXxV">
            Att det är betydligt svårare att ange regler för hur krav på
            befintlig bebyggelse kan komma att utvecklas borde inte hindra
            regeringen från att ge branschen klara signaler om hur man förväntar
            sig att utvecklingen för nyproduktion borde se ut. Rimliga ambitioner
            blir i det sammanhanget väl luddigt.
          </p>
          <p xml:id="i-BQArxeec2Hsrn7saTR8Zak">
            Miljöpartiet bedömer att det finns ett tillräckligt stabilt underlag
            för att redan idag slå fast att tolkningen av nära-nollenergibyggnader
            från 2020 kommer att ligga mycket nära det som branschen själv
            utvecklat under beteckningen passivhus. En sådan signal från regeringens
            sida är tillräckligt tydlig för att underlätta branschens utvecklingsarbete.
            Någon exakt siffra för energiförbrukning 2020 menar vi inte är
            nödvändig att slå fast i detta läge. En signal om passivhusstandard
            i dag skapar den förutsägbarhet Miljöpartiet anser att branschen
            har rätt att förvänta sig av lagstiftningsarbetet. Det skulle
            därmed underlätta för riksdagen att 2015 ta ett tufft beslut som
            uppfyller såväl direktivets krav som högre klimatambitioner.
          </p>
          <head xml:id="i-MwvtAmeve7EdmKtq5feZNH" type="h1">
            Minskat krångel med tuffare nationella regler
          </head>
          <p xml:id="i-3dT21S5QwNNEjdqHZk4voo">
            Trots en massiv reaktion från remissinstanserna 49 stycken gör
            tydliga ställningstaganden och tunga argument vill regeringen
            inte nu gå vidare med krav på mer långtgående energieffektivisering
            i nybyggnation.
          </p>
          <p xml:id="i-RSTvNE6kusYyqiaSuvok5V">
            Branschen redovisar att man redan idag bygger väl fungerande
            byggnader med en energiförbrukning runt hälften av vad dagens
            regelverk tillåter.
          </p>
          <p xml:id="i-XruQ43aWj9Jg5hD9bpvATr">
            Flera kommuner, otåliga med regeringens passivitet, har gått
            framåt på egen hand och ställt betydligt tuffare krav än de som
            nu gäller för energiförbrukningen vid nybyggnation. De kommunala
            kraven är olika till utformning och nivå. Att kommuner går före
            är i sig mycket positivt, men det skapar samtidigt ett lapptäcke
            av regler över landet. Olika regler riskerar hämma byggföretagens
            produktutveckling, lönsamhet och vilja att bygga. Ledande kommuner
            samt företag inom bygg- och fastighetsbranschen vill bygga effektivare.
            De föreslår att nivåerna för energieffektivitet skärps och därmed
            blir mer enhetliga över landet. Ambitiösa och tydliga riktlinjer
            stimulerar fram teknik- och produktutveckling. Vid tuffare gemensamma
            nationella regler skulle inte lika många klimatambitiösa kommuner
            känna behovet av att gå framåt på egen hand. Tuffare gemensamma
            nationella regler skulle därmed kunna minska krånglet för byggbranschen.
            Regeringen har missat chansen att minska krångel.
          </p>
          <head xml:id="i-JMTeCs8RyAbWknmfMrojy4" type="h1">
            Onödig begränsning till det som är fastighetsekonomiskt motiverat
          </head>
          <p xml:id="i-VnmJekSP1ZifrLpNzrxPSn">
            Regeringen upprepar flera gånger att skärpningar som görs ska
            vara miljömässigt, fastighetsekonomiskt och samhällsekonomiskt
            motiverade. Kontentan är att regeringen villkorar en central del
            av sin klimatpolitik med att kraven ska vara fastighetsekonomiskt
            motiverade.
          </p>
          <p xml:id="i-UwMaZ5Xun8deSYw43nNTob">
            Detta kan ifrågasättas redan av principiella skäl. Sternrapporten
            har till exempel belyst problemet med val av kalkylränta. Den
            kalkylränta som är lämplig vid långsiktiga klimatrelaterade investeringar
            behöver inte vara den ränta som byggföretag använder vid kommersiella
            projekt.
          </p>
          <p xml:id="i-EnKSQ1xm7qpNwup8uUAh7J">
            Det finns också praktiska problem. Vad som anses vara fastighetsekonomiskt
            motiverat i dag avgörs till stor del inte bara av val av kalkylränta,
            utan också av bedömningar av framtida energipriser. Det finns
            stor osäkerhet om energipriser tillräckligt långt i framtiden
            för att vara relevant för investeringar i nybyggnation, vilket
            skapar en klar risk för att aktörerna underskattar prisutvecklingen.
          </p>
          <p xml:id="i-3vozvPVmXGw7BRwiMeut5q">
            Frågan väcks osökt men besvaras inte vilka styrmedel som regeringen
            avser ta fram för att åtgärder som är miljömässigt och samhällsekonomiskt
            motiverade genomförs, till exempel genom att styrmedel justeras
            för att dessa också blir fastighetsekonomiskt motiverade. Det
            finns en uppenbar risk för att kortsiktiga vinstintressen för
            byggandet tar över ett långsiktigt förvaltarintresse. Vi efterlyser
            därför en närmare analys av konsekvenserna av kravet på att framtida
            regeländringar ska vara fastighetsekonomiskt motiverade.
          </p>
          <head xml:id="i-Hc4iHyWRevA1mRQ6N17wNS" type="h1">
            Primärenergiproblematiken och elproduktion
          </head>
          <p xml:id="i-UwVfAGK1nwpViAckNZV8tu">
            Direktivet ställer krav på att byggregler ska innehålla numeriska
            indikatorer för primärenergi som ett styrmedel mot energieffektivt
            byggande. Regeringen hävdar att dagens byggregler beaktar primärenergiaspekten
            genom att man skiljer på energikraven mellan byggnader uppvärmda
            med el och byggnader som värms med andra energislag än el. Eftersom
            el per definition är en omvandlad form för energi så strider detta
            synsätt fullständigt mot direktivets definition av begreppet primärenergi.
            Primärenergi är den energi som inte genomgått någon omvandling.
          </p>
          <p xml:id="i-Q74LD9vYz1AHYMPtyWgZVc">
            Skillnaderna mellan olika metoder för elproduktion innebär att
            primärenergifrågan inte kan anses beaktad enbart genom att el-
            och icke elvärmda byggnader separeras i ett regelverk. Kärnkraft
            har till exempel en klart lägre verkningsgrad med större utsläpp
            av spillvärme jämfört med andra sätt att framställa el. Kraftvärme
            är i sin tur betydligt effektivare än kolkondens. Den solenergi
            som förhoppningsvis träffar byggnaden och används för uppvärmning
            kan förmodligen räknas som primärenergi utan omvandling.
          </p>
          <p xml:id="i-WQLugmkUo9BsaGWNDaLJjJ">
            Regeringen bör därför ge Energimyndigheten i uppdrag att bedöma
            vilken faktor som bör användas för att rättvist vikta el från
            kärnkraft mot varmvatten från en solfångare placerad på byggnaden
            vid beräkning av primärenergi.
          </p>
          <head xml:id="i-3BvEppoesRpSAciCyiuvxJ" type="h1">
            Primärenergi och olika energislag
          </head>
          <p xml:id="i-TF9BCQxpWG4C2QqaDkwjpS">
            Miljöpartiet anser att även regeringens kategorisering icke elvärmda
            byggnader är ett begrepp som inte tar hänsyn till direktivets
            definition när det gäller frågan om omvandling av energi. I kraftvärmeverk
            omvandlas olika former av primärenergi till de två energibärarna
            el och varmvatten som sedan ger tjänst i bland annat byggnader.
            En fråga som behöver klaras ut är på vilket sätt bränslemixen
            i ett kraftvärmeverk ska påverka primärenergifaktorerna för de
            levererade energislagen.
          </p>
          <p xml:id="i-Qz1CyNt2ZvYFYynG6737UQ">
            Miljöpartiet anser att regeringen snarast undviker frågan, genom
            att helt sonika hänvisa till de befintliga byggreglerna. För att
            leva upp till direktivet menar Miljöpartiet att Sverige behöver
            genomföra en studie som på ett vetenskapligt sätt redovisar primärenergiegenskaper
            för de energislag som kan komma i fråga för byggnader. Sådan kunskap
            kan vara värdefull för såväl styrning av forskningsmedel som för
            eventuella justeringar av skatter och subventioner på energiområdet.
          </p>
          <head xml:id="i-FerCczqLEhBuBR973sBnFQ" type="h1">
            Styra mot minskad användning av el för värme
          </head>
          <p xml:id="i-SDWT24kmRS5LSNfWqDd6Rm">
            Flera remissinstanser har påtalat att den senaste ändringen av
            regelverket för krav på energianvändning vid byggnation styr mot
            ökad elanvändning för uppvärmning. Detta är djupt problematiskt.
          </p>
          <p xml:id="i-5TTQtzkVNapjvWPNwakkWH">
            Regeringens förslag är inte teknikneutralt. Styrningen mot ökad
            användning av el för uppvärmning kvarstår.
          </p>
          <p xml:id="i-6Cftd3sv2CoEB29Rd6EDbd">
            Det är förklarligt att elanvändning för uppvärmning gynnades
            när kärnkraften byggdes ut. Annars hade det varit svårt att hitta
            konsumenter för den kraftigt ökade elproduktionen. Nu är situationen
            en annan. Sveriges högsta elförbrukning sker på vintern när det
            är kallt. Då är också priserna som högst. Pristopparna har väckt
            irritation hos allmänheten. Hög förbrukning och höga priser vintertid
            är ett resultat av att vi använder el för uppvärmning. Ökad användning
            av el för uppvärmning innebär alltså högre pris- och förbrukningstoppar.
            Detta innebär också att kapaciteten i både produktions- och distributionssystemet
            behöver vara större än de annars skulle vara. Detta innebär i
            sig också ökade kostnader för både företag och privatkunder. Det
            blir högre priser även för kunder som har fast avgift. Till och
            med kunder som inte använder el för uppvärmning drabbas av högre
            fasta kostnader för ett nät med behov av större kapacitet. Det
            ligger alltså i de flestas intresse att användningen av el för
            uppvärmning, och därmed förbruknings- och pristopparna, minskar.
            Regeringen bör därför snarast ge Boverket i uppdrag att revidera
            regelverket så att det inte styr mot användning av el för uppvärmning.
          </p>
          <head xml:id="i-VwuSQdZKeZomGG5nAV1DzM" type="h1">
            Byggnaders energiegenskaper som grund vid översyn av byggregler
          </head>
          <p xml:id="i-HMSEQbMvmBxH2ha8fZ8Pu9">
            Att vidhålla att el ska vara den skiljelinje som styr våra byggregler
            är inte teknikneutralt. Som flera reservanter påpekar vore det
            därför mer rimligt att byggnadens energiegenskaper avgör klassningen
            än mängden köpt energi.
          </p>
          <p xml:id="i-6FXwHQdUqNVCgvnS1sMyT6">
            Miljöpartiet anser att nya byggregler bör utformas som egenskapskrav
            utan koppling till energislag. Regelverken bör styra mot byggnader
            med mindre värmebehov. En av de bästa drivkrafterna för branschen
            att utveckla ett långsiktigt hållbart byggande blir då att bygga
            för att uppnå egenskapskraven.
          </p>
        </div>
        <div xml:id="i-GzgWASb3dbvB1gaqc3D857" type="motSignatures">
          <list xml:id="i-MLdNMKknAEwjZbq9XpSjVY">
            <item xml:id="i-EWHnZAPqQP8iGz57BmimFD" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-SxbXdLus1NbJ7VdWeCPUAP" who="i-LSGLGKPPdgKqe7pxwHn9sf">
              Lise Nordin (MP)
            </item>
            <item xml:id="i-JcR41mEWjsU9bYcBY5huqR" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
            <item xml:id="i-8MkE69JbMzDhhEksByRnL3" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
