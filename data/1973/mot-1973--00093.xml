<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00093">
  <teiHeader>
    <fileDesc>
      <titleStmt>
        <title>om igångsättande av gruvbrytning i Kaunisvaara i Norrbotten.</title>
        <author>av herr Lövenborg och fru Marklund</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om igångsättande av gruvbrytning i Kaunisvaara i Norrbotten.</title>
          <idno type="rdwebb">FW0293</idno>
          <rs type="number">93</rs>
          <ref type="dokument_url_text">http://data.riksdagen.se/dokument/FW0293/text</ref>
          <ref type="dokument_url_html">http://data.riksdagen.se/dokument/FW0293</ref>
          <ref type="dokumentstatus_url_xml">http://data.riksdagen.se/dokumentstatus/FW0293</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FQPo1RqW8XzriKwUGA554T" type="signed"/>
        <correspContext corresp="i-FQPo1RqW8XzriKwUGA554T">
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-8743Lhyk8SSNk8Ne84jigz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__93/mot_1973__93-001.pdf"/>
      <fw xml:id="i-3FqzgySgLN5Ckr6bAVFumC">
        Mot. 1973:93 8
      </fw>
      <div xml:id="i-DJLnYNbJS7pJVuU4QLhM2r" type="motHeader">
        <div xml:id="i-6zmFBTRP3LpS3zTDfrGnTg" type="motTitle"/>
        <div xml:id="i-FJWWagQfGB9CNSLhUdsBSm" type="motSubmissionInfo"/>
      </div>
      <div xml:id="i-VMe5PSJvFPyrBq7WqiVTXu" type="motBody">
        <div xml:id="i-8Uzh5RTMSu3p8oYaycMVs">
          <p xml:id="i-FdKjxnbi3KXDbEAwR7JedZ">
            Nr 93
          </p>
          <p xml:id="i-8JC731CVsrjycJvedFAKM1" type="titleString">
            av herr Lövenborg och fru Marklund om igångsättande av gruvbrytning
            i Kaunisvaara i Norrbotten.
          </p>
          <p xml:id="i-EZh33PLPtAwdM9cuBoKHsW">
            Från och med detta år och ett par år framöver skall en omfattande
            mineralteknisk undersökning utföras bl. a. i Pajala kommun. Syftet
            är att få fram exploaterbara förekomster på mineralsidan, och
            denna undersök- ning skall enligt uppgifter bli så grundlig att
            den måste betecknas som unik för vårt land. Orsaken till denna
            intensiva undersökning på det rent mineral-tekniska området är
            det prekära sysselsättningsläget i Pajala kommun. Kommunen som
            till ytan är så stor att den skulle kunna rymma hela Storstockholm
            är nu nere i ett befolkningstal på drygt 10 000 invånare. För
            tio år sedan var siffran över 14 000. Enligt länsstyrelsens prognos
            ”BD 80” skulle folkmängden med nuvarande trend minska till 4 800
            år 1980. I de mål som länsstyrelsens planeringsråd har satt för
            kommunernas befolkningstal bör Pajala kommun ha ett befolkningstal
            på minst 7 000 invånare 1980, och för att klara detta måste minst
            700 nya arbetstillfällen skapas. I dag är arbetslösheten i kommunen
            betydande, befolkningsavtapp- ningen har satt djupa spår i form
            av nästan helt avfolkade byar, försämrad service och en tilltagande
            skevhet i åldersstrukturen. Den tidigare nämnda mineral-tekniska
            undersökningen kommer nu att drivas under ett par års tid innan
            resultaten kan redovisas. Därefter kommer det med säkerhet att
            ta ytterligare några år innan konkreta steg kan tas i form av
            brytning och exploatering av funna mineraler. Men för Pajala kommun
            är det bråttom, och därför finns det anledning att åter rikta
            blickarna på ett projekt som redan är undersökt och utrett så
            grundligt att exploatering utan längre dröjsmål kan sättas i gång.
            Vi syftar på järnmalmsfyndigheten i Kaunisvaara, Malmen i Kaunisvaara
            upptäcktes år 1918, vilket redan då väckte en viss uppmärksamhet
            på grund av dess storlek. År 1958 genomförde Johnsonkoncernen
            flygmagnetiska mätningar då ytterligare sidofyndig- heter upptäcktes.
            En rad borrningar i privat regi företogs under åren 1960—-1963,
            varefter de avbröts när det tioåriga inmutningsförbudet trädde
            i kraft. Undersökningarna av ”Stora Sahavaara”, som är den största
            malm- kroppen, återupptogs 1960 av SGU med medel som LKAB ställt
            till förfogande. Dessa borrningar avslutades i januari 1964. 1963
            beslöt riksdagen att ställa medel till SGU:s förfogande för en
            totalinventering av järnmalmsfyndigheterna i Norrbotten. Under
            åren därefter undersöktes de stora återstående malmkropparna i
            området. På SGU anser man sig nu ha så många data om Kaunisvaaramalmen
            att ytterligare geologiska undersökningar inte behöver göras.
          </p>
          <pb facs="riksdagen-motions-pdf/data/1973/mot_1973__93/mot_1973__93-002.pdf"/>
          <fw xml:id="i-39JYarP976ziJAwdepskyX">
            Mot. 1973:93 9
          </fw>
          <p xml:id="i-8nNyFgqtZ1EcCQkDf3gDLr">
            Den sammanlagda mängden malm har uppskattats till ca 200 miljoner
            ton, men det rör sig med all säkerhet om mer, därför att endast
            malm till ett visst djup har tagits med i beräkningarna. Av ekonomiska
            skäl har få djupborrningar företagits. Flera kända fyndigheter
            i området bör bli föremål för ytterligare undersökningar. Undersökningarna
            av Kaunisvaara malmfält har alltså kommit så långt att gruvbrytning
            snabbt kan sättas i gång. Framför allt gäller detta malmkroppen
            ”Stora Sahavaara”. Denna malmkropp torde vara den som i första
            hand är föremål för LKAB:s intresse, och det har sagts att gruvdrift
            skulle kunna vara i gång tre år efter beslutet. För anläggningsarbetena
            erfordras 200 man, som skulle kunna öka till 400 sista anläggningsåret.
            En beräknad årsproduk- tion av 3,5 miljoner ton malm har bedömts
            som rimlig. Gruvdriften skulle erfordra anriknings- och kulsinterverk,
            och bryt- ningen skulle till att börja med ske i dagbrott för
            att efter några år förvandlas till underjordsbrytning. Antalet
            anställda har preliminärt beräknats till 300 i dagbrottsbryt-
            ning och ca 500 under jord. Någon exakt beräkning över investerings-
            kostnaden har inte gjorts, men vid en kommunal uppvaktning för
            några år sedan uppgav LKAB-chefen Arne S. Lundberg att det skulle
            kosta ca 250 miljoner kronor att starta brytningen. Om kostnadsstegringar
            tas med i bilden kan det i dagens läge röra sig om ca 300 miljoner
            kronor. Detta gäller alltså en av de undersökta malmkropparna,
            men det finns som sagt flera betydande och undersökta fyndigheter.
            För ekonomisk gruvdrift är givetvis fraktförhållandena av stor
            betydelse. Ett järnvägsbygge Kaunisvaara—Svappavaara torde därvidlag
            vara det mest realistiska alternativet. Det vore då också tänkbart
            att vissa anläggningar i Svappavaara, t. ex. för kulsintring och
            avskiljning, kunde användas även för den malm som bryts i Kaunisvaara.
            Det skulle i så fall förbilliga anläggningskostnaderna i Svappavaara.
            En järnvägsförbindelse har också den fördelen att den skulle bli
            till nytta för befintlig befolkning och näringsliv i området.
            Det sista inte minst viktigt med tanke på ett framtida utnyttjande
            av befintliga industrimineraler i området vilka nu är föremål
            för intensivundersökning. Järnvägen skulle bli en värdefull transportled
            inte minst för skogs- bruket och dess följdindustrier, men självklart
            också för annan industriell verksamhet i Tornedalen. Järnvägsbygge
            till Svappavaara innebär sam- mankoppling med Kirunabanan till
            Narvik och därmed också till isfri hamn på relativt kort avstånd.
            Järnvägsbygget bör därför inte ses som någonting enbart avsett
            för Kaunisvaaragruvan utan som ett led i en medveten och stark
            lokaliseringspolitisk satsning för att hejda avfolk- ningen av
            Tornedalen och vända avvecklingen till utveckling. Järnvägen Svappavaara—Kaunisvaara
            skulle bli 110 km lång, och kostnaderna härför har uppskattats
            till 165 miljoner kronor. Det har också beräknats att järnvägsbygget
            skulle ge 400 man arbete i tre år. Järnvägsbygget bör falla inom
            ramen för investeringar av beredskaps- medel och sålunda inte
            komma att åvila LKAB.
          </p>
          <pb facs="riksdagen-motions-pdf/data/1973/mot_1973__93/mot_1973__93-003.pdf"/>
          <fw xml:id="i-A8194JUeqzZTpQixo7t2pN">
            Mot. 1973:93 10
          </fw>
          <p xml:id="i-9unGZ3581PaUj43LKoaBJr">
            Enligt LKAB:s bedömning är projektet för närvarande inte ”företags-
            ekonomiskt givande”. Det argumentet användes på sin tid också
            om Stekenjokkfältet innan andra bedömningar kom in i bilden. I
            motiveringarna till det senare fattade beslutet om gruvbrytning
            i Stekenjokk framhölls som starka skäl de sociala aspekterna och
            den totala samhällsekonomiska bedömningen. Samma skäl måste föreligga
            för ett snabbt beslut om exploatering av Kaunisvaarafältet. Detta
            projekt är, tillsammans med ett nödvändigt järnvägsbygge, av den
            storleksordningen att den nu så prekära situationen i Pajala kommun
            radikalt skulle förändras i positiv riktning. Ja, allt talar för
            att det skulle bli en livgivande injektion för hela Tornedalen.
            Sett utifrån en total samhälls- ekonomisk synpunkt är det ingen
            tvekan om att gruvbrytning i Kaunisvaara vore en lönsam investering
            på samma sätt som exempelvis Norrbottens Järnverk. Med hänvisning
            till det anförda föreslås att riksdagen hos regeringen hemställer
            om att vidta åtgärder för att starta gruvbrytning i Kaunisvaara
            och att LKAB får i uppdrag att vidta skyndsamma åtgärder härför;
            samt att i enlighet därmed initiativ tas för byggandet av järnväg
            mellan Svappavaara och Kaunisvaara.
          </p>
          <p xml:id="i-YbFS2P7TkAcP4xS3WzcQ9f">
            Stockholm i januari 1973 ALF LÖVENBORG (vpk) EIVOR MARKLUND (vpk)
          </p>
        </div>
      </div>
    </body>
  </text>
</TEI>
