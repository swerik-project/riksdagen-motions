<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0523/mot_199899_mj_0523-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ523 MJ523
          </p>
          <p>
            Motion till riksdagen 1998/99:MJ523
          </p>
          <p>
            av Kent Härstedt och Annika Nilsson (s) Märkning av gentekniskt
            förändrade livsmedel
          </p>
          <p>
            Sedan några år tillbaka har genförändrade livsmedel, t.ex. den
            kända Flavr Savr-tomaten i USA och tomatpuré i Storbritannien,
            funnits att köpa i handeln. Dessa produkter är klart och entydigt
            märkta i respektive land med text om att de är ”genetically modified”.
            Många tillverkare av soja blandar genförändrad soja med icke genmodi-
            fierad soja. Eftersom soja ingår i en stor del av de förädlade
            livsmedel som säljs i Sverige kan genförändrade livsmedel redan
            ha kommit ut på den svenska marknaden. För några år sedan rasade
            i Sverige en intensiv debatt om ”genmodifiera- de” livsmedel,
            och många av debattörerna ville helt förbjuda ”genmodifiera- de”
            livsmedel på den svenska marknaden. Några debattörer krävde t.o.m.
            ett moratorium angående forskning och utveckling av GMO-produkter.
            Det är viktigt att man beaktar och tar den stora oro på allvar
            som många människor känner inför den nya tekniken. Genförändrade
            livsmedel får inte smygas in på butikshyllorna utan konsumenterna
            måste vara ordentligt informerade om de GMO-produkter som kommer
            att finnas till försäljning. Det är genom EU:s konkurrensregler
            inte möjligt, och kanske inte heller önskvärt, att hålla genförändrade
            produkter utanför Sverige. Av dessa skäl anser vi att alla de
            genförändrade livsmedel som kommer ut på den svenska marknaden
            måste vara tydligt märkta. Tillsammans med märkningen måste det
            även finnas bra informationsmaterial tillgängligt i butiker och
            hos konsumentrådgivarna i kommunerna. Kunderna skall kunna göra
            sina val utifrån sina personliga preferenser. Märkning måste självklart
            även omfatta alla tillsatser och kanske till och med avseende
            den teknik som använts, t.ex. vid enzymframställning. En annan
            viktig aspekt på detta problem är att det alltid i handeln måste
            finnas GMO-fria alternativ. Konsumenterna måste ha valfrihet i
            detta avseende. Här måste samhället stimulera till t.ex. ekologiskt
            producerade livsmedel. KRAV har i sitt regelverk inskrivit förbud
            för genförändrade produkter.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            tydlig märkning av genförändrade livsmedel.
          </p>
          <pb facs="riksdagen-motions-pdf/data/199899/mot_199899_mj_0523/mot_199899_mj_0523-0002.pdf"/>
          <p>
            Stockholm den 22 oktober 1998 Mot. 10
          </p>
          <p>
            1998/99MJ523 Kent Härstedt (s) Annika Nilsson (s)
          </p>
        </div>
      </div>
    </body>
  </text>
</TEI>
