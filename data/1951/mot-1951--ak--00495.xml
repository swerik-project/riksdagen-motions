<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00495">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__495/mot_1951__ak__495-001.pdf"/>
      <fw xml:id="i-TvQoi13XkwUUu5rBJ6npLN">
        6 Motioner i Andra kammaren, nr 495.
      </fw>
      <div xml:id="i-45egPdimDFSAUcQan6N69j" type="motHeader">
        <div xml:id="i-9vSczn17CdpCLrBYpnm7VT" type="motTitle"/>
        <div xml:id="i-GdH6LqZkPaxWs52aMgWPMm" type="motSubmissionInfo"/>
      </div>
      <div xml:id="i-MaDyHumYnZnG939VtA2yem" type="motBody">
        <div xml:id="i-5foexKE2aH6wc7XPpA3Uep">
          <p xml:id="i-RndjkhRjhNPX4sRiePfQLa">
            Nr 49535.
          </p>
          <p xml:id="i-BGoPzvJKXhGwE55ftKVau1">
            &amp;örnkoö Av herr Ståhl, i anledning av Kungl. Maj:ts proposition,
            nr : 100, med förslag till religionsfrihetslag m. m.
          </p>
          <p xml:id="i-82aiax6MX6xbB2PjWiujWF">
            Inom de kretsar av vårt folk, som över huvud taget intressera
            sig för frå- gan om ett konsekvent genomförande av religionsfrihetens
            principer, torde i stort sett råda den meningen, att regeringens
            nu framlagda förslag i äm- net (proposition nr 100) i jämförelse
            med de sakkunnigas innebär bety- dande förbättringar. Detta skall
            även här erkännas men dock icke närmare utvecklas. En helt erkännsam
            inställning till regeringsförslaget förutsätter anslut- ning till
            dess principiella grunduppfattning. Självfallet blir bedömningen
            av förslaget en annan, om man i de grundläggande principfrågorna
            intar en från de sakkunniga och regeringen avvikande ståndpunkt.
            Såsom ut- gångspunkt för ett bedömande av det aktuella kyrkopolitiska
            läget torde man böra anlägga den måttstocken, att den nuvarande
            statskyrkan i olika avseenden kan reformeras och förändras men
            icke får berövas sin karak- tär av folkkyrka, vidare att frikyrkosamfunden
            för framtiden måste ga- fanteras en fri och helt oberoende rättslig
            ställning och, för det tredje, att den enskilde medborgaren skall
            äga rätt att fritt ansluta sig till det tros- samfund, han eller
            hon önskar, eller att stå helt utanför. Om en sådan grunduppfattning
            lägges som måttstock på det föreliggande förslaget, måste det
            framstå såsom icke endast otillfredsställande utan även på längre
            sikt såsom rent av ett hot mot både de berörda kyrkosamfundens
            och de en- skilda medborgarnas religionsfrihet i egentlig mening.
          </p>
          <p xml:id="i-LZuEdmkb1JmqaieCV7cEZN">
            Fäster man till en början uppmärksamheten på förslagets konsekvenser
            för (den statliga svenska folkkyrkan, bör respekten för kyrkans
            andliga egenart vara utslagsgivande för varje reform — detta enligt
            toleransens bud även ur deras synpunkt, som betrakta sig själva
            såsom religiöst in- « differenta. Den svenska folkkyrkans egenart
            måste sägas vara bäst ut- tryckt i den folkkyrkotanke, som enligt
            den systematiska teologien på det- ta område anses ha sin upprinnelse
            i Luthers kyrkouppfattning och som i vårt land med största pregnans
            utformats av Einar Billing. Religiöst ut- tryckt kan denna kyrkotanke
            i korthet väl sägas innebära, att folkkyrkan i vårt land är och
            verkar, där Guds oändliga och förekommande nåd är verksam. Eftersom
            enligt denna uppfattning människor av egen eller and- ras kraft
            omöjligen kunna »melde sig ud» ur Guds nåd, kan icke heller
          </p>
          <pb facs="riksdagen-motions-pdf/data/1951/mot_1951__ak__495/mot_1951__ak__495-002.pdf"/>
          <fw xml:id="i-g1xvspjtEtjWr8LBjwhDf">
            Motioner i Andra kammaren, nr 495. I
          </fw>
          <p xml:id="i-5LAL2Y8wdo7yM2veiQiCjh">
            någon svensk medborgare avhugga de band, med vilka han är knuten
            till den övervärldsliga religiösa gemenskap, som kyrkan icke bara
            symbolise- rar utan också är. Frihet att utträda ur denna gemenskap
            innebär i prin- cip en eftergift åt föreningskyrkotypen, eftersom
            därigenom tillhörigheten göres icke till en fråga om Guds nåd
            utan om människans eget ställnings- tagande. Ett sådant steg i
            föreningskyrklig riktning måste för en konse- kvent hävdad folkkyrka
            sägas innebära ett principiellt avsteg. Hur många enskilda som
            utträda har i detta sammanhang föga att betyda. Redan att utträde
            blir möjligt ur den gemenskap, som folkkyrkan är och som i sam-
            hället hittills framträtt såsom statskyrka, måste komma att framstå
            som en brytning med folkkyrkotanken själv. I varje fall kommer
            det i vårt folk att så uppfattas. Möjligen skall man efter utträdesreformens
            genomförande finna folk- kyrkotankens förespråkare söka sin räddning
            i en ideologi, som ungefär skulle kunna tänkas gå ut på att de
            inom statskyrkan kvarstående med- borgarna bilda den institution
            — det rättssubjekt, för att använda den vedertagna termen — som
            utgör den synliga bäraren av den osynliga folk- kyrkan, till vilken
            alla svenskar, sålunda även de som trätt ut, alltfort komma att
            höra, oberoende av egen vilja. Rent teoretiskt kan möjligen en
            sådan kyrkotanke hävdas, men uppenbart är att den av den stora
            allmän- heten kommer att bli oförstådd och framstå snarast som
            en kuriositet. Eftersom folkkyrkan hittills varit och är synonym
            med statskyrkan, så komme efter utträdesreformen den meningen
            snart att tränga igenom, att folkkyrkan omslöte enbart de medborgare,
            som kvarstå i statskyrkan. Folkkyrkan hade med andra ord åtminstone
            i den allmänna uppfattningen principiellt förvandlats till en
            föreningskyrka. Mot denna bakgrund framstår det såsom en ur folkkyrkotankens
            egen synpunkt omöjlig lösning att medge fri utträdesrätt, så länge
            statskyrko- systemet bibehålles. Om däremot själva statskyrkosystemet
            avskaffas, skapas den frihet, som erfordras för att folkkyrkoprincipen
            både teoretiskt och praktiskt skall kunna hävdas och såsom religiös
            kallelse fullföljas. Ty utan statskyrkosystem uppstår ingen fråga
            om utträde. Då spelar det föga roll vilken form man ger åt den
            ekonomiskt-administrativa organisation, som skall handha den yttre
            sidan av folkkyrkans verksamhet. Det kan må- hända vara en stiftelse,
            en landsomfattande ideell eller kanske ekonomisk förening. Detta
            framstår såsom en helt betydelselös lämplighetsfråga, ef- tersom
            det är folkkyrkotanken som då blir det primära. Folkkyrkans nu-
            varande olycksdigra, åt staten vända Janus-ansikte är då borthuggcet.
            Den respekt, som varje svensk, oberoende av uppfattning, är skyldig
            den folkkyrkoprincip, som här i största knapphet till sina konturer
            skisserats och som måste vara en av måttstockarna vid den nuvarande
            aktuella reli- gionsfrihetsreformen, medför sålunda endera av
            två konsekvenser: antingen
          </p>
          <pb facs="riksdagen-motions-pdf/data/1951/mot_1951__ak__495/mot_1951__ak__495-003.pdf"/>
          <fw xml:id="i-3cafz7i3d4d1obF8HwjxWE">
            8 Motioner i Andra kammaren, nr 495.
          </fw>
          <p xml:id="i-YFSTJDJtMPT2fiuvwHzQej">
            statskyrkosystemets bibehållande såsom rättssubjekt för folkkyrkan
            och därmed ett nej till den fria utträdesrätten eller accepterande
            av utträdes- rätten och därmed statskyrkosystemets avskaffande.
            Eftersom frihet att tillhöra eller icke tillhöra någon form av
            synlig kyrkogemenskap i våra dagar utgör ett elementärt medborgerligt
            rättskrav, måste utifrån folk- kyrkotanken såsom sådan statskyrkosystemets
            avskaffande te sig som en oundgänglig konsekvens. Rent parentetiskt
            må här inskjutas, att detta krav, trots riksdagens av- visande
            hållning för endast ett år sedan, framdrives även av andra fakto-
            rer. Prästlönereformen är en sådan, eftersom folkkyrkans prästerskap
            därigenom principiellt fastlåsts vid staten såsom dess tjänare.
            Nu erford- ras endast behörighet för statliga organ att efter
            behov förflytta präster i likhet med övriga statstjänstemän samt
            en ny pastoratsindelning, varige- nom staten bestämmer om den
            kyrkliga verksamhetens yttre räckvidd, för att fiktionen om en
            statskyrklig självbestämmanderätt i dessa väsentliga stycken,
            som beröra själva grundvalarna för kyrkans rörelsefrihet, öppet
            skall framstå som en chimär. Att, såsom skett under en följd av
            år, å ena sidan oförfärat proklamera skilsmässa från staten, om
            kyrkans väsentliga frihet hotas, och å andra sidan resignerat
            finna sig i hela serien av sådana frihetsinskränkningar har redan
            allvarligt skadat kyrkans ställning. De genom statsbandet obestridliga
            förmånerna ha därigenom kommit att framstå såsom för kyrkan viktigare
            än själva den andliga integriteten. Även dessa perspektiv borde
            mana folkkyrkans anhängare att bryta de band med staten, som ändå
            måste brytas, och att göra det i nuvarande klart kyrkovänliga
            konjunktur. Efter några decennier, då steget ändå måste tagas,
            kan läget vara ett helt annat och för kyrkan avsevärt sämre än
            nu. Elt stort ansvar är förenat med bedömandet av den rätta tidpunk-
            ten. Och härmed återknyter jag till huvudtanken i denna framställning,
            näm- ligen att månhet om folkkyrkoprincipen och dess frihet att
            arbeta i vårt folk konsekvent måste leda fram till ett yrkande
            om avslag på det förelig- gande regeringsförslaget i denna del.
          </p>
          <p xml:id="i-JKPijd9qEzpXwWGnxgMjxY">
            Om uppmärksamheten därefter riktas på förslagets konsekvenser
            för de frikyrkliga samfunden, skall gärna medges att både samfundens
            och de- ras medlemmars ställning på kort sikt i icke oväsentliga
            avseenden kan förbättras. Sådana frikyrkomedlemmar, som känt den
            hittills obligatori- ska statskyrkotillhörigheten som ett tvång,
            få nu möjlighet att befrias ur detta tvång. Frikyrkosamfundens
            medlemmar erkännas såsom behöriga att undervisa i kristendom,
            vissa av deras pastorer auktoriseras som vigsel- förrättare osv.
            Dessa ögonskenliga och närliggande fördelar torde också utgöra
            förklaringen till den på ansvarigt frikyrkohåll icke ovanliga
            men
          </p>
          <pb facs="riksdagen-motions-pdf/data/1951/mot_1951__ak__495/mot_1951__ak__495-004.pdf"/>
          <fw xml:id="i-9vSC57KMcBbmvqjhF8dHMu">
            Motioner i Andra kammaren, nr 495. 9
          </fw>
          <p xml:id="i-KgjXFEjhqpe6YcyxJwcv4i">
            ganska anmärkningsvärda uppfattningen, att man väl anser en konsekvent
            skilsmässa mellan stat och kyrka såsom den enda, både principiellt
            och praktiskt riktiga lösningen, men att man det oaktat underlåter
            att fram- föra och hävda detta krav och i stället överlåter ansvaret
            därför på stats- kyrkans egna målsmän. Följden av denna tvehågsenhet
            i en fråga, som för några år sedan hade karaktären av allvarlig
            samvetssak, har blivit, att den breda frikyrkoopinionen i vårt
            land numera förefaller desorienterad i denna centrala kyrkopolitiska
            angelägenhet. Man vet, vad man anser vara den riktiga lösningen,
            men man vågar icke driva och hävda den, tydligen därför att man
            icke är övertygad om dess bärkraft. Denna underlåtenhet att taga
            ställning i principfrågan har kommit regeringsförslaget att fram-
            stå såsom en lättare acceptabel utväg, vilket i sin tur kan driva
            åtmin- stone de större frikyrkliga samfunden in i ett läge, som
            på lång sikt hotar att vålla även dem stora inre och yttre svårigheter.
            Av de påtagliga inre svårigheterna skola här nämnas endast två.
            Fri- kyrkopastorerna, som i ett system med konsekvent religionsfrihet
            skulle vara helt oberoende av staten och intaga samma ställning
            som folkkyr- kans prästerskap, bli efter den nu föreslagna reformens
            genomförande var- ken det ena eller det andra. En skilsmässa mellan
            stat och kyrka skulle givetvis medföra obligatoriskt civiläktenskap
            även i vårt land. Nu und- vikes detta, vilket får till följd,
            att endast vissa av de fria samfundens pastorer erhålla statlig
            auktorisation att förrätta vigsel. Det är anmärk- ningsvärt, att
            fria kristna samfund över huvud anse sig kunna godtaga en sådan,
            i äldre frikyrkomening otänkbar statsauktorisation, ty denna kom-
            mer att i själva samfundens mitt införa en statlig gradering av
            en predi- kantkår, som har sitt upphov och sitt existensberättigande
            just däri, att dess föregångare en gång enständigt vägrade att
            i andliga ting ha den ringaste befattning med staten. Här utsås
            genom den nu aktuella refor- men ett frö till inre söndring inom
            de frikyrkliga samfunden och deras predikantkårer, vilken på lång
            sikt svårligen kan undgå att erhålla ödes- digra konsekvenser.
            Denna inre söndring måste emellertid av allt att döma bli ännu
            allvar- ligare i ett annat stycke, nämligen då de enskilda medlemmarna
            ställas inför avgörandet: utträda ur statskyrkan eller icke. Ingen
            kan förutsäga framti- den i detta eller andra avseenden, men det
            torde icke finnas anledning be- tvivla det inom samfundsledningarna
            vanliga antagandet, att metodisterna konsekvent komma att utträda,
            baptister inom olika riktningar att dela sig ungefär i två hälfter,
            pingstvänner och missionsförbundare slutligen att till övervägande
            del kvarstå inom statskyrkan. Utträda eller icke göres för de
            fria samfundens medlemmar till en samvetsfråga, i vilken olika
            me- ningar måste vålla strid. Men härmed har man placerat ett
            i längden ex plosivt ämne i frikyrkosamfundens mitt både rättsligt
            och religiöst. Ty
          </p>
          <pb facs="riksdagen-motions-pdf/data/1951/mot_1951__ak__495/mot_1951__ak__495-005.pdf"/>
          <fw xml:id="i-FvffxQe5kdjZcR1p5PTWmA">
            10 Motioner i Andra kammaren, nr 495.
          </fw>
          <p xml:id="i-PAHprCzF54SALB9RZGWiWB">
            även om just i nuvarande dagskonjunktur frågan om frikyrkorörelsens
            förhållande till stat och statskyrka kan synas vara skjuten i
            bakgrunden, säger all erfarenhet, att detta spörsmål principiellt
            måste vara och förbli av central karaktär, eftersom det just är
            det andliga behovet att befria samvetena från beroende av stat
            och statskyrka, som kommit frikyrko- samfunden att en gång springa
            fram och sedermera växa ut. Om regerings- förslaget förverkligas,
            kommer spänningen mellan å ena sidan den and- liga friheten och
            å den andra lydnaden under staten att icke som hittills vara förlagd
            utanför de frikyrkliga samfunden utan i stället placeras i deras
            centrum. Konsekvenserna måste bli oundvikliga påfrestningar på
            endräkt och handlingskraft, uppenbara om icke i nuvarande generation
            så i kommande. Båda de här i korthet skisserade spänningsmoment,
            som regeringsför- slaget kommer att medföra för de svenska frikyrkosamfunden,
            skulle up- penbarligen helt undvikas, därest i stället bandet
            mellan stat och kyrka avklippes. Men även utåt komma frikyrkosamfunden,
            om regeringsförslaget för- verkligas, att drivas in i ett läge,
            som ur synpunkten av grundarnas avsik- ter och rörelsens djupaste
            frihetsintentioner i längden måste bli skevt, ja, sannolikt ohållbart.
            Ty vilken principiell ställning erhålla genom denna reform de
            fria samfunden? Jo, om medlemmarna till övervägande del ut- träda
            ur statskyrkan, bli samfunden jämställda med denna. Men samlti-
            digt berövas medlemmarna rätten och möjligheten att deltaga i
            och öva inflytande på ett betydande antal medborgerliga avgöranden,
            som just för dem måste te sig livsviktigare än vad de göra för
            andra, religiöst likgiltiga eller neutrala medborgargrupper. Reformen
            innebär sålunda å ena sidan, att vem som vill har rätt att utträda
            ur statskyrkan, men den döljer icke konsekvenserna för den som
            utträder: han avsäger sig ett inflytande, som hans samvete icke
            tillåter honom att avsäga sig. Ett vaket samvete med kristliga
            intentioner på samhällslivet försättes sålunda genom reformen
            i en konflikt, som är helt enkelt olöslig. Vidare måste det sägas
            vara en oformlighet, att genom här föreslagna lagstiftning de
            frikyrkliga samfundens ställning till staten och statskyr- kan
            kommer att bli beroende av deras medlemmars individuella ställnings-
            tagande. Samfunden själva och deras ledningar kunna icke utöva
            infly- tande härpå. Om medlemmarna över lag utträda, blir samfundet
            oberoende. Utträda de icke i något större antal, får samfundet
            karaktär av en inom- kyrklig fromhetsriktning, en »trossammanslutning&gt;
            om man så vill. Ut- träder den ena hälften av medlemmarna, medan
            den andra stannar kvar, blir samfundet varken det ena eller det
            andra. Även i detta avseende för- sättas de enskilda friky rkomedlemmarna
            i en samvetskonflikt av i många fall oöverkomlig art.
          </p>
          <pb facs="riksdagen-motions-pdf/data/1951/mot_1951__ak__495/mot_1951__ak__495-006.pdf"/>
          <fw xml:id="i-MmMDQdWZ5J7xoerRPnGv4y">
            Motioner i Andra kammaren, nr 495. 11
          </fw>
          <p xml:id="i-A6B2sqqsYmMevy5Gvgv6hR">
            Slutligen måste för de frikyrkosamfund, vilkas medlemmar icke
            i större antal komma att utträda, uppstå en på lång sikt ohållbar
            situation även i så måtto, att de icke längre bli de facto fria.
            Dessa samfund ha genom med!emmarnas individuella ställningstagande
            kommit att bli inomkyrkli- ga rörelser i stället för såsom hittills
            fria samfund. Den följdverkningen kan icke tänkas bort, att dessa
            samfund — och det gäller de största och mest livskraftiga — härigenom
            förvandlas till inomstatskyrkliga fromhets- filialer av i stort
            sett samma karaktär som hittills Evangeliska fosterlands- stiftelsen,
            i och för sig sålunda av högsta moraliska och religiösa kvalitet
            men ändå utan egen egentlig rättslig och opinionsbildande plattform
            i vårt folkliv. Man kan kanske invända, att detta är att se spöken,
            och icke minst inom de frikyrkliga kretsar, där man undgått att
            upptäcka de här skisse- rade riskerna, torde en dylik invändning
            ligga nära till hands. Visst kan man hänge sig åt tron, att framtiden
            just i detta fall skall ge rätt åt opti- mismen, men man måste
            konstatera, att den lättvunna förhandlings- och kompromissviljan
            sällan får rätt i samvetsfrågor av djupare innebörd. Där är det
            dess bättre i regel den principiella rätlinjigheten, som får fram-
            tidens vitsord. För den som anser, att mångstämmigheten även på
            det reli- giösa området är ett livsvillkor för ett fritt folk,
            framstår varje ingrepp, som kan hota friheten till nyanser och
            opinioner, såsom en djup och all- varlig fara. även av dessa skäl
            måste regeringsförslaget te sig oantagligt för dem, som i fria
            och starka kyrkosamfund se aktiva och f. n. omistliga med- arbetare
            till vårt folks fostran och lyftning. För dem utgör just mångfal-
            den av andliga livsyttringar och uttrycksformer värden, som genom
            lag- stiftning icke få spolieras eller riskeras. Ur de synpunkter,
            som här utvecklats beträffande de frikyrkliga sam- fundens ställning,
            framstår sålunda likaledes en skilsmässa mellan stat och kyrka
            såsom den enda i princip godtagbara lösningen, eftersom samt-
            liga de svårigheter för frikyrkosamfunden, som den nu föreslagna
            refor- men kommer att medföra, därigenom skulle elimineras. I
            denna del må endast ytterligare en invändning i största korthet
            berö- ras, nämligen den, att även om den tankegång om skilsmässa
            mellan stat och kyrka, som här skisserats, i princip må vara riktig,
            anser man sig dock icke böra taga de praktiska konsekvenserna
            av att nu med eftertryck ak- tualisera detta krav. Att denna ståndpunkt
            hävdas på de håll, där man är religiöst indifferent men politiskt
            aktiv och statstroende, är begripligt, t. o. m. följdriktigt.
            Denna ståndpunkt är förståelig även hos tjänare i en statlig kyrka,
            som i en skilsmässa se ett hot mot både sin verksam- hetskrets
            och sin ekonomiska trygghet. Ståndpunkten är däremot knap- past
            begriplig hos ansvariga representanter för en folkkyrka, som i
            denna verkligen se ett instrument för högre intressen och som
            icke kunna undgå att konstatera, att denna kyrkoform numera visserligen
            långsamt men så
          </p>
          <pb facs="riksdagen-motions-pdf/data/1951/mot_1951__ak__495/mot_1951__ak__495-007.pdf"/>
          <fw xml:id="i-MyTcVbqHWBac6DGC9MtzeN">
            12 Motioner i Andra kammaren, nr 495.
          </fw>
          <p xml:id="i-6RaveRRFAKw1mmaPZErTaZ">
            mycket mera säkert anpassas till att bli ett smidigt redskap
            i händerna på en allt starkare statsmakt. Slutligen måste denna
            ståndpunkt sägas vara helt oförenlig med anslutningen till de
            fria samfund, vilka tillkommit som en reaktion mot statstvånget
            och som under decennier i handling visat, att den övertygelse,
            genom vilken dessa samfund en gång blevo till, också hållit i
            vardagens mödor.
          </p>
          <p xml:id="i-2UXwWoZMZ5g15wE5p4oq2k">
            Slutligen några ord om den föreslagna reformen ur deras synpunkt,
            som icke vilja ha med kyrka och religion att skaffa men som däremot
            önska att genom en utträdeshandling få bekänna, att de icke bekänna.
            Må vara, att det för dem kan te sig bättre att få utträda än att
            alls icke få det. Men att detta utträdande även för dem ter sig
            som en torftig och hållningslös kom- promisslösning har många
            gånger omvittnats. På deras håll torde praktiskt taget inga anhängare
            kunna vinnas för den nu föreslagna reformen, om den rättframma
            och enkelt renhåriga lösningen såsom ett praktiskt alternativ
            låge inom räckhåll, nämligen boskillnad mellan stat och kyrka.
            Ingen torde utifrån de okyrkligas synpunkt kunna ens tillnärmelsevis
            nöjaktigt förklara den säregna anordningen, varför just vissa
            barn skola födas in i en viss kyrka, därför att deras föräldrar
            inte utträtt ur den. Även på en rad andra punkter innebär regeringens
            förslag liksom givetvis i ännu högre grad de sakkunnigas ur deras
            synpunkt, som önska stå utanför kyrkotillhörighet, oformligheter.
            För dem skulle en skilsmässa mellan stat och kyrka te sig som
            den enda rimliga och naturliga lösningen. Om de ändå med jämnmod
            motse det beslut, genom vilket huvuddragen i detta förslag upphöjes
            till lag, torde förklaringen vara den, att de anse saken för bagatellartad
            för att motivera oppositionella opinionsrörelser i större skala.
            Är icke detta i själva verket det hårdaste betyg, som kan ges
            åt den dissenterlagre- form, som riksdagen nu går att ta ställning
            till?
          </p>
          <p xml:id="i-BRcdWhYshGhkG1DHRcqJQL">
            Till sist kanske invändes, att det resonemang, som här utvecklats,
            i och för sig må vara riktigt men icke bör utgöra hinder för en
            del- eller etapp- lösning av den typ, som regeringsförslaget innebär.
            Härtill må svaras, att utvecklingen sannolikt genom det föreliggande
            förslaget kommer att län- kas i sådan riktning, att en lösning
            enligt de här antydda riktlinjerna icke inom överskådlig tid blir
            möjlig. Statskyrkan kommer, om detta förslag förverkligas, att
            erhålla en fastare ställning, eftersom utträdesfrekvensen ur densamma
            med all säkerhet blir mycket minimal. Parallellt därmed kommer
            staten, såsom ovan antytts, att förskaffa sig ett allt starkare
            grepp om statskyrkan. Det religiösa livet i vårt land kommer med
            andra ord ge- nom denna reform att mera markant än hittills fogas
            in under ett direkt eller indirekt statligt inflytande, där opposition
            alltid med framgång kan
          </p>
          <pb facs="riksdagen-motions-pdf/data/1951/mot_1951__ak__495/mot_1951__ak__495-008.pdf"/>
          <fw xml:id="i-7CPmqEehjdPg92As5MRuEu">
            Motioner i Andra kammaren, nr 495. 13
          </fw>
          <p xml:id="i-9qfBR9XGkdsm4ESUkbUV97">
            avböjas under hänvisning till det förhållandet, att vem som vill
            har sin frihet att utträda.
          </p>
          <p xml:id="i-SDeA8NYKBP3JVujcbE5YHF">
            Såsom här påvisats, är det föreliggande förslaget principiellt
            oförenligt med och måste befaras bli på lång sikt menligt för
            både de folkkyrkliga och frikyrkliga uttrycksformer för religiöst-kristet
            liv, som vi äga i vårt land och som böra ha möjlighet att utöva
            ett avgörande inflytande på vårt folks tro och livshållning. Förslaget
            är otvivelaktigt skickligt utformat, men denna skicklighet att
            anpassa lösningen av en så viktig fråga efter vår tids säreget
            odeciderade andliga och kyrkopolitiska konjunktur utgör yt- terligare
            ett skäl varför det bör avböjas. Med stöd av här anförda synpunkter
            får jag hemställa, att riksdagen måtte avslå Kungl. Maj:ts proposition
            nr 100 och i stället anhålla om en ny, allsidig och förutsättnings-
            lös utredning med sikte på skilsmässa mellan stat och kyrka under
            för de svenska kyrkosamfundens fortbestånd och ut- veckling betryggande
            former.
          </p>
          <p xml:id="i-YJuoiu6oFRtm62SMjrLUPn" type="date">
            Stockholm den 29 mars 1951.
          </p>
          <div xml:id="i-NjZ2cE2CAHKREtob64rW3z" type="signatureBlock">
            <p xml:id="i-5ovBxY9CrJTsciwozMTSDK" who="i-7cCozgpY4EZrWku38osFxG" type="signature">
              Manne Ståhl
            </p>
          </div>
        </div>
      </div>
    </body>
  </text>
</TEI>
