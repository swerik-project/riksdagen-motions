<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-02803">
  <teiHeader>
    <fileDesc>
      <titleStmt>
        <title>Liberal politik för ett levande civilsamhälle</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2803 av Christer Nylander m.fl. (L)</title>
          <idno type="rdwebb">H7022803</idno>
          <rs type="number">2803</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7022803/text</ref>
          <ref type="dokument_url_html">http://data.riksdagen.se/dokument/H7022803</ref>
          <ref type="dokumentstatus_url_xml">http://data.riksdagen.se/dokumentstatus/H7022803</ref>
          <ref type="docx">http://data.riksdagen.se/fil/0FABB889-6164-4E19-84F7-DF5450C27E83</ref>
          <ref type="pdf">http://data.riksdagen.se/fil/65D8D256-7773-428C-B24E-7BA1A843505E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Qp2QCB1mpaATjbzq79amW9" type="signed"/>
        <correspContext corresp="i-Qp2QCB1mpaATjbzq79amW9">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-CEoXmTsw2anzV9sEkBqjwx" type="submitted">
          <date when="2019-10-03"/>
          <time when="12:46:13"/>
        </correspAction>
        <correspAction xml:id="i-XkyACRmEKNx3rdkfoiYsfG" type="reviewed">
          <date when="2019-10-03"/>
          <time when="15:00:26"/>
        </correspAction>
        <correspAction xml:id="i-9xg3K1y4SEczfpzQ2whNTt" type="referred">
          <date when="2019-10-11"/>
        </correspAction>
        <correspAction xml:id="i-R3hspXJSvBAtmBJQfcfw9Z" type="assigned">
          <date when="2020-06-24"/>
          <time when="15:59:26"/>
        </correspAction>
        <correspContext corresp="i-R3hspXJSvBAtmBJQfcfw9Z">
          <ref type="assignedTo">Kulturutskottet</ref>
        </correspContext>
        <correspAction xml:id="i-DpzNp6fiRmvAPHjG8s6SAz" type="behandlas_i"/>
        <correspContext corresp="i-DpzNp6fiRmvAPHjG8s6SAz">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2803 av Christer Nylander m.fl.
          (L) Liberal politik för ett levande civilsamhälle
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-ByiivGf58oyhdjDGh3N2dx">
            Förslag till riksdagsbeslut
          </head>
          <list style="ol">
            <item xml:id="i-UEhN1RkeRmXGYH7DuUVMFw">
              Riksdagen ställer sig bakom det som anförs i motionen om en översyn
              av statens stöd till civilsamhällesorganisationerna och tillkännager
              detta för regeringen.
            </item>
            <item xml:id="i-SFuHi5iQdYApwQ8dS8RJha">
              Riksdagen ställer sig bakom det som anförs i motionen om att
              förbättra villkoren för idéburna aktörer i välfärdssektorn och
              tillkännager detta för regeringen.
            </item>
            <item xml:id="i-Tgot1yQpmvYS9GRnykdJwx">
              Riksdagen ställer sig bakom det som anförs i motionen om att
              klargöra rättsläget för föreningslivet och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-65Nw5dgJcZpb7MuXqMtvfT" type="h1">
            Motivering
          </head>
          <p xml:id="i-R1shfxWqAteibRnF6Bj8jF">
            Ett gott samhälle byggs upp underifrån. Det skrivs och talas
            ofta om hur civilsamhället bidrar till att stärka demokratin.
            Det är naturligtvis sant, men civilsamhället är inte ett komplement
            till demokratin, det är demokratins ursprung och förutsättning.
          </p>
          <p xml:id="i-AewUeVLYFJfce7WfQLxBXw">
            Det startar med att enskilda människor väljer att samarbeta,
            organisera sig eller starta föreningar och organisationer. Politiken
            och demokratin finns för att civilsamhället drog slutsatsen att
            de inte räckte till för vissa uppgifter – inte tvärtom. Det offentliga
            bör ses som ett komplement till civilsamhället, det är inte civilsamhället
            som är ett komplement som ska lösa sådant som det offentliga inte
            klarar av. Ibland bör det offentliga till och med ta ett steg
            tillbaka för att låta människor fritt och frivilligt lösa de problem
            de ser.
          </p>
          <p xml:id="i-4rTZQ1z8Ce5vtKBUqMGTMP">
            Liberalerna och alliansregeringen gjorde en lång rad förändringar
            på detta område, som stärkte civilsamhällets roll i samhället.
            Vi underlättade till exempel för att delta i upphandlingar och
            leverera välfärdstjänster. Det finns mycket kvar att göra på detta
            område. Många civilsamhällesorganisationer vill göra detta, och
            många kan tillföra värden som offentliga eller kommersiella aktörer
            saknar. Men det måste ske på civil­samhällets villkor. De måste
            själva få definiera sina syften, och dessa är sällan att leverera
            de tjänster som politiken bestämmer.
          </p>
          <p xml:id="i-PxM3Vanp7qyBYspmS2JLmk">
            Civilsamhällespolitiken måste också handla om att underlätta
            för civilsamhälles­organisationerna att göra det de själva önskar.
            Det är genom att vara fria och frivilliga som de blir en grundsten
            för vår demokrati.
          </p>
          <p xml:id="i-VRvaciSafz8UoDBzHtsQW9">
            Liberalernas föregångare var engagerade inom frikyrkor, i nykterhetsrörelsen
            och i den tidiga arbetarrörelsen, på folkhögskolor och i akademin,
            på landet och i staden. Där byggdes det välfärdssamhälle vi idag
            tar för självklart. Sveriges historia av ett starkt folkrörelseengagemang
            lägger en god grund för en fortsatt välfärdsutveckling. Men civilsamhällespolitiken
            måste också följa med i de senaste årens snabba framväxt av nya
            mötesplatser, med cirkulär ekonomi, crowdfunding och volontärarbete
            som inte sällan organiseras med hjälp av sociala medier. Det offentliga
            stödet till civilsamhället ska vara långsiktigt och ha tydliga
            ramar och mål. Barn- och ungdomsverksamhet samt verksamhet av,
            med och för grupper som annars har svårt att hävda sig bör vara
            prioriterat.
          </p>
          <p xml:id="i-ACjTseLu5V5zSTjnVAGjoH">
            Samtidigt finns det naturligtvis också destruktiva gemenskaper,
            människor som samarbetar i kriminella gäng, våldsbejakande rörelser
            och förtryckande strukturer. Det är en ibland grannlaga avvägning
            för civilsamhällespolitiken att se skillnad och dra gränser. Förenings-
            och mötesfriheten är ett av demokratins fundament, men det är
            inte en inskränkning av föreningsfriheten att inte få offentligt
            stöd om man inte delar demokratins fundamentala värderingar.
          </p>
          <head xml:id="i-GFq3as1Pxf5H1rmYgbNT9r" type="h2">
            Se över stöden till civilsamhällesorganisationerna
          </head>
          <p xml:id="i-T1BtaPcYJYoGohDq7ERhHn">
            Det finns många olika sorters civilsamhällesorganisationer, och
            de får många olika typer av statligt stöd. Barn- och ungdomsorganisationer
            får till exempel stöd från MUCF, Myndigheten för ungdoms- och
            civilsamhällesfrågor – om de inte samtidigt är en idrottsorganisation
            förstås, för då får de stöd genom Riksidrottsförbundet. Även etniska
            organisationer och hbtq-organisationer får sitt stöd genom MUCF.
            Trossamfund får stöd från Nämnden för statligt stöd till trossamfund,
            folkbildningsorganisationer genom Folkbildningsrådet, friluftsorganisationer
            genom Svenskt Friluftsliv medan pensionärs­organisationer och
            funktionshindersorganisationer kan söka stöd från Socialstyrelsen.
            De frivilliga försvarsorganisationerna får i sin tur stöd från
            Försvarsmakten och MSB, Myndigheten för samhällsskydd och beredskap.
            Det är olika utgiftsområden i stats­budgeten, olika departement
            och olika regelverk som styr stödet. Ibland fördelas det av en
            myndighet, ibland av organisationerna själva genom en paraplyorganisation.
            Vissa typer av organisationer har särskilt förmånliga skatteregler,
            andra inte. En del av dessa skillnader är välmotiverade och handlar
            om att villkoren för olika typer av organisa­tioner är olika.
            Andra skillnader är dock svårare att försvara och beror mer på
            att stödet har tillkommit vid olika tidpunkter och av olika orsaker.
          </p>
          <p xml:id="i-LVLD628wHdBur7XzC9A185">
            Vi vill se en samlad översyn av de olika statliga stöden till
            civilsamhället. Grund­inställningen ska vara att de ska bygga
            på långsiktighet, tydliga mål och en skarp uppföljning av målen
            – men inte detaljstyrning. Möjligheten för civilsamhällets organisationer
            att egenfinansiera sin verksamhet bör stärkas. I det sammanhanget
            behöver även regelverk och kontrollsystem skärpas så att extremistiska
            och våldsbeja­kande rörelser inte kan få stöd. Januariavtalets
            skrivningar om att inga offentliga medel ska utbetalas till föreningar
            eller religiösa samfund som genomför barnvigslar eller sanktionerar
            annan hedersrelaterad brottslighet är en självklar del i detta,
            men mer behöver göras.
          </p>
          <p xml:id="i-VsgvWbMqPccgNFreDdZ79p">
            Den byråkratiska bördan på civilsamhällesorganisationerna bör
            minskas. Offentliga regelverk som skatteregler och bidragsregler
            måste ta hänsyn till att en ideell förening har en annan administrativ
            kapacitet än ett kommersiellt företag. Det handlar bland annat
            om de komplikationer som finns till följd av EU-samarbetet.
          </p>
          <p xml:id="i-9MWN6JhVKPsLgekqZKfVbw">
            Föreningslivet är en värdefull tillgång i det svenska samhället.
            Men det som i vårt land är en självklarhet är ovanligt utanför
            Norden. Det skapar en särskild utmaning i relation till EU-rätten
            att det som hos oss bedrivs i föreningar med allmännytta och medlemsnytta
            i fokus organiseras på annat sätt i andra länder. Det kan leda
            till, och har lett till, kulturkrockar när regelverk som har sitt
            ursprung i EU-samarbetet ska imple­menteras i Sverige där ideella
            föreningar kan komma att likställas med vinstdrivande företag.
            Regler som i grunden handlat om att upprätthålla fri konkurrens
            och fri rörlighet för människor, varor och tjänster har blivit
            regler som försvårar vardag och utveckling i icke-vinstdrivande
            föreningar. Denna fråga tas bland annat upp i ”Palett för ett
            stärkt civilsamhälle” (SOU 2016:13). Det är centralt att ideella
            allmännyttiga föreningar inte ska bedömas efter strikt marknadsekonomiska
            principer. Regeringen bör skyndsamt ta initiativ till att klargöra
            det EU-rättsliga läget vad gäller situationer då ideell verksamhet
            strider mot EU:s konkurrensregler. Utifrån det klargörande bör
            regeringen säkerställa att föreningslivet kan behålla sin särart
            ur ett konkurrensrättsligt perspektiv.
          </p>
          <head xml:id="i-D3qsZuxHvEZzWnhR7SnLSx" type="h2">
            Bättre villkor för idéburna aktörer i välfärden
          </head>
          <p xml:id="i-VrDwewvnEgWTTLjSrtcBXn">
            Genom den sakpolitiska överenskommelsen mellan Socialdemokraterna,
            Miljöpartiet, Centerpartiet och Liberalerna har vi gemensamt uttalat
            att ”den enskildas valfrihet är en central del av den svenska
            välfärdsmodellen. Därför behövs en mångfald av aktörer och goda
            villkor för enskilt drivna verksamheter inom välfärden som underlättar
            den enskildes aktiva val. Regeringen kommer inte att driva eller
            arbeta vidare med förslag om vinstförbud eller andra förslag med
            syftet att införa vinstbegränsningar för privata aktörer i välfärden.
            Höga kvalitetskrav ska vara styrande”, samt att förslag kommer
            läggas för att säkerställa att alla aktörer inom välfärden oavsett
            driftform har likvärdiga villkor. Inom den ramen anser Liberalerna
            att det är särskilt angeläget att förbättra förutsättningarna
            för idéburna aktörer.
          </p>
          <p xml:id="i-D9bEnguAi5W5SHWqwhaRi4">
            Liberalerna bidrog under alliansregeringens tid till att förbättra
            förutsättningarna för idéburna aktörer i välfärdssektorn. Men
            det finns fortfarande mycket kvar att göra. Krångliga upphandlingsregler,
            dyra tillstånd och en tung byråkrati försvårar för små aktörer.
            Stora, kapitalstarka koncerner köper upp de mindre verksamheterna,
            eller så tvingas de lägga ned. Detta får till följd att medborgarnas
            valfrihet minskar. Möjlig­heterna att göra karriär i ofta kvinnodominerade
            yrken minskar. De offentliga mono­polen ersätts av privata monopol.
          </p>
          <p xml:id="i-Csby2F6CxZmmPpMrt4u2tk">
            Åtgärder för att värna och utveckla den idéburna verksamheten
            är viktiga att få fram för att bevara mångfalden såsom det var
            tänkt när de offentliga monopolen luckrades upp.
          </p>
          <p xml:id="i-NmCowazGbgjxssZT3HiRqZ">
            Non-profit-företagens möjligheter att finansiera investeringar
            i välfärden bör förbättras. Det kan göras genom att exempelvis
            Almi får ett särskilt uppdrag att erbjuda lån anpassade för civilsamhällets
            förutsättningar. Utvidga verksamheten med IOP, idéburet offentligt
            partnerskap, där civilsamhällets aktörer och offentlig sektor
            samverkar kring gemensam verksamhet.
          </p>
          <p xml:id="i-8rSgh32okKv4Zm2LZRWNVz">
            Regelverk och upphandlingar bör utformas så att det är möjligt
            för civilsamhällets aktörer att agera som leverantörer. För att
            göra det möjligt för fler att leverera så bör man anpassa den
            volym som upphandlingen berör. LOV bör vara till huvudregeln och
            LOU till undantaget vid offentligt finansierad tjänsteproduktion
            med privata aktörer.
          </p>
          <p xml:id="i-DhGaWCgdA61cP9hF4Fanpn">
            Det behövs en samlad översyn av hur skattesystemet påverkar den
            civila sektorns möjligheter att bli en starkare aktör inom välfärdsarbetet.
            För det krävs att det finns en insikt om den civila sektorns unika
            förutsättningar och utmaningar.
          </p>
        </div>
        <div type="motSignatures">
          <list>
            <item xml:id="i-MQwJ9titQWEaKLituxRqxU" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-XnxZXj5UfWwLBWt2Rdd1Wn" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-Rk4CMixfwVwrzvkK1uuovh" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-3CuwinrkqRzuVoP3eQep1w" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-GHopjtTDS9ab6cju16xsZ" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-2aTXzhLK8M81jvXNnLiKoF" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-LgErTwpxjwYZJ6wXQ4RqqH" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
