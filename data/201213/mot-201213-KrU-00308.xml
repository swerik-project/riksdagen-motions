<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00308">
  <teiHeader>
    <fileDesc>
      <titleStmt>
        <title>Flyttningen av Kiruna</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyttningen av Kiruna</title>
          <idno type="rdwebb">H002Kr308</idno>
          <rs type="number">Kr308</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr308/text</ref>
          <ref type="dokument_url_html">http://data.riksdagen.se/dokument/H002Kr308</ref>
          <ref type="dokumentstatus_url_xml">http://data.riksdagen.se/dokumentstatus/H002Kr308</ref>
          <ref type="doc">http://data.riksdagen.se/fil/4B18FB67-01CA-44F7-BBE8-B91032F9F691</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KnFsNKTE5SqbU2bsmNMvxj" type="signed"/>
        <correspContext corresp="i-KnFsNKTE5SqbU2bsmNMvxj">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-DAps922XgD6g3L8JK2ez4b" type="numbering">
          <date when="2012-10-08"/>
        </correspAction>
        <correspAction xml:id="i-2k9CnQiiFCpcZrKPAi8e5b" type="submission">
          <date when="2012-10-05"/>
        </correspAction>
        <correspAction xml:id="i-KPuoWNBfPLYqEC4u72eHcE" type="transfer">
          <date when="2012-10-05"/>
        </correspAction>
        <correspAction xml:id="i-8FyMuAVqPySTjnWNFDemXu" type="assigned"/>
        <correspContext corresp="i-8FyMuAVqPySTjnWNFDemXu">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XzbNuNSHBUt8hwHM9BVqCp" type="motHeader"/>
      <div xml:id="i-FjGzRJmSbJCJWazeokCHFR" type="motBody">
        <div xml:id="i-Xq6osjxv3s4ybmgdshw1V6" type="motProposal" subtype="förslag">
          <head xml:id="i-YZiFKU8dLrEpigKnf9YU62">
            Förslag till riksdagsbeslut
          </head>
          <p xml:id="i-KnmTGMCyM2RwYX2w2WqyMu">
            Riksdagen tillkännager för regeringen som sin mening vad som
            anförs i motionen om att låta Riksantikvarieämbetet ansöka hos
            Unesco om att flyttningen av Kiruna stad förs upp på Unescos världsarvslista
            och att därmed kunna verka för att stöd från Europeiska unionen
            utgår för den kulturgärning flyttningen och dokumentationen av
            att flytta en stad innebär.
          </p>
        </div>
        <div xml:id="i-SrGm9VhCHA2BUshdimdrt7" type="motContent">
          <head xml:id="i-3dSaBqYMkwoQrRZJ7eFKRs" type="h1">
            Motivering
          </head>
          <p xml:id="i-237VWExD3RJqokYSxgtJVR">
            Sverige har 2012 fått sitt första nya världsarv godkänt sedan
            2005. Det är glädjande och ansvarsfullt.
          </p>
          <p xml:id="i-F4ent21S91BGHuTrrRmkpN">
            I Sverige finns därmed femton världsarv upptagna på Unescos lista:
          </p>
          <list xml:id="i-RsPx73793Ygt2UWJvLXbf3" style="ol">
            <item xml:id="i-4B4mQcxNbkHGifLfTz8UTh">
              Drottningholm kungligt residens från 1700-talet med unikt bevarad
              slottsteater från 1700-talet (1991).
            </item>
            <item xml:id="i-QM7wnW6J8xSzfVuG68B9A4">
              Birka handelsplats och stad från 770970 (1993).
            </item>
            <item xml:id="i-EPMFbXm8FugoV2sJ52XW9J">
              Engelsbergs bruk i Fagersta intakt järnbruk från 1700-talet (1993).
            </item>
            <item xml:id="i-MNSivgTRs4J545vCGNceJc">
              Hällristningsområdet i Tanum obruten bosättning under 8 000 år
              (1994).
            </item>
            <item xml:id="i-WtLXbgaXFNgin1X1jVD1m4">
              Skogskyrkogården av Gunnar Asplund i Enskede (1994).
            </item>
            <item xml:id="i-NvPPCvwWaJAnHdFVKtVwsv">
              Hansastaden Visby med intakt ringmur och bevarat gatunät (1995).
            </item>
            <item xml:id="i-BYaHCmBrNyUs4XzmZJ3fE6">
              Gammelstads kyrkstad med sin bebyggelse från 1300-talet (1996).
            </item>
            <item xml:id="i-KoXieczo8JDN7vhQifRoDx">
              Laponia orörd natur i samiskt kulturlandskap (1996).
            </item>
            <item xml:id="i-L8rnMZh95GPHKVBLjSBVVL">
              Örlogsstaden Karlskrona Europas mest kompletta örlogsstad (1998).
            </item>
            <item xml:id="i-4DNSUZg19JMJid7zd4EN8R">
              Södra Ölands odlingslandskap (2000).
            </item>
            <item xml:id="i-MjZxwgnC5Zyz286cRC42Co">
              Höga kusten med en av de största landhöjningarna i världen (2000).
            </item>
            <item xml:id="i-JXmtA4HPsV9n42ZuFb6qt8">
              Falu koppargruva landskap med århundraden av kopparutvinning
              (2001).
            </item>
            <item xml:id="i-Gyso4WRypdUpyb6dLZtUrf">
              Grimetons radiostation i Varberg unik långvågssändare för transatlantiska
              förbindelser i en tidigt trådlös värld (2004).
            </item>
            <item xml:id="i-3QiE6w6LG1QHxgNbS41zpo">
              von Struves meridianbåge astronomen Friedrich Georg Wilhelm von
              Struves (18161855) 265 mätpunkter på 30 km avstånd från Hammerfest
              till Ismail genom tio länder som genom att mäta breddgradernas
              längd jämfört med ekvatorn hjälpte till att bestämma jordklotets
              form; fyra av de på svenskt territorium sju ingående mätpunkterna,
              Tynnyrilaki i Kiruna, Jupukka i Pajala, Pullinki i Övertorneå
              och Perävaara i Haparanda ingår i världsarvet (2005).
            </item>
            <item xml:id="i-W3s6KMRAeZYv756UpmmrDJ">
              Sju hälsingegårdar fyra i Ljusdals kommun, en i Söderhamn, en
              i Ovanåker, en i Bollnäs. De representerar en byggnadstradition
              med stora och rikt utformade och dekorerade hus från 1800-talets
              landsbygd. Målningarna är en blandning av folkkonst samt rokoko
              och utgör sista blomningen i en lång kulturell tradition (2012).
            </item>
          </list>
          <p xml:id="i-KNzp51fYb5MB6JrDTWtuYV">
            Jag anser att också flyttningen av Kiruna stad bör utgöra ett
            världsarv. Flyttningen av Kiruna stad närmar sig med tidens hastighet.
            Rapporterna är många om ras och raseri. Fysiskt har redan en stor
            väg flyttats, ny järnväg dragits, trafikleder ändrats. Nu förestår
            flyttning av allt från bostadshus till kyrka och stadshus till
            miljön i sin helhet. Vad fanns? Vad blev kvar? Hur blev det?
          </p>
          <p xml:id="i-KU5zvUBmfpnEdN8QZqWk3W">
            Att dokumentera detta vilket naturligtvis sker via kommunen,
            LKAB och Riksantikvarieämbetet är en uppgift för framtiden som
            måste göras nu. Och förvisso sker, som utskottet anfört i 2011/12:KrU9,
            redan mycket: Kommunen och länsstyrelsen arbetar med projektet,
            Riksantikvarieämbetet är mycket aktivt, andra svenska myndigheter
            också, en del aktivt, andra mest som åskådare som de flesta av
            oss. En sak är säker: Det finns en fascination kring detta projekt
            som är en process där människors beslut påverkar framtidens miljö
            och natur.
          </p>
          <p xml:id="i-Fyo9xKkDd9cjHFnvudxgLv">
            Statens konstråd har 20102012 i samarbete med Riksantikvarieämbetet,
            Boverket och Arkitekturmuseet drivit uppdraget Samverkan om gestaltning
            av offentliga miljöer inom vilket processorienterade samverkansprojekt
            med kommuner, landsting och fastighetsägare som ska generera goda
            exempel på gestaltning av offentliga miljöer och ökad kunskap
            om samverkansprocesser genomförs, ett av dessa just Gruvstadsparken
            i Kiruna, ett område med bostadsbebyggelse och kulturhistoriskt
            värdefulla miljöer och byggnader, vilket avses omvandlas till
            en väl gestaltad och funktionell parkmiljö för kirunaborna.
          </p>
          <p xml:id="i-XZAig89YN4PsZF4mAczfhK">
            Nybyggnad av städer är inte ovanligt, till och med huvudstäder.
            Att flytta en stad på grund av att den riskerar att sjunka ner
            i jorden är däremot så ovanligt att inget annat exempel existerar.
          </p>
          <p xml:id="i-M9rWTEAhd3CusWjsUPrdAc">
            Visserligen har sedan 1924 ungefär 120 små byar i Tyskland flyttats
            till följd av att kolbrytning omöjliggjort att byarna ovan jord
            blir kvar. Det är de enda kända exemplen på att hela områden,
            bebodda av människor, tenderat att försvinna på grund av att jorden
            under gröpts ur av mänsklig kraft och hand.
          </p>
          <p xml:id="i-47U5WCuye56QkpciJHRWR4">
            Flyttningen av Abu Simbeltemplen 19641968 i Egypten är av annan
            karaktär men mer kända. Hela tempelområdet monterades ner genom
            att huggas ur sina klippor och flyttades 65 meter upp och 200
            meter bort från floden för att bevara templen för eftervärlden
            från de stigande vattenmassorna i och med byggandet av Assuandammen.
          </p>
          <p xml:id="i-6ZxBdzp6AXxzGPXhmg2RbU">
            Nu skall under en tidsperiod av kanske mer än femtio år betydande
            delar av Kiruna, en tid världens till ytan största stad, flyttas.
            Det är i grunden andra etappen i stadens mer än 100-åriga existens.
            Flyttningen är nödvändig för stadens och samhällets överlevnad
            eftersom den utgör förutsättningen för mineral- och gruvföretaget
            LKAB:s möjlighet att leva vidare som gruvföretag.
          </p>
          <p xml:id="i-BKmA53tnuZGNZGnt1C42N3">
            Vid 2008/09 års riksmöte framhöll kulturutskottet (2008/09:KrU3)
            att vad gäller begäran om att föra upp flyttningen på Unescos
            världsarvslista vill utskottet erinra om att en stor del av världsarven
            är belägna i Europa och att västvärldens länder vid generalförsamlingens
            möte 1999 beslutat att inta en mer restriktiv hållning mot nya
            världsarv i denna del av världen.
          </p>
          <p xml:id="i-4A2VrrpDqmaLmKYaerhX6T">
            Det är en korrekt återgivning av Unescobeslutet 1999 men tolkningen
            som ligger nära till hands att göra av rekommendationen kan knappast
            bli att det endast är det geografiska läget som avgör om en unik
            företeelse skall bli världsarv.
          </p>
          <p xml:id="i-EiVBjNQBN6sqmDUG3xTarP">
            Om möjligheten att låta Unesco pröva vad som skall föras upp
            som världsarv finns inget beslut om. Tolkningen att man av hänsyn
            till eventuellt avslag inte alls bör låta pröva en sak, är ingen
            god hållning. Tvärtom visar inte minst besluten vid 2009 och 2010
            års generalförsamlingar inom Unesco, där flera tidigare beslutade
            världsarv ifrågasattes och ställdes under observation för framtida
            bibehållande av världsarvsstatusen, att det inte är geografisk
            belägenhet som är avgörande utan graden av unicitet.
          </p>
          <p xml:id="i-DwbpTu39fsFhBh3upGu1k8">
            När kulturutskottet behandlade förslag likartat detta, bland
            annat i 2008/09:KrU3, 2010/11:KrU10 och 2011/12:KrU9, framhölls
            att Unescos världsarvskonvention syftar till att skydda fysiska
            kulturarv som byggnadsminnen, arkitektoniska verk, monumentala
            skulpturer och målningar, element eller byggnadsverk av arkeologisk
            art, inskriptioner, grottbostäder samt flera företeelser tillsammans
            som är av särskilt stort universellt värde ur historisk, konstnärlig
            eller vetenskaplig synpunkt (artikel 1, konventionen om skydd
            för världens kultur- och naturarv). Slutsatsen var att Unescokonventionen
            svårligen är tillämplig på processer.
          </p>
          <p xml:id="i-UUPL3rU2mYJgiu6VNB8Xgq">
            Åtminstone i vissa fall har emellertid Unesco, av okänd anledning,
            tolkat bestämmelsen extensivt, kanske därför att alla världsarv
            svårligen låter sig inrymmas i den egna definitionen.
          </p>
          <p xml:id="i-SMMdzoPsvUYDAgc6NvWefx">
            Ett exempel utgör det svenska världsarvet von Struves meridianbåge
            (2005) och det speciella med ett annat, från 2000, Höga kusten,
            där landhöjningen är en viktig del av motiveringen till världsarvsstatusen,
            är onekligen ett exempel på en alldeles väldigt långsam men intressant
            process.
          </p>
          <p xml:id="i-NikvSvLzkZRQeGXwX3wy8e">
            Att inte ens låta pröva världsarvsidén Kiruna stads flyttning
            gränsar till uppgivenhet i förtid.
          </p>
          <p xml:id="i-RrEhxVpXNzhvxJ3XnDb2zo">
            Vilka hus skall bevaras? Vilka skall flyttas? Vilka skall rivas?
            Hur skall de hus som bevaras placeras för att den atmosfär och
            känsla som präglat den ursprungliga platsen blir kvar? Vad präglade
            Kiruna då flyttbeslutet togs? Hur såg miljön ut? Hur reagerade
            människorna? Vilka konsekvenser fick beslutet ur demografisk synvikel?
            Ur företagandeperspektiv? Föreningsverksamhet? Sammanhållning?
            Debatt?
          </p>
          <p xml:id="i-3aEhiuapcTCPGDgHXVYzmY">
            Frågorna kommer att ställas i framtiden.
          </p>
          <p xml:id="i-ModVv4aJuXjEkVxTK55WQP">
            Men svaren kan bara ges i dag.
          </p>
        </div>
        <div xml:id="i-7Ekqodssb16RdKVgWGaC7d" type="signatureBlock">
          <list xml:id="i-NXYLuFzfY9Re8FcH1sZJoy">
            <item xml:id="i-BVS8bw1etikZ3zx53ytrqL" who="i-XcAqMe3ntVBboWUxqACfz" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
