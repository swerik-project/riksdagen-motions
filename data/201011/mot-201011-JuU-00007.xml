<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00007">
  <teiHeader>
    <fileDesc>
      <titleStmt>
        <title>med anledning av prop. 2010/11:46 Lagring av trafikuppgifter för brottsbekämpande ändamål – genomförande av direktiv 2006/24/EG </title>
        <author corresp="i-NXkJirA9Eh3xDV8PPU3eVE i-CDKhUdmb1S9QFH6sC7PTmi">av Kent Ekeroth och Erik Almqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:46 Lagring av trafikuppgifter för brottsbekämpande ändamål – genomförande av direktiv 2006/24/EG </title>
          <idno type="rdwebb">GY02Ju7</idno>
          <rs type="number">Ju7</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju7/text</ref>
          <ref type="dokument_url_html">http://data.riksdagen.se/dokument/GY02Ju7</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju7</ref>
          <ref type="doc">http://data.riksdagen.se/fil/953B7008-8547-4BCE-B68A-904031AE49FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-CDKhUdmb1S9QFH6sC7PTmi</idno>
            <name>Erik Almqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-D782gXnaHoLpsLJEC8q4FT"/>
        <correspContext corresp="i-D782gXnaHoLpsLJEC8q4FT">
          <ref>Proposition 2010/11:46</ref>
        </correspContext>
        <correspAction xml:id="i-HaVEdLLfWgXvfUpsSMvKnM" type="signed"/>
        <correspContext corresp="i-HaVEdLLfWgXvfUpsSMvKnM">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-CDKhUdmb1S9QFH6sC7PTmi"/>
        </correspContext>
        <correspAction type="referral" xml:id="i-KB9HTy9ekcvX3apcZgP34Z">
          <date when="2011-01-19"/>
        </correspAction>
        <correspAction type="dismissal" xml:id="i-HNbYxgGrhsxSK4ysBzfpQv">
          <date when="2011-01-18"/>
        </correspAction>
        <correspAction type="dismissal" xml:id="i-LsRHTMgGKSe2mm325wAtdj">
          <date when="2011-01-18"/>
        </correspAction>
        <correspAction type="submission" xml:id="i-3azFf1dj2jNCJ6XX7Zc6kT">
          <date when="2010-12-27"/>
        </correspAction>
        <correspAction type="transfer" xml:id="i-NTydEMvgW7aBPpyGWuF9te">
          <date when="2010-12-24"/>
        </correspAction>
        <correspAction type="assigned" xml:id="i-5GLYQfkTNG9F8bYe6CiQsL"/>
        <correspContext corresp="i-5GLYQfkTNG9F8bYe6CiQsL">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MSCEhv9mG3pRyyx3rnzS4m">
            Förslag till riksdagsbeslut
          </head>
          <list style="ol">
            <item xml:id="i-SGgjDSnJk6B1EBuy2Avg2W">
              Riksdagen tillkännager för regeringen som sin mening vad som
              anförs i motionen om att de trafikuppgifter som ska lagras av
              leverantörer i Sverige ej ska få lagras utanför Sveriges gränser.
            </item>
            <item xml:id="i-DByQSrvsnvcPKrmZe1tAb6">
              Riksdagen tillkännager för regeringen som sin mening vad som
              anförs i motionen om att införa en ny bestämmelse om grovt dataintrång
              med strängare straffskala.
            </item>
            <item xml:id="i-JhSTDQnnhFms8w5yeLPS9X">
              Riksdagen tillkännager för regeringen som sin mening vad som
              anförs i motionen om att den tillsynsmyndighet som ansvarar för
              övervakningen av hanteringen av trafikuppgifter årligen rapporterar
              till Sveriges riksdag om omfattningen av begärda trafikuppgifter.
            </item>
            <item xml:id="i-B3TpGdpqC8EW8fZMGonft">
              Riksdagen tillkännager för regeringen som sin mening vad som
              anförs i motionen om att leverantörers skyldighet att lagra uppgifter
              ska uppgå till ett år.
            </item>
          </list>
        </div>
        <div type="motContent">
          <head type="h1" xml:id="i-MCgEkB4CvCyeEkGzFckED7">
            Principiella överväganden
          </head>
          <p xml:id="i-GP2QWzAccn5DKJ9XtbG7WV">
            Sverigedemokraterna har att ta ställning till proposition 2010/11:46
            Lagring av trafikuppgifter för brottsbekämpande ändamål genomförande
            av direktiv 2006/24/EG . Lagförslaget har sitt ursprung i ett
            EU-direktiv som varit föremål för heta debatter inom EU men även
            bland de nationalstater som antagit och implementerat direktivet
            på nationell nivå.
          </p>
          <p xml:id="i-JwgXY8gM8XmmeM4AHmTHx">
            Sverigedemokraternas inställning till EU är känd, vi är motståndare
            till EU-projektet eftersom det bygger på ett överstatligt tänk
            som har som mål att förminska och underminera nationalstaten och
            dess suveränitet. Det samarbete som det svenska folket röstade
            ja till 1994, det mellanstatliga samarbete som skulle innebära
            ekonomiska fördelar och en öppen marknad, har utvecklats till
            en byråkratisk maskin som har som enda mål att utvidga sin makt.
            Detta är inte förenligt med våra grundläggande värderingar och
            principer.
          </p>
          <p xml:id="i-q2mUXT8VjkKaJ1S3ZoagU">
            Eftersom införandet av EU-direktiv dock är tvingande med vite
            som sanktion är det ej möjligt för Sverigedemokraterna att ta
            ställning för eller emot ett införande av gällande lagförslag.
            Det som däremot blir viktigt att tydliggöra är vår inställning
            i de frågor som inte direkt omfattas av direktivet eller där direktivet
            tillåter Sverige att på nationell nivå besluta om vilken väg man
            väljer att ta.
          </p>
          <p xml:id="i-WGRz9bNNkp2dvjRcDqQ3Uy">
            Det finns två andra viktiga aspekter, bland annat att det föreligger
            en naturlig konflikt mellan att å ena sidan ha en så effektiv
            brottsbekämpning som möjligt, å andra sidan en integritetsaspekt
            att ta hänsyn till. Sveriges utmaningar för framtiden handlar
            inte bara om att bekämpa en eskalerande organiserad brottslighet
            och en brottslighet som breder ut sig i vardagen med en våldtäktsvåg
            och en misshandelsvåg som detta land inte sett motstycke till
            i modern tid. Sverige står nu också inför ett ökande terrorhot
            som kommer utifrån men också inifrån. Liksom många andra europeiska
            länder har Sverige blivit utsatt för islamsk terrorism i form
            av en självmordsbombare som under intensiv julhandel valde att
            spränga sig själv i luften. En sådan typ av ideologisk krigsförklaring
            står Sverige handfallet inför. Det är något helt unikt som också
            kräver effektiva verktyg för att säkerställa både trygghet och
            liv för det svenska folket.
          </p>
          <p xml:id="i-V7o2Nvs2RdFLy6shvqpr2r">
            Samtidigt måste adekvat hänsyn tas till medborgarnas integritet,
            det får inte vara så att privatlivet sätts på undantagstillstånd,
            då det strider mot de mänskliga rättigheterna. Med detta i åtanke
            ställer sig Sverigedemokraterna avvaktande positiva till lagförslaget
            och inväntar den försenade utvärderingen från kommissionen som
            ska komma i januari 2011.
          </p>
          <head type="h1" xml:id="i-9sJUtunNxBnHMMYUpPBDGa">
            Lagring av trafikuppgifter utomlands
          </head>
          <p xml:id="i-TV6BPujkDtK5d6QH5JXLGN">
            Sverigedemokraterna anser att trafikuppgifter ej ska få lagras
            i ett annat land eftersom säkerheten kan ifrågasättas. Dessutom
            kan ytterligare komplikationer uppstå i de fall säkerhetsintrång
            eller brott mot hur hanteringen av trafikuppgifterna ska hanteras.
            En svensk medborgare kan då hamna i en situation där denne måste
            driva en process mot en myndighet eller företag i annat land än
            Sverige, vilket givetvis minskar rättssäkerheten för personen
            i fråga samt kraftigt försvårar eventuella rättsliga processer
            och undersökningar som individen i fråga vill driva med anledning
            av den felhantering eller det dataintrång som det kan handla om.
          </p>
          <p xml:id="i-QCDDQGrmAXHd3CRu5aWN6F">
            Att bekämpa brottsligheten är en prioriterad fråga för Sverigedemokraterna
            men samtidigt ställs då självfallet krav på att kunna ställa de
            företag och personer som hanterar trafikuppgifterna till svars
            på ett effektivt och smidigt sätt. I likhet med Säkerhetspolisens,
            Krisberedskapsmyndighetens och Sveriges advokatsamfunds invändningar
            ifrågasätter vi alltså möjligheten att lagra trafikuppgifter utomlands
            och menar att detta endast ska ske inom Sveriges gränser.
          </p>
          <p xml:id="i-S3DhjmmjjbFeajavsR5mSr">
            Regeringens motivering att det i samtliga medlemsländer finns
            rättsregler för dataskydd som grundar sig på EU:s dataskyddsdirektiv
            (95/46/EG) och på direktiv 2002/58/EG om integritet och elektronisk
            kommunikation är inte tillfredsställande nog, inte minst med tanke
            på att rättssäkerheten och korruptionen skiljer sig åt markant
            mellan olika EU-länder men även att en individ inte ska ställas
            inför större praktiska problem att driva eventuella processer
            som beskrivet ovan
          </p>
          <head type="h1" xml:id="i-K61YdzkkEHTuUDheKv4sj8">
            Tillsynsmyndigheters informationsansvar
          </head>
          <p xml:id="i-LyzkPemCdgNxHoY4b1NhYp">
            Med en lagstiftning om tvång för leverantörer att lagra trafikuppgifter
            är det av intresse att de brottsbekämpande myndigheterna inte
            överanvänder den möjlighet som det innebär att begära ut trafikuppgifter
            som kan komma att lagras. Detta har man löst på så sätt att de
            brottsbekämpande myndigheterna föreslås erlägga en avgift per
            begärd trafikuppgift. Här finns också en aspekt ur en samhällelig
            vinkel, nämligen den att medborgarna har rätt att få veta hur
            många ärenden som de brottsbekämpande myndigheterna begär ut.
            Sverigedemokraterna anser det vara av största vikt att Sveriges
            riksdag blir underrättad årligen om hur många trafikuppgifter
            som, med stöd av den nya lagen, begärs ut av de myndigheter som
            har befogenhet att göra det. Det finns ett allmänintresse i denna
            lag som måste tillgodoses.
          </p>
          <head type="h1" xml:id="i-RH3T9rShBN1tiK3SVvq8Ba">
            Straffrättsligt skydd mot missbruk av trafikuppgifter
          </head>
          <p xml:id="i-8pmyyqzLE5vmSQi4yjtnE5">
            I regeringens förslag finns inga skärpta krav för straff när
            det kommer till missbrukande av trafikuppgifter som kan komma
            att lagras. Såsom lagen ser ut i dag finns det ett antal möjligheter
            att beivra missbruk när det gäller trafikuppgifter. Det kan falla
            inom området dataintrång men även egenmäktigt förfarande, brott
            mot personuppgiftslagen m.m. Dessa lagrum har varit tillräckliga
            med hänsyn till de uppgifter som leverantörerna hittills lagrat,
            uppgifter som uteslutande haft som syfte att få den affärsmässiga
            verksamheten att fungera. Med det nya lagförslaget och tvånget
            om att lagra trafikuppgifter som anges i propositionen blir situationen
            annorlunda. Här rör det sig om en mycket större mängd trafikuppgifter
            som kommer att omfatta en stor del av svenska medborgarnas kommunikation
            under en mycket längre tid. Mot bakgrund av den mängd integritetskänsliga
            uppgifter som kommer att lagras hos leverantörerna kan ett dataintrång
            få vittgående följder för både enskilda, företag och viktiga samhällsintressen.
            Straffskalan är inte tillräckligt sträng för att en adekvat påföljd
            ska kunna dömas ut vid grövre brott. Det innebär att en bestämmelse
            om grovt dataintrång med en strängare straffskala bör införas.
          </p>
          <head type="h1" xml:id="i-W3Hj9Mm4H8ptTGKGvGGcvV">
            Lagringstiden
          </head>
          <p xml:id="i-2isuYjCVQXRdst3rvRntH3">
            I enlighet med Trafikuppgiftsutredningen görs bedömningen att
            lagringstiden bör ligga på ett års tid till skillnad från propositionens
            förslag på sex månader. De trafikuppgifter som skulle finnas tillgängliga
            genom en lagringstid på ett år är nödvändiga vid ett stort antal
            utredningar som gäller grov brottslighet. Enligt utredningen skulle
            en lagringstid på sex månader innebära en stark tidspress för
            de brottsbekämpande myndigheterna. Ett stort antal åklagare menar
            att de handlagt mål med allvarlig brottslighet där samtalslistor
            med uppgifter som varit mer än sex månader gamla varit av avgörande
            betydelse. Vår bedömning är därför att en lagringstid på ett år
            är nödvändig för att lagen ska kunna tillämpas fullt ut i syfte
            att skydda medborgarnas och brottsoffrens intresse av att allvarliga
            brott utreds och lagförs. Den organiserade brottsligheten och
            den inhemska terrorismen är verksamheter som i många fall planeras
            och pågår under lång tid. I dessa fall kan det vara nödvändigt
            med en längre lagringstid för att kraftigt förbättra möjligheterna
            till lagföring. En längre lagringstid innebär en klar effektivisering
            av detta verktyg för de brottsbekämpande myndigheterna. I avvägningen
            mellan detta och integritetsaspekten menar vi att en lagringstid
            på ett år till skillnad från sex månader bara har en liten inverkan
            på integritetsskyddet. Detta vägs även upp av att vi vill införa
            hårdare bestämmelser vid missbruk av trafikuppgifterna. Ett års
            lagringstid innebär också att vi valt att bestämma lika lång lagringstid
            som flertalet av övriga länder i EU.
          </p>
        </div>
        <div type="motSignatures">
          <list>
            <item xml:id="i-LNis4MUFfpvPra93Tzdmjs">
              Kent Ekeroth (SD)
            </item>
            <item xml:id="i-4cXsycfRZnTmGx3rmn34SA">
              Erik Almqvist (SD)
            </item>
          </list>
        </div>
      </div>
    </body>
  </text>
</TEI>
