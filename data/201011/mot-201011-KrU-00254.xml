<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00254">
  <teiHeader>
    <fileDesc>
      <titleStmt>
        <title>Skattefinansierad public service</title>
        <author corresp="i-Nomzzr8hpB6hLK4nzs5RSL">av Cecilia Brinck (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattefinansierad public service</title>
          <idno type="rdwebb">GY02Kr254</idno>
          <rs type="number">Kr254</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr254/text</ref>
          <ref type="dokument_url_html">http://data.riksdagen.se/dokument/GY02Kr254</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr254</ref>
          <ref type="doc">http://data.riksdagen.se/fil/139024CB-C21B-4FD3-A666-92854A6F4590</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nomzzr8hpB6hLK4nzs5RSL</idno>
            <name>Cecilia Brinck</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NFGW6m6FyKx9BkQabgWWyA" type="signed"/>
        <correspContext corresp="i-NFGW6m6FyKx9BkQabgWWyA">
          <note type="signatory" corresp="i-Nomzzr8hpB6hLK4nzs5RSL"/>
        </correspContext>
        <correspAction xml:id="i-Q8E4GNRTQZqzkxB2aJMfHi" type="numbering">
          <date when="2010-10-28"/>
        </correspAction>
        <correspAction xml:id="i-R4hMnSstpp6TbhgrovymTC" type="submission">
          <date when="2010-10-26"/>
        </correspAction>
        <correspAction xml:id="i-4ADS9f6EQSepV6zxGwgzoV" type="transfer">
          <date when="2010-10-25"/>
        </correspAction>
        <correspAction xml:id="i-2crVFzhjEB8tKk8nEnr58y" type="assigned"/>
        <correspContext corresp="i-2crVFzhjEB8tKk8nEnr58y">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9tgii8emeSdAz7R8FPaEVj">
            Förslag till riksdagsbeslut
          </head>
          <p xml:id="i-XC1KvQ3Mns8Qkzy1BBV6de">
            Riksdagen tillkännager för regeringen som sin mening vad som
            anförs i motionen om att införa en rak skatt för att finansiera
            SVT, SR och UR i stället för avgifter.
          </p>
        </div>
        <div type="motContent">
          <head xml:id="i-NXSLDx5zLCcfiFtZEDv5LY" type="h1">
            Motivering
          </head>
          <p xml:id="i-gZpy2b4Q7YdcDSjipbC1U">
            Sedan slutet av 1950 talet har vi i Sverige betalat licensavgifter
            för att finansiera tv- och radiosändningar. Under 60-talet formulerades
            public service-tänkandet där idén var att det dåvarande Sveriges
            Radio skulle kunna genomföra sina sändningar i allmän tjänst och
            utan reklam.
          </p>
          <p xml:id="i-TKopQFUEJNPs6yV9tNo64R">
            Mycket har hänt inom medievärlden sedan dess. I dag har vi ett
            oräkneligt antal tv- och radiokanaler. Vi kan titta på tv-program
            som produceras runt om i världen på hundratals olika språk. Vi
            kan se program via nätet direkt i våra datorer och mobiltelefoner
            och på samma sätt kan vi lyssna på radioprogram via webbsändningar,
            oavsett om de kommer från USA eller Japan.
          </p>
          <p xml:id="i-2UWQkzGNgKzmRtTFm3S6VM">
            3,5 miljoner svenskar (uppskattningsvis är det nio av tio tv-innehavare),
            betalar idag sin tv-licens, eller radio- och tv-avgift som det
            numera heter. För 2010 uppgår avgiften till 2 076 kronor per år,
            den debiteras för innehav av tv-mottagare och det är det statliga
            bolaget Radiotjänst som står för hanteringen. Vi har med andra
            ord en laglydig befolkning i Sverige som betalar sina licenser.
            Det är i grund och botten bra, men det betyder inte att systemet
            i sig är det bästa.
          </p>
          <p xml:id="i-ZU3S4AgSDyjC9HowoVD4y">
            Ett flertal europeiska länder har idag en skattefinansierad public
            service-tv och -radio snarare än avgiftsfinansierad. Det finns
            flera fördelar med att välja den lösningen.
          </p>
          <p xml:id="i-EzTuxARZmAdh7iiQnqoV8R">
            Den tekniska utvecklingen gör det allt svårare att avgöra vilka
            som ska betala tv-licensen och vilka som inte ska det. På Radiotjänsts
            hemsida kan man läsa: Alla hushåll som har tv-mottagare ska enligt
            lag betala radio- och tv-avgift. På så sätt är alla med och bidrar
            till radio och tv som är fri från kommersiell och politisk påverkan.
          </p>
          <p xml:id="i-N6dWpCYRa9KzMN3qLoBP4p">
            Definitionen gör att all teknisk utrustning som kan ta emot tv-sändningar
            i princip innebär plikt att betala radio- och tv-avgift. Exempel
            på sådan utrustning är datorer och de flesta mobiltelefoner.
          </p>
          <p xml:id="i-ATm3ESazdvQ5iT8n2hMCuq">
            Antalet hushåll i Sverige som varken innehar tv-mottagare, mobiltelefon
            eller dator torde vara försvinnande litet. Därför är radio- och
            tv-avgiftens frivillighet , något som public service-företagen
            SR, SVT och UR ägnar betydande resurser åt att sprida genom allehanda
            kampanjer, faktiskt en ren chimär. Det finns inget frivilligt
            i en avgift som ska betalas av i stort sett alla svenska hushåll,
            oavsett om de någonsin tittar på tv eller inte.
          </p>
          <p xml:id="i-FW1StZEksFhr3PgmEqz2kP">
            Avgiftsverktyget är trubbigt och föga effektivt.
          </p>
          <p xml:id="i-Fg2teDz5nJpEyruJBk6XkM">
            Vi vill bevara och utveckla public service-tv och -radio i Sverige
            men vi måste hitta ett modernare och mer effektivt sätt att finansiera
            den.
          </p>
          <p xml:id="i-U8UMRsV5j6Yxqrz9YCDTW1">
            Det rimliga är att ersätta dagens radio- och tv-avgift med renodlad
            skattefinansiering, exempelvis över kulturbudgeten. Då blir det
            tydligare för alla vem som betalar och det blir svårare att smita
            undan sitt ansvar om man inte betalar.
          </p>
          <p xml:id="i-A7CcPPN9eAX4xtebskTGtS">
            Skattefinansiering behöver inte innebära en hårdare statlig styrning
            av public service-företagens verksamhet. Staten som finansiär
            har ett ansvar för att formulera ett tydligt uppdrag, men sedan
            är det public service-företagens ansvar att bedriva verksamheten
            på det mest ändamålsenliga sättet precis som i dag.
          </p>
        </div>
        <div type="motSignatures">
          <list>
            <item xml:id="i-SeaawEQpaUPFE15S2GBNzT" who="i-Nomzzr8hpB6hLK4nzs5RSL">
              Cecilia Brinck (M)
            </item>
          </list>
        </div>
      </div>
    </body>
  </text>
</TEI>
