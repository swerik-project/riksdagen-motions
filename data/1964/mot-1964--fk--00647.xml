<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__647/mot_1964__fk__647-001.pdf"/>
      <fw xml:id="i-HgpCbkN9ULRYFeCpjkHQvN">
        Motioner i Första kammaren, nr 647 år 1964 7
      </fw>
      <div type="motHeader" xml:id="i-VFV8qHQtYKuf6Jcvjyp9ay">
        <div type="motTitle" xml:id="i-Xi8HFutwysb5jmzcqv4xpX"/>
        <div type="motSubmissionInfo" xml:id="i-4T6hu2mzp3cfX92UTdmx7B"/>
      </div>
      <div type="motBody" xml:id="i-QfYo3XJAPs7CARZuMCZ7td">
        <div xml:id="i-YV2Zfzku9Cb8745VrmmbUu">
          <p xml:id="i-UsDrTdKMMuz16CNDDDxaGW">
            Nr 647
          </p>
          <p xml:id="i-DaWssD8rvefW9J6cVNNsst">
            Av herr Bengtson m. fl., om förbud mot tobaksreklam. (Lika lydande
            med motion nr 786 i Andra kammaren)
          </p>
          <p xml:id="i-2nkYwPAYVUGd7C1b2Yg3fo">
            Tobaksrökningens skadeverkningar har i minst ett 20-tal vetenskapliga
            undersökningar i olika delar av världen blivit ovedersägligen
            bevisade. Mest uppmärksammade har den engelska och i synnerhet
            den amerikanska can- cerkommitténs undersökningar blivit. Genom
            den senaste amerikanska un- dersökningen har varje tvivel undanröjts
            om tobaksrökningens och därvid i synnerhet cigarrettrökningens
            skadeverkningar för människors liv och hälsa. Även inom vårt land
            har den amerikanska cancerkommitténs rapport väckt stor uppmärksamhet
            och även föranlett åtgärder på olika sätt bl. a. från medicinalstyrelsens
            sida. Under förra året ställdes också ett belopp av 500 000 kronor
            till förfogande för upplysning om tobaksrökningens skadlighet.
            Med den övertygande bevisföring som nu presterats om tobaksrökningens
            skadlighet är det självfallet att den ur folkhälsosynpunkt bör
            motarbetas på alla sätt. Det är emellertid desto mera förvånande
            att i vårt land en intensiv, in- smickrande och säkerligen konsumtionsfrämjande
            reklam skall få bedrivas för tobaksrökningen. Det är svårt att
            bedöma tobaksreklamens effekt, men säkerligen kan de ibland romantiska
            och ibland sportbetonade reklambil- derna locka ungdomar och barn
            att tro att tobaksrökning är något fint och värdefullt som man
            bör lägga sig till med. Enligt vår uppfattning borde all tobaksreklam
            förbjudas i vårt land. Svenska tobaksaktiebolagets intensiva reklam
            som till största delen inte har märkesupplysande eller liknande
            syfte utan är försäljningsfrämjande skulle kunna upphöra eftersom
            företaget är statsägt. Mot detta har dock anförts att i så fall
            skulle alla utländska tobaksproducenter ändå fortsätta sin reklam
            och därmed utsätta Tobaksbolaget för ett sämre konkurrens- läge.
            För att få effektivt stopp på all tobaksreklam torde det därför
            vara nödvändigt att i lag förbjuda all tobaksreklam. I ett interpellationssvar
            angående tobaksreklamen den 16 maj 1961 (riksdagens prot. FK nr
            19 1961) har finansministern åberopat att tryck- frihetssynpunkter
            skulle lägga hinder i vägen för ett förbud mot tobaks- reklam.
            Detta skäl mot ett reklamförbud kan dock inte anses bärande. I
            ett
          </p>
          <pb facs="riksdagen-motions-pdf/data/1964/mot_1964__fk__647/mot_1964__fk__647-002.pdf"/>
          <fw xml:id="i-RseNS7nWdB1PAyfA34JvBw">
            8 Motioner i Första kammaren, nr 647 år 1964
          </fw>
          <p xml:id="i-UFfVDH6RRz349uQutPrSpE">
            interpellationssvar i Första Kammaren år 1955 om spritreklam
            och tryck- frihet, vilket även i detta fall torde vara tillämpligt,
            yttrade den dåvarande justitieministern Herman Zetterberg nämligen:
            &gt;Tryckfrihetsförordningens uppgift är att skydda yttrandefriheten
            såsom grundval för ett fritt sam- hällsskick. Däremot bör tryckfrihetsförordningen
            inte tolkas på det sättet, att den reglerar varje förfarande vari
            tryckt skrifts innehåll, taget i bok- stavlig mening, kommit till
            användning. Den hindrar därför icke tillämp- ningen av bestämmelser
            som icke ingriper i yttrandefriheten, utan har ett annat syfte,
            t. ex. är av näringsrättslig natur. Den principfråga som det här
            gäller har vid åtskilliga tillfällen varit under debatt. — Ett
            principiellt ställningstagande av den innebörd som jag här antytt
            kom sålunda till stånd vid antagandet av 1931 års lagstiftning
            om illojal reklam. Bestäm- melserna därom ansågs icke hindras
            av tryckfrihetsförordningen, oaktat reklamen kunde förekomma i
            tryckt skrift. Frågan om tryckfrihetens inne- börd undersöktes
            närmare av 1944 års tryckfrihetssakkunniga, och de kom till samma
            resultat som riksdagen hade gjort år 1931. Den nya tryckfrihets-
            förordningen bygger alltså på den nu angivna principuppfattningen.&gt;
            Några invändningar ur tryckfrihetssynpunkt för att förbjuda tobaksreklam
            kan sålunda knappast anföras. Ett förbud mot tobaksreklam kan
            ej heller anses strida mot EFTA-för- draget. I detta stadgas nämligen
            i artikel 12 punkten C att undantag från artikel kan ske som är,
            »nödvändiga för att skydda människors, djurs eller växters liv
            eller hälsa». Då tobaken uppenbarligen genom många veten- skapliga
            undersökningar och i synnerhet genom den senaste av ameri- kanska
            cancerkommittén bevisats vara av allvarlig fara för folkhälsan
            måste ett reklamförbud inte kunna anses strida mot EFTA-avtalet.
            Med hänvisning till vad som sålunda anförts får vi hemställa,
            att riksdagen i skrivelse till Kungl. Maj:t måtte hemställa om
            utredning och förslag till lag om förbud mot all tobaks- reklam.
          </p>
          <p xml:id="i-VNG48HvLdthkKDsouu3h8A" type="date">
            Stockholm den 26 januari 1964
          </p>
          <p xml:id="i-MNi8Uux2vBsF6LZiqNyD5e">
            Torsten Bengtson Bertil Jonasson Torsten Andersson
          </p>
          <p xml:id="i-MxWtQK55R6bcJhDZpnEBya">
            Eric Carlsson Ivan Svanström Elvy Olsson
          </p>
        </div>
      </div>
    </body>
  </text>
</TEI>
