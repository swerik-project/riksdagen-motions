<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00028">
  <teiHeader>
    <fileDesc>
      <titleStmt>
        <title>med anledning av skr. 2021/22:281 Vissa frågor inom hälso- och sjukvårdsområdet</title>
        <author corresp="i-XYorBBswJHmzvkzAvCFPDM">av Ulrika Westerlund (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:28 av Ulrika Westerlund (MP)</title>
          <idno type="rdwebb">HA0228</idno>
          <rs type="number">28</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA0228/text</ref>
          <ref type="dokument_url_html">https://data.riksdagen.se/dokument/HA0228</ref>
          <ref type="dokumentstatus_url_xml">https://data.riksdagen.se/dokumentstatus/HA0228</ref>
          <ref type="pdf">https://data.riksdagen.se/fil/F5D70950-3C2B-4222-89AD-571886C8EE6C</ref>
          <ref type="docx">https://data.riksdagen.se/fil/1155FA78-0E35-4A95-B68A-F3B71F906271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-2fKEJx9bhHhCrtMVJm9amB"/>
        <correspContext corresp="i-2fKEJx9bhHhCrtMVJm9amB">
          <ref>Skrivelse 2021/22:281</ref>
        </correspContext>
        <correspAction xml:id="i-SupRoaYMoHeeQ5P8nXPhGZ" type="signed"/>
        <correspContext corresp="i-SupRoaYMoHeeQ5P8nXPhGZ">
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction type="submitted" xml:id="i-HsNYZoYaFMu5xfRGsQKV6v">
          <date when="2022-10-11"/>
          <time when="16:39:00"/>
        </correspAction>
        <correspAction type="dismissed" xml:id="i-HYS4fCeYq1CKTUpbfmNmVT">
          <date when="2022-10-14"/>
        </correspAction>
        <correspAction type="reviewed" xml:id="i-S3JRHj3Xo5rhzHpo62sA6s">
          <date when="2022-10-14"/>
          <time when="12:09:17"/>
        </correspAction>
        <correspAction type="referred" xml:id="i-4RJgJqQqBbgAvbpHCK2SDE">
          <date when="2022-10-15"/>
        </correspAction>
        <correspAction type="assigned" xml:id="i-8t9e9q7K2fkLUPMcBUYvFw">
          <date when="2022-12-06"/>
          <time when="16:42:29"/>
        </correspAction>
        <correspContext corresp="i-8t9e9q7K2fkLUPMcBUYvFw">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-UGf1x3GSBa1E7Xpia1Cs7L"/>
        <correspContext corresp="i-UGf1x3GSBa1E7Xpia1Cs7L">
          <ref type="uppgift">2022/23:SoU3</ref>
          <ref type="ref_dok_id">HA01SoU3</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU3</ref>
          <ref type="ref_dok_titel">Vissa frågor inom hälso- och sjukvårdsområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:28 av Ulrika Westerlund (MP) med anledning av skr. 2021/22:281 Vissa frågor inom hälso- och sjukvårdsområdet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Dnn4yGCyD2PKZGiYWLhzRB">
            Förslag till riksdagsbeslut
          </head>
          <list style="ol">
            <item xml:id="i-P5CVW3GY4mCUEZE2hPSeza">
              Riksdagen ställer sig bakom det som anförs i motionen om att
              regeringen bör återkomma med förslag på konstruktion för en permanent
              statlig satsning för stärkt arbetsmiljö och stärkta arbetsförhållanden
              för hälso- och sjukvårdspersonal och tillkännager detta för regeringen.
            </item>
            <item xml:id="i-D6dat7d5rkJsTnAomH1EXk">
              Riksdagen ställer sig bakom det som anförs i motionen om en särskild
              utbildning för chefer i hälso- och sjukvården och tillkännager
              detta för regeringen.
            </item>
            <item xml:id="i-GA3jxQTXtwiYbiqaNgY7NK">
              Riksdagen ställer sig bakom det som anförs i motionen om återhämtningsbonusen
              och tillkännager detta för regeringen.
            </item>
            <item xml:id="i-CW5xDDwg2f9vNwSbEiYJiq">
              Riksdagen ställer sig bakom det som anförs i motionen om en nollvision
              för arbetsrelaterad ohälsa med hälso- och sjukvård som första
              fokusområde och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-53ePD9kEnNj1xAvCM3Jxei">
            Motivering
          </head>
          <p xml:id="i-LmCHTDqVRaGttXgafBkYeE">
            Personalens arbetsförhållanden och arbetsmiljö är den allra viktigaste
            grundpelaren i hälso- och sjukvården, och de brister som vi i
            dag ser är den största utmaningen vi har. Att läkare inte ska
            behöva ägna värdefull tid åt att bekymra sig över var patienter
            ska kunna ligga är oerhört angeläget. En fysisk vårdplats kan
            dock inte hållas öppen om det inte finns personal som kan ”bemanna”
            den. Därför hänger frågan om vårdplatser starkt samman med personalens
            arbetsmiljö och arbetsvillkor. Vården måste kunna attrahera nya
            medarbetare och de som arbetar i vården ska vilja och orka jobba
            kvar. Varje gång en medarbetare börjar fundera på att byta jobb
            trots att hen egentligen tycker om sitt arbete men inte står ut
            med de reella arbetsvillkoren är ett allvarligt misslyckande.
            Att kunna få semester när det är planerat, att ha tid att äta
            lunch och gå på toaletten måste vara basalt, men så är det inte
            alltid i dag. Att ha tid att prata med patienter, uppfatta patienters
            behov, att se till att alla rutiner följs och värna patientsäkerheten
            – inte heller det är självklart, trots att det måste vara det.
          </p>
          <p xml:id="i-5a5nTrY1LsssDBWKyHun8z">
            I samband med ett betänkande om vårdfrågor i socialutskottet
            i mars 2022 ställdes också krav på återrapport från regeringen
            vid fyra tillfällen. Den aktuella skrivelsen rör en av dessa återrapporteringar
            från regeringen och här lyfts specifikt frågan om vård­platser
            och behov av personal. Regeringen har ett pågående arbete och
            mycket har gjorts, varav en del också redogjorts för i denna och
            tidigare skrivelse. Miljöpartiet vill här lyfta några kompletterande
            förslag vi anser behövs inom hälso- och sjukvården för att råda
            bot på dagens problematik.
          </p>
          <head type="h2" xml:id="i-22hcXyFV6Z1b6PNbpNSyK8">
            Ett långsiktigt stärkt stöd behövs framöver
          </head>
          <p xml:id="i-8NWQ15wyoyEqWZR3CYjP2S">
            Regeringen har gett ytterligare 500 miljoner kronor till Socialstyrelsen
            att fördela i syfte att öka antalet vårdplatser. Det kan vara
            värdefullt beroende på hur de används. Proble­matiken som vi ser
            det och som vi nämnt ovan hänger starkt samman med personal­bristen.
            Problematiskt är det också med engångssatsningar eftersom sjukvårdens
            problem behöver lösas på sikt. Miljöpartiet vill se en sådan ambition
            för ett långsiktigt stärkt stöd. Som den nödvändiga infrastruktur
            som hälso- och sjukvården är behövs ett förstärkt statligt ansvar
            och permanentat stöd. Målet måste vara att vända den negativa
            spiral som råder på många håll i vården i dag och skapa en positiv
            arbetsmiljö och ett positivt arbetsklimat för vårdens medarbetare,
            där det finns tid till återhämtning, normala trygga arbetstider,
            tid för fortbildning och kollegiala samtal, tid att kunna delta
            i forskningsstudier men framför allt tid för patienter och anhöriga,
            att kunna ägna sig åt vården fullt ut och komma i kapp med de
            köer som har bildats på många håll. Fler ska vilja söka sig till
            vården och fler ska vilja stanna.
          </p>
          <p xml:id="i-CKtAV7JpXfjqH7GbN58XTD">
            Hälso- och sjukvård är ett oupphörligen viktigt område, där betydligt
            mer av den ohälsa vi ser i dag kan förebyggas. Men då krävs också
            en stabilitet och långsiktighet som medarbetare kan känna tilltro
            till. Arbetsmiljöfrågorna beskrivs ofta som de helt centrala,
            men även lönefrågan är viktig. Miljöpartiet som parti vill att
            dessa frågor prioriteras och det behövs en struktur för långsiktigt
            stärkt stöd framöver. Regeringen bör återkomma med förslag på
            konstruktion för permanent statlig satsning för stärkt arbetsmiljö
            och stärkta arbetsförhållanden för hälso- och sjukvårdspersonal.
          </p>
          <p xml:id="i-GCPVbH4BBtRRrzd72evHYY">
            Det finns partier som ser lösningen i att staten ska ta över
            ansvaret för hela hälso- och sjukvården. Det anser vi inte är
            någon bra lösning. Det är heller inte en gigantisk omorganisation
            som hälso- och sjukvården behöver. Vården behöver fortsatt kunna
            utvecklas utifrån de behov som finns i olika delar av Sverige,
            men det statliga stödet behöver utökas.
          </p>
          <head type="h2" xml:id="i-Jk1R4F4cACFWMzRDBZriMZ">
            Satsa på cheferna i vården
          </head>
          <p xml:id="i-PzygE7vzzUaYV1Tsyx6Btr">
            Chefskapet i såväl hälso- och sjukvård som vård och omsorg är
            väldigt viktigt. Det handlar om att chefer inte har för många
            under sig så att medarbetare kan få det stöd de behöver. Men det
            handlar också om kompetens i chefsrollen och vad som utmärker
            ett bra ledarskap i hälso- och sjukvården. Kunskap om att bedriva
            systematiskt arbetsmiljö­arbete är en viktig del i detta.
          </p>
          <p xml:id="i-J1XTRdRVMZC1o56HqGxYDK">
            Vårdförbundet driver tanken om att hälso- och sjukvården skulle
            behöva en lik­värdig kvalitativ utbildning som i skolvärlden med
            rektorsutbildningen. Det tänkta konceptet är att läsa 30 poängs
            högskoleutbildning som ska vara möjlig att kombinera med arbetet
            på 20 procent av arbetstiden och att utbildningen ska finnas på
            flera hög­skolor.
          </p>
          <p xml:id="i-H9tGinNNBkhtH945NmZ82K">
            Miljöpartiet anser att ett koncept motsvarande rektorsutbildning
            för chefer i hälso- och sjukvården behöver utvecklas enligt ovan
            och anser att regeringen bör se över frågan.
          </p>
          <head type="h2" xml:id="i-Biy1RThpQorqPamhkVXBmJ">
            Utöka kunskapen om återhämtningsbonusen
          </head>
          <p xml:id="i-AANaTLmjzjwYi4w46uuWZe">
            Sedan 2021 finns den s.k. återhämtningsbonusen, den satsning
            som Miljöpartiet drivit igenom och som är medel hos Socialstyrelsen
            som finns att söka för arbetsgrupper inom vården och äldreomsorgen
            som vill pröva att utveckla nya arbetssätt för förbättrad arbets­miljö.
            Det kan inkludera arbetstidsmodeller. Syftet är att ta till vara
            personalgruppers egna utvecklingsidéer och ge dem möjlighet att
            pröva dessa. Återhämtningsbonusen infördes sommaren 2021 med 300
            miljoner kronor i medel och söktes då av 190 kommu­ner och 16
            regioner. Från och med 2022 avsätts 1 miljard kronor årligen.
            Till detta har tillkommit 300 miljoner kronor för att minska eller
            ta bort delade turer, vilket är värde­fullt. Delade turer som
            är oönskade av personal är ett gissel. Miljöpartiet anser att
            reger­ingen bör verka för att göra modellen mer känd och på sikt
            se över möjligheten att för­stärka återhämningsbonusen. Återhämtningsbonusen
            med dess möjlighet till förändring inifrån ser vi som väldigt
            viktig.
          </p>
          <head type="h2" xml:id="i-KQBwmgGLSvwRPZ7iauzh96">
            Nollvision för arbetsrelaterad ohälsa
          </head>
          <p xml:id="i-Aq3JeVq3XGomV9uhS5FVJx">
            Miljöpartiet vill se en nollvision för arbetsrelaterad ohälsa.
            Arbetslivet kan vara hälso­främjande och ska så vara. Krafttag
            behöver tas för att mota de problem som i dag skapar ohälsa. Och
            vi anser att det finns starka skäl för att göra hälso- och sjukvård
            och vård och omsorg till ett första fokusområde.
          </p>
          <p xml:id="i-4FRQCKfZTnYHeyip8MJhbL">
            Vårdförbundet har t.ex. i en arbetsmiljörapport från i år pekat
            på att om arbetsmiljön var sundare så att alla orkade arbeta heltid
            skulle det motsvara hela 790 fler barnmorskor, 470 fler biomedicinska
            analytiker och 7 645 fler sjuksköterskor. Det stora antalet stress­relaterade
            sjuktal i hälso- och sjukvården måste också minska. Vi anser att
            regeringen bör återkomma med förslag på hur en nollvision kan
            införas med hälso- och sjukvård som ett första fokusområde.
          </p>
          <head type="h2" xml:id="i-FzkpVKoifx2ikeXwbJZdeT">
            Skärp arbetsmiljölagstiftningen
          </head>
          <p xml:id="i-WMoi44pvZx7nk2wfvZT3WF">
            Arbetsgivare har ansvar för arbetsmiljön. I dagsläget kan Arbetsmiljöverket
            utdöma vite om det finns fysiska brister i arbetsmiljön, men den
            möjligheten saknas för brister i organisatorisk och social arbetsmiljö.
            De här bristerna behöver åtgärdas. Medan Miljö­partiet ingick
            i regeringen tillsattes en utredning som bl.a. skulle titta på
            denna proble­matik. Utredningen har nyligen presenterat sitt betänkande
            Steg framåt, med arbets­miljön i fokus (SOU 2022:45) och föreslår
            en lösning på frågan. Utredningen är på remiss till i början av
            december. Miljöpartiet anser det angeläget att regeringen snarast
            därefter säkerställer att frågan får en lösning.
          </p>
          <head type="h2" xml:id="i-8mjQx9NoA3tDbrnawP4Pkj">
            Fortsatt utveckling av primärvården och dess potential
          </head>
          <p xml:id="i-3S3TgGFK4pzd35Gd2XXL2z">
            Den påbörjade utvecklingen av primärvården är väldigt viktig
            och den behöver fortsätta utvecklas. När primärvården är utbyggd,
            fungerar väl och möjliggör ett teambaserat arbetssätt med olika
            professioner finns också möjligheten att fånga upp vårdbehov i
            tid och förhindra extra tryck på sjukhusen. Utvecklingsmöjligheterna
            är stora, också för att förebygga sjukdom och ohälsa, och de digitala
            möjligheterna kan bidra stort.
          </p>
          <head type="h2" xml:id="i-A5W99RNqgDZDyAgiAhdh6U">
            Tillvarata erfarenheter från patienter och patientorganisationer
          </head>
          <p xml:id="i-V3MQGJFBp2oJB2A28phKAH">
            Att kontinuerligt och systematiskt tillvarata erfarenheter och
            synpunkter från patienter och patientorganisationer är oerhört
            viktigt, och givetvis också förbättringsförslag från fackliga
            organisationer och yrkesförbund. Även när tempot är högt är denna
            typ av samarbeten A och O för att ta steg mot en mer hållbar situation
            i hälso- och sjukvården på sikt.
          </p>
        </div>
        <div type="motSignatures">
          <list>
            <item xml:id="i-2M7c4QKoNKT3GPBBoF2SXY">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
