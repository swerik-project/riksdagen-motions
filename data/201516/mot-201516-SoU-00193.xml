<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00193">
  <teiHeader>
    <fileDesc>
      <titleStmt>
        <title>med anledning av prop. 2014/15:127 Assisterad befruktning för ensamstående kvinnor</title>
        <author corresp="i-XRXtPdXG8Ahj3n8huVdjCn i-9P5NZaksQybZxn8tBxUxvh">av Per Ramhorn och Carina Herrstedt (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:193 av Per Ramhorn och Carina Herrstedt (båda SD)</title>
          <idno type="rdwebb">H302193</idno>
          <rs type="number">193</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302193/text</ref>
          <ref type="dokument_url_html">http://data.riksdagen.se/dokument/H302193</ref>
          <ref type="dokumentstatus_url_xml">http://data.riksdagen.se/dokumentstatus/H302193</ref>
          <ref type="docx">http://data.riksdagen.se/fil/C9812748-E98D-4AAD-820A-D9EBD1F32814</ref>
          <ref type="pdf">http://data.riksdagen.se/fil/7D775AB2-9D85-46A6-87BA-1E6CB519B655</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WRhoquyknWvjBfvT6AA5qh" type="basedOn"/>
        <correspContext corresp="i-WRhoquyknWvjBfvT6AA5qh">
          <ref>Proposition 2014/15:127</ref>
        </correspContext>
        <correspAction xml:id="i-27mXCJSVoqJYWPmZufZQJz" type="signed"/>
        <correspContext corresp="i-27mXCJSVoqJYWPmZufZQJz">
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
        </correspContext>
        <correspAction xml:id="i-3uuYmkoiSfqioacsxBvWuK" type="submitted">
          <date when="2015-09-30"/>
          <time when="14:39:51"/>
        </correspAction>
        <correspAction xml:id="i-PfNCREeWX2JM2Jve1R79Bp" type="dismissed">
          <date when="2015-10-02"/>
        </correspAction>
        <correspAction xml:id="i-JqQJtL6pLb1qtb1FZa8Cjh" type="referred">
          <date when="2015-10-13"/>
        </correspAction>
        <correspAction xml:id="i-nUoNdMh3gyjb23KJkdzue" type="assigned">
          <date when="2016-04-27"/>
          <time when="18:18:01"/>
        </correspAction>
        <correspContext corresp="i-nUoNdMh3gyjb23KJkdzue">
          <ref type="assignedTo">Socialutskottet</ref>
        </correspContext>
        <correspAction xml:id="i-AzC7AwLkSic7CuuS3KfSjt" type="behandlas_i"/>
        <correspContext corresp="i-AzC7AwLkSic7CuuS3KfSjt">
          <ref type="uppgift">2015/16:SoU3</ref>
          <ref type="ref_dok_id">H301SoU3</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU3</ref>
          <ref type="ref_dok_titel">Assisterad befruktning för ensamstående kvinnor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:193 av Per Ramhorn och Carina Herrstedt
          (båda SD) med anledning av prop. 2014/15:127 Assisterad befruktning
          för ensamstående kvinnor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GMDkFeBgs8jeDu7yZdVrJ5">
            Förslag till riksdagsbeslut
          </head>
          <list style="ol">
            <item xml:id="i-P2Wr3K1Q3QibxYCGbRttzn">
              Riksdagen avslår proposition 2014/15:127 Assisterad befruktning
              för ensamstående kvinnor.
            </item>
          </list>
        </div>
        <div type="motContent">
          <head xml:id="i-RhynjTgrc24tJEcMeTmpJm" type="h1">
            Motivering
          </head>
          <p xml:id="i-PfsLvA6L68wBhhmz4AvL6d">
            I proposition 2014/15:127 lämnas förslag om att ensamstående
            kvinnor ska ges samma möjlighet till assisterad befruktning inom
            svensk hälso- och sjukvård som idag finns för gifta par, registrerade
            partner och sambor.
          </p>
          <p xml:id="i-4VQeZpHtqDQyaBWuMVixyP">
            Lagförslaget avser att undanröja en påstådd diskriminering av
            ensamstående kvinnor som i nuläget inte kan få assisterad befruktning.
            En ensamstående kvinna som genomgår en assisterad befruktning
            inom svensk hälso- och sjukvård blir barnets enda rättsliga förälder.
            Frågan om assisterad befruktning av ensamstående kvinnor är därför
            mycket komplex då den ställer barnets bästa mot den eventuella
            kvinnans ”rätt till” ett barn.
          </p>
          <p xml:id="i-V4v1yS6qST2KMofQYMAUT3">
            Utgångspunkten för Sverigedemokraternas familjepolitik är att
            barnens bästa skall beaktas i alla situationer inom familjepolitikens
            område. Det är vår övertygelse att kärnfamiljen är den samlevnadsform
            som har bäst grundförutsättningar att ge barnen en stabil och
            trygg uppväxtmiljö. Samtidigt är vi medvetna om att detta är en
            samlevnadsform som inte fungerar för alla och vill naturligtvis
            arbeta för ett fullgott samhällsstöd till alla samlevnadsformer
            där barn finns med i bilden.
          </p>
          <p xml:id="i-KJjDXBNgv5CDDbfMs6t8xM">
            Det är vår uppfattning att det existerar medfödda skillnader
            mellan de flesta män och de flesta kvinnor som går bortom det
            som kan observeras med blotta ögat. Vi är också av den uppfattningen
            att de manliga och kvinnliga egenskaperna i många fall kompletterar
            varandra, bland annat av den orsaken anser vi att alla barn bör
            ha rätt till både en mor och en far i sitt liv.
          </p>
          <p xml:id="i-WH5F8SFNKSoMqL73VzwKUm">
            En ensam vårdnadshavare behöver inte vara sämre än två vårdnadshavare
            men däremot så ökar sårbarheten om något skulle hända den ensamstående
            föräldern, i detta fall mamman. Två rättsliga föräldrar ger barnet
            en större trygghet i ekonomiskt, rättsligt och socialt hänseende
            om föräldern exempelvis blir sjuk eller avlider.
          </p>
          <p xml:id="i-DGYzV9uKCHSDt1gY5G1A5n">
            Vi anser att det vore djupt olyckligt om lagförslaget godkändes
            då det skulle innebära att svensk sjukvård bidrar till att det
            föds barn som saknar pappor redan från livets början. Det är orimligt
            att antidiskrimineringsprincipen och kvinnans påstådda ”rätt till”
            att få ett barn ska ha företräde framför principen att värna barnets
            bästa.
          </p>
          <p xml:id="i-FPyhWELKm8urSWH7tj3eWH">
            Ett barn har rätt till två vårdnadshavare av flera anledningar.
            Ett av de viktigaste argumenten är den ekonomiska och sociala
            tryggheten för barnet, en trygghet som i större utsträckning kan
            garanteras om det finns två vårdnadshavare som kan ta hand om
            barnet och barnets behov. I nästan alla andra sammanhang som frågan
            om barn och deras vårdnadshavare diskuteras så betonas vikten
            av behovet av en pappa. Ett exempel är i debatten om föräldraförsäkringen
            där de partier som är för så kallade pappamånader med eftertryck
            betonar pappas viktiga roll för barnet och dess uppväxt.
          </p>
          <p xml:id="i-L8Vn85k2AVN3PB4k6TJAL1">
            Vi utgår ifrån barnets bästa och barnets villkor och vill inte
            medverka till att förringa pappans betydelse eller barnets rätt
            till båda sina föräldrar. I målkonflikten mellan att ge en barnlös
            kvinna rätten att få ett barn och barnets behov av två vårdnadshavare,
            både en mamma och en pappa, så väljer vi att ställa oss på barnets
            sida.
          </p>
          <p xml:id="i-MTxc4FecHYUX6uysSpjv1C">
            Det kan även starkt ifrågasättas om inte förslaget att ge ensamstående
            kvinnor möjlighet att via assisterad befruktning skaffa barn kan
            tänkas strida mot barnkonventionen. Av barnkonventionen framgår
            i artikel 3 att barnets bästa ska komma i främsta rummet vid alla
            beslut som rör barn. Det framhålls också i flera artiklar i barnkonventionen
            att det är centralt att ett barn har två föräldrar. I barnkonventionens
            artikel 7 framhålls att ett barn, så långt det är möjligt, har
            en rätt att få vetskap om sina föräldrar och att bli omvårdat
            av dem. Av artikel 18 framgår att konventionsstaterna ska göra
            sitt bästa för att säkerställa erkännandet av principen att båda
            föräldrarna har ett gemensamt ansvar för barnets uppfostran och
            utveckling.
          </p>
          <p xml:id="i-Up5vyGxFPtQZFtG8ea6D2d">
            Barnombudsmannen påpekar just barnets sårbarhet i det fall man
            bara har en förälder. I sitt yttrande påpekar Barnombudsmannen
            bland annat att ”växa upp med enbart en förälder innebär dock
            en extra sårbarhet”. Barnombudsmannen tillstyrker förvisso utredningens
            förslag men enbart under förutsättning att förslaget kompletteras
            med åtgärder som innebär att barnets rättigheter säkerställs.
          </p>
          <p xml:id="i-NsEVHv2GMmYnvRWnveuQ86">
            Psykologförbundet uttrycker liknande tveksamhet då de i sitt
            yttrande framför att de ställer sig bakom utredningens förslag,
            men menar att barnkonventionen bör få ett större genomslag.
          </p>
          <p xml:id="i-Fqe6HQJFwwf6X67xZoJTDj">
            Sveriges Kvinnolobby påpekar i sitt remissvar utredningens bristande
            konsekvensanalyser ur ett barnrättsperspektiv.
          </p>
          <p xml:id="i-Tm92NrcKun2jpyxLtBU8Zc">
            Även Svenska kyrkan understryker i sitt yttrande över delbetänkandet
            Assisterad befruktning för ensamstående kvinnor (Ju2014/3407/L2)
            att det är angeläget att barnperspektivet ges en framträdande
            roll i frågor som rör assisterad befruktning. De konstaterar också
            att undantag från värnandet om barnets rätt till två föräldrar
            antas bli tämligen omfattande.
          </p>
          <p xml:id="i-SVZU7pj4HsbnuU61XuaE1g">
            Sammanfattningsvis anser vi att det är självklart att barnets
            bästa och barnperspektivet, dvs. rätten till två föräldrar, ska
            väga tyngre än kvinnans önskan om barn. Riksdagen bör därför avslå
            denna proposition om att tillåta assisterad befruktning av ensamstående
            kvinnor.
          </p>
        </div>
        <div type="motSignatures">
          <list>
            <item xml:id="i-4zH82LPcHVja66t82c8HuL" who="i-XRXtPdXG8Ahj3n8huVdjCn">
              Per Ramhorn (SD)
            </item>
            <item xml:id="i-MmC281SX1oWyTCTjELDGia" who="i-9P5NZaksQybZxn8tBxUxvh">
              Carina Herrstedt (SD)
            </item>
          </list>
        </div>
      </div>
    </body>
  </text>
</TEI>
