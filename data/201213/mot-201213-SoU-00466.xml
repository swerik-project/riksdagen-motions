<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00466">
  <teiHeader>
    <fileDesc>
      <titleStmt>
        <title>Översyn av tandvårdsförsäkringen</title>
        <author corresp="i-HA8qZKZU3je8nF69VtPrqk">av Eva-Lena Jansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av tandvårdsförsäkringen</title>
          <idno type="rdwebb">H002So466</idno>
          <rs type="number">So466</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So466/text</ref>
          <ref type="dokument_url_html">http://data.riksdagen.se/dokument/H002So466</ref>
          <ref type="dokumentstatus_url_xml">http://data.riksdagen.se/dokumentstatus/H002So466</ref>
          <ref type="doc">http://data.riksdagen.se/fil/F63C116F-A528-480C-895E-470DF0F80B32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-68t2C8A63Ntofh7QQMgSTN" type="signed"/>
        <correspContext corresp="i-68t2C8A63Ntofh7QQMgSTN">
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-PMx51X9QbaLUMtQNq6sVfz"/>
        </correspContext>
        <correspAction type="numbering" xml:id="i-WSqBxAHha9JtTUaBVv83fg">
          <date when="2012-10-05"/>
        </correspAction>
        <correspAction type="submission" xml:id="i-8JZ3rpktXWdUqBKpfL2rxy">
          <date when="2012-10-04"/>
        </correspAction>
        <correspAction type="transfer" xml:id="i-PocRFUtT6QSiykTtcCpWbL">
          <date when="2012-09-28"/>
        </correspAction>
        <correspAction type="assigned" xml:id="i-L6mHZe1cq5ACBCtusAqJvA"/>
        <correspContext corresp="i-L6mHZe1cq5ACBCtusAqJvA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BN9fKGTrqNjVHue97QeaqD">
            Förslag till riksdagsbeslut
          </head>
          <p xml:id="i-FRPqo7GvusYCD3KAvq5mm8">
            Riksdagen tillkännager för regeringen som sin mening vad som
            anförs i motionen om att se över tandvårdsförsäkringen.
          </p>
        </div>
        <div type="motContent">
          <head type="h1" xml:id="i-NoyMh65tq2W4b5ixVT4e2y">
            Motivering
          </head>
          <p xml:id="i-4C1L9hy32rq4fpKUkNKx4T">
            En förebyggande tandvård för barn och unga är en god investering
            för framtiden. Under många år genomfördes så kallad fluorsköljning
            under skoltid. Det var ett sätt att förebygga karies. Dessa fluorsköljningar
            har numera återupptagits i några landsting och då ofta riktade
            mot skolor i områden där många i befolkningen har dålig tandstatus.
          </p>
          <p xml:id="i-WfVmcUDzGAtEbrgnLYmGWs">
            Genom tidiga och täta kontroller, avgiftsfria för alla upp till
            19 år, så kan barn och unga undvika att få stora angrepp på tänderna.
            Förebyggande arbete med ökad kunskap till föräldrar om tandborstning
            och vikten av att hålla nere antalet intag av socker under en
            dag ger resultat både på kort och på lång sikt. Många vuxna i
            Sverige har en bra tandhälsa. Antalet personer mellan 75 och 84
            år som har kvar sina egna tänder har ökat avsevärt jämfört med
            för tjugo år sedan.
          </p>
          <p xml:id="i-nvu13vSjjoYAht6RQyPg4">
            Men de senaste åren har man kunnat se en negativ utveckling när
            det gäller tandhälsan. Med nuvarande ersättningssystem så innebär
            exempelvis en rotfyllning i en kindtand en högre kostnad för den
            enskilde jämfört med en rotfyllning av en framtand. För personer
            med låg inkomst kan kostnaden upplevas så hög att man hellre väljer
            att dra ut tanden framför att laga den.
          </p>
          <p xml:id="i-68nXnEm1TvqCfSSPwAVM98">
            Vi vet att den förebyggande tandvården gör skillnad. Att ha en
            låg kostnad för en undersökning gynnar tidig upptäckt av karies
            och andra tandrelaterade problem. Tandvårdsförsäkringen förändrades
            den 1 juli 2008 då bland annat skyddet mot höga kostnader förstärktes
            jämfört med tidigare. Den förändring av tandvårdsförsäkringen
            som infördes var dock otillräcklig. Att förbättra skyddet mot
            höga kostnader är viktigt och riktigt, men det räcker inte för
            att åstadkomma en god tandhälsa i befolkningen. Reformen saknar
            i stort sett satsningar på den grundläggande och förebyggande
            tandvård som omfattar alla. Det medför att såväl patienternas
            som samhällets kostnader för tandvård riskerar att öka ytterligare
            i framtiden. Dålig tandhälsa i yngre år riskerar att leda till
            ett liv med sämre livskvalitet även när man blivit gammal.
          </p>
          <p xml:id="i-RSKQfANbFir42Q9pHVDvsf">
            Riksrevisionens utvärdering av förändringen av tandvårdsförsäkringen
            (från 2012) visar att personer med låga inkomster och dålig tandhälsa
            inte i någon större utsträckning tar del av högkostnadsskyddet.
            Andelen som avstår från tandvård har ökat sedan tandvårdsförsäkringen
            förändrades. Drygt sju procent uppger att de trots dålig tandhälsa
            ändå inte besöker tandvården regelbundet. I nästan tre av fyra
            fall beror det på att de inte har råd att gå oftare. Var femte
            vuxen svensk har inte varit hos tandläkaren någon gång de senaste
            tre åren. Något vi med största sannolikhet kommer att se effekter
            av långt framöver. Riksrevisionen föreslog i sin utvärdering att
            regeringen ska följa upp om tandvårdsbidraget och högkostnadsskyddet
            är rätt utformade och träffar rätt målgrupper. Vi står bakom det
            förslaget från Riksrevisionen.
          </p>
          <p xml:id="i-RRYRa514WCxmEUeJo4iQfJ">
            Vi börjar nu också kunna se nya negativa effekter av den tandvårdsbehandling
            som många genomgick på 60- och 70-talen. Vid den tiden så var
            det mer eller mindre normalt för en tandläkare att borra ur tanden
            vid minsta kariesangrepp, en del till och med vid stora fördjupningar
            i tuggtänderna, för att sedan fylla hålet med amalgam. Idag skulle
            detta klassas som felbehandling.
          </p>
          <p xml:id="i-Kgxw4tprwCKJadDzxZhszX">
            Nu vittnar många om hur deras tänder spricker sönder och inte
            går att laga. Andra drabbas av kariesangrepp under amalgamfyllningen,
            som sedan sprider sig till tandroten vilket kräver kostsamma ingrepp.
            Tidigare har ofta fokus varit på negativa hälsoeffekter av amalgamet.
            Det problem vi nu ser, med urborrade tänder som spricker, är en
            direkt effekt av felaktig tandvård. I många andra sammanhang,
            där vetenskap och medicinsk forskning visat att vissa medicinska
            ingrepp och behandlingar åstadkommit skada och men för den enskilda,
            har man utgett ekonomisk kompensation.
          </p>
          <p xml:id="i-2wrMaBEerRBK4M9omMV82m">
            Ett alternativ skulle kunna vara att den tandvård som följer
            av tidigare felaktig behandling i unga år blir kostnadsfri för
            den enskilde. Hur många personer som kan omfattas av ett sådant
            förslag är oklart. Vi menar att regeringen bör utreda frågan om
            hur många som beräknas omfattas av en felaktig tandvårdsbehandling.
            Förslagsvis görs det i samband med att förändringen av tandvårdsförsäkringen
            utvärderas.
          </p>
        </div>
        <div type="motSignatures">
          <list>
            <item xml:id="i-2CvH5wxBpyW5mhDG34YDbq">
              Eva-Lena Jansson (S)
            </item>
            <item xml:id="i-NXKohcfW5ZWBKYZLhaaZRo">
              Håkan Bergman (S)
            </item>
            <item xml:id="i-XvXAqyDvUYxtYLPk4C7oyM">
              Matilda Ernkrans (S)
            </item>
          </list>
        </div>
      </div>
    </body>
  </text>
</TEI>
