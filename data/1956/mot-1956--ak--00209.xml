<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00209">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__209/mot_1956__ak__209-001.pdf"/>
      <fw xml:id="i-FxwYrA1PmmiZYM8PHJFHcb">
        Motioner i Andra kammaren, nr 209 5
      </fw>
      <div xml:id="i-3DUaTyePe72eGoFvjs6z1V" type="motHeader">
        <div xml:id="i-3BKvwa6tvYRWmUbjyiv5Kh" type="motTitle"/>
        <div xml:id="i-46Vyi2u1tewveUtx74ESMf" type="motSubmissionInfo"/>
      </div>
      <div xml:id="i-ZEwFvbJomzEVaq1KjXMD7" type="motBody">
        <div xml:id="i-RTRxm5HczwGnNdpLt991Fe">
          <p xml:id="i-KRzUNtxFCXR3C6BQZHT6P2">
            Nr 209
          </p>
          <p xml:id="i-12jVVRCZxxzPo1PMwopwG7">
            Av fru Holmqvist m. fl., angående obligatorisk anskaffning av
            identitetsbrickor åt vissa barn.
          </p>
          <p xml:id="i-7pupTowL8pqLnmDHkHMVmT">
            Genom en Genévekonvention av 1949, som undertecknats av ett 50-tal
            län- der, har Sverige utfäst sig att vidta åtgärder för att alla
            barn under 12 år skall kunna identifieras genom identitetsbrickor
            eller på annat sätt. För- eningen Rädda barnen har genom sin verksamhet
            i de krigshärjade län- derna kommit i kontakt med de stora svårigheterna
            att identifiera barn som förlorat eller skilts från sina föräldrar
            och känner varken sin nationa- litet, sitt namn eller sin ålder.
            Att inte veta sitt ursprung och inte känna någon släktkänsla innebär
            uppenbarligen en djup tragik. I händelse av krig kan detta problem
            få allvarlig aktualitet även för Sverige. Rädda bar- nen tog därför
            för något år sedan initiativ till en framställning till Kungl.
            Maj:t om införande av identitetsbrickor för landets medborgare,
            varigenom Sverige även skulle uppfylla sin förpliktelse enligt
            Gené&amp;vekonventionen av 1949. På grund av denna framställning
            uppdrog Kungl. Maj:t åt civilför- svarsstyrelsen att närmare undersöka
            i vad mån ett sådant system kunde komma till stånd utan kostnad
            för statsverket. I anledning härav inford- rade civilförsvarsstyrelsen
            anbud från olika firmor i landet rörande kost- naderna för tillverkning
            av identitetsbrickor, och överenskommelse träf- fades med en firma
            i Hälsingborg, som åtog sig att insätta erforderligt investeringskapital
            för att kunna tillverka brickor för distribution på fri- villighetens
            väg. Även om man har all anledning att uppskatta de stora frivilliga
            insat- serna på detta område, måste man konstatera att endast
            en liten procent av de barn det gäller hittills erhållit s.k.
            ID-brickor. Insatserna synes också vara präglade av stark splittring.
            Företag och kommuner har på olika sätt gett aktionen sitt stöd
            genom anslag till inköp av brickor åt olika kategorier av barn.
            En del kommuner har sålunda inköpt ID-brickor för skolbarn, medan
            andra kommuner anskaffat dem för barn under skol- åldern. En del
            företag har bekostat inköp till anställdas barn o. s. v. Också
            principerna för förvaring av ID-brickorna synes växla. I en del
            fall utdelas de till föräldrarna och barnen för förvaring i hemmen,
            i andra fall förvaras de i skolorna eller på annat sätt för att
            utdelas vid krigsfara. Dessa för-
          </p>
          <pb facs="riksdagen-motions-pdf/data/1956/mot_1956__ak__209/mot_1956__ak__209-002.pdf"/>
          <fw xml:id="i-NJqMk1kRQrRiBJU87eGh53">
            6 Motioner i Andra kammaren, nr 209
          </fw>
          <p xml:id="i-7Dt4S3CGWTKK9LmPfmWKUc">
            varingsmetoder kan inte betecknas som tillfredsställande. Om
            brickorna förvaras i hemmen, kan de befaras ha förkommit vid en
            tidpunkt då deras användning är särskilt betydelsefull. En utdelning
            genom skolorna vid kritiska tidpunkter synes inte heller erbjuda
            tillräckliga garantier. Det kan vidare befaras, att den frivilliga
            aktionen för anskaffning av ID-brickor, vilken inte ens nu berör
            alla barn under 12 år, 1 fortsättningen kommer att mötas med minskat
            intresse, varigenom de barn som kommer att födas under följande
            år inte erhåller brickor. Med hänsyn dels till att Sverige genom
            den ovan nämnda Genévekonventionen utfäst sig att vidta lämpliga
            åtgärder för syftet i fråga, dels till att myndigheterna visat
            saken positivt intresse, förefaller det angeläget att finna effektivare
            former för anskaffning och förvaring av brickor till alla de barn,
            varom det här är fråga. Mot bakgrund av hittills gjorda erfarenheter
            torde den enda fram- komliga vägen vara att göra anskaffningen
            av ID-brickor obligatorisk för alla barn. I syfte att trygga förvaringen
            av brickorna på lämplig plats, sär- skilt vid familjernas avflyttning
            till annan ort, torde det vara lämpligt att anknyta ID-brickorna
            till kyrkobokföringen och ålägga pastorsämbetena att vidarebefordra
            dem i samband med ändrad kyrkobokföring. Utgifterna för statsverket
            med en sådan ordning synes inte bli alltför betydande, och merarbetet
            för pastorsämbetena torde kunna motiveras med sakens betydelse.
            Med hänvisning till vad ovan anförts hemställes, att riksdagen
            hos Kungl. Maj:t måtte anhålla om utred- ning om obligatorisk
            anskaffning av ID-brickor åt alla barn födda efter 1955 och om
            lämpliga former för förvaring av brickorna i fråga.
          </p>
          <p xml:id="i-SzrzRPzoi6fY9MxRZ1YcDA">
            Stockholm den 24 januari 1956
          </p>
          <p xml:id="i-KkkLWfpV7fNg1LgQsVABvs">
            Mary Holmqvist Lena Ringström-Ingenäs Thyra Löfqvist
          </p>
        </div>
      </div>
    </body>
  </text>
</TEI>
