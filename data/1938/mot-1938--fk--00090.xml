<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--fk--00090">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__90/mot_1938__fk__90-001.pdf"/>
      <fw xml:id="i-S2FStH4P4TxhdjJWfHz21P">
        Motioner i Första kammaren, Nr 90. 15
      </fw>
      <div xml:id="i-G5pWucjRzNNDTmLfEkhqP6" type="motHeader">
        <div xml:id="i-YHxtWojfV3MwLkR4kstjrC" type="motTitle"/>
        <div xml:id="i-8eBpB4k86KrEE7Bnc9BWuf" type="motSubmissionInfo"/>
      </div>
      <div xml:id="i-L1FjZrwSS55adbvcdLLVVt" type="motBody">
        <div xml:id="i-USQdpJt5FjcNXPmqjwrBSj">
          <p xml:id="i-MzryZSv8U4WAf6Z7tW7WPL">
            Nr 90.
          </p>
          <p xml:id="i-2dtSFVqamU2KDnHFK53E7t">
            Av herr Västberg m. fl, om anslag till bidrag åt organisationen
            Tjänstemännens bildninysverksamhet.
          </p>
          <p xml:id="i-Lrotkogso4qwWorgVknsVh">
            Det frivilliga bildningsarbetets utomordentliga betydelse för
            vårt folks kulturella och sociala utveckling torde i dag av ingen
            bestridas. Från att vid begynnelsen ha varit inskränkt framförallt
            till de i ekonomiskt avseende särskilt missgynnade samhällsgrupperna
            har den frivilliga bildningsrörelsen i våra dagar kommit att omfatta
            allt vidare samhällslager och ingått såsom en omistlig del i det
            skapande kulturella arbetet. Karakteristiskt för den senaste fasen
            av detta bildningsarbete är att den starkt socialt betonade studieverksamhet,
            som bedrives av bl. a. arbetarnas bildningsförbund och godtemplarordens
            studieförbund, framförallt inom arbetarklassen, under de allra
            senaste åren inspirerat till liknande verksamhet bland andra yrkes-
            grupper. Den största betydelsen bland dessa nya organisationer
            synes böra tillmätas svenska landsbygdens studieförbund (SLS)
            och tjänstemännens bildningsverksamhet (TBV), som båda tagit initiativet
            till en intensifierad studieverksamhet bland de speciella samhällsgrupper
            som bönderna och tjänstemännen var för sig utgöra. SLS, som är
            den äldre av de båda, fick sin officiella auktorisation, då 1935
            års riksdag på Kungl. Maj:ts förslag beslöt tillerkänna förbundet
            ett anslag på 5000 kronor såsom bidrag till förbundets organisations-
            och administrationskostnader, vilket anslag i år föreslås höjt
            till 7 000 kronor. Dylikt anslag har också alltsedan år 1921 utgått
            till ABF och föreslås i år utgå med 35 000 kronor. Under hösten
            1937 inlämnade tjänstemännens bildningsverksamhet en underdånig
            framställning om att Kungl. Maj:t måtte för budgetåret 1937— 1938
            hos innevarande års riksdag hemställa om ett anslag på 5 000 kronor
            såsom bidrag till verksamhetens organisations- och administrationskostna-
            der. I denna framställning påpekades att tjänstemännens bildningsverk-
            samhet konstituerades i juli 1935. TBV har satt som sin uppgift
            att inom landets stora tjänstemannakårer väcka och stärka intresset
            för deltagande i det frivilliga bildningsarbetet. Det är en allmän,
            av folkbildningsarbetets egna målsmän omvittnad erfarenhet, att
            »de anställda» i privat och offent- lig tjänst hittills utgjort
            en försvinnande liten andel av de äldre bildnings- förbundens
            aktiva medlemmar. TBV vill med sin verksamhet råda bot på denna
            uppenbara svaghet i svensk bildningsrörelse, vill söka föra dem
            in i studiearbetet, som intill denna dag stått utanför. TBV:s
            centrala ledning utgöres av ett bildningsråd. För den praktiska
            utformningen av studieverksamheten på de enskilda orterna ansvara
            där-
          </p>
          <pb facs="riksdagen-motions-pdf/data/1938/mot_1938__fk__90/mot_1938__fk__90-002.pdf"/>
          <fw xml:id="i-Esnf6kP85HXUuHQYQDgRZ7">
            16 Motioner i Första kammaren, Nr 90.
          </fw>
          <p xml:id="i-VbEGPvGdTyw1CjTnbBqovz">
            emot de s. k. lokalkommittéerna. I likhet med ABF och SLS har
            TBV upp- byggt sin organisation på kollektiv anslutning från ekonomiska
            intresse- organisationer. Dessa utgöras av de till de anställdas
            centralorganisation (Daco) anslutna förbunden. Verksamhetens stadgar
            lämna emellertid öppet även för andra tjänstemannaorganisationer
            att vinna medlemskap i TBV. Att TBV:s strävanden mötts med stor
            förståelse och levande intresse bland tjänstemännen själva och
            deras fackliga organisationer framgår av att tills dato, efter
            2!/&gt; års verksamhet, till TBV äro anslutna 9 riksorganisationer
            med ett sammanlagt medlemsantal av cirka 40 000. De största äro
            försäk- ringstjänstemannaföreningen, handelstjänstemannaförbundet,
            svenska bank- mannaföreningen, svenska industritjänstemanna-förbundet,
            svenska järnvä- garnas kontorspersonalförbund, Sveriges arbetsledareförbund
            och Sveriges grafiska faktorsförbund, samtliga tillhörande Daco.
            Från den motsvarande centralorganisationen bland stats- och kommunaltjänstemän
            har uttalats en rekommendation till samtliga till denna centralorganisation
            anslutna för- bund att söka anslutning till TBV. Från åtminstone
            ett av dessa förbund, Sveriges kommunaltjänstemannaförbund, omfattande
            9000 medlemmar, torde en anslutning komma till stånd redan under
            innevarande år. I TBV:s stadgar anges att verksamhetens uppgift
            är att främja och leda bildningsarbetet inom de anställdas organisationer,
            varvid särskild hänsyn skall tagas till dessas behov av utbildade
            funktionärer. Bildningsarbetet skall sålunda bedrivas inom ramen
            av dessa organisationer. Man har utgått ifrån den uppfattningen
            att denna studieverksamhet kan, lika litet som någon annan organisationsbildning
            inom det frivilliga studiearbetets stora folk- rörelse, utvecklas
            isolerad. Den måste ha sina rötter i en bestämd social och psykologisk
            miljö, den måste finna sin djupare motivering i en viss grupps
            samfällda sociala och ekonomiska intressen. Redan då planerna
            på bildandet av en särskild bildningsorganisation för tjänstemannagrupperna
            befunno sig på ett mycket förberedande stadium, sökte de i frågan
            intresserade kontakt med arbetarnas bildningsförbund och vunno
            på förhand dess stöd i arbetet. Sådant stöd har beredvilligt lämnats
            även av samverkande bildningsförbunden. TBV har för sin del förklarat
            sig berett till samarbete med samverkande bildningsförbunden och
            i sin studiehandledning och annorledes rekommenderat sina lokala
            organ att söka förbindelse och samarbete med övriga bildningsförbunds
            lokalavdelningar. Ett samarbete har också på åtskilliga orter
            lyckligt kommit till stånd. TBV:s hittillsvarande verksamhet har
            haft karaktären av ett experiment. Under den hittills tilländalupna
            tiden ha dock över 50-talet lokalkommittéer trätt i arbete. Antalet
            studiecirklar var under år 1937 nära 150 med sam- manlagt över
            1500 deltagare. Verksamheten synes nu också definitivt ha lämnat
            experimentstadiet och vunnit erforderlig stabilitet. Härför talar
            fram- förallt det intensiva arbete som under den sistlidna hösten
            bedrevs av lokal- kommittéerna landet runt. Att detta arbete också
            vunnit viss officiell upp-
          </p>
          <pb facs="riksdagen-motions-pdf/data/1938/mot_1938__fk__90/mot_1938__fk__90-003.pdf"/>
          <fw xml:id="i-QWRZJqnhFQQiFWQWYLFqAE">
            Motioner i Första kammaren, Nr 90. 17
          </fw>
          <p xml:id="i-MpKHCu8LstKb8e5FR3TFX3">
            skattning framgår bl. a. därav att åtskilliga kommunala myndigheter
            redan lämnat anslag till TBV:s lokalkommittéer. Som exempel kan
            nämnas att stadsfullmäktige i Stockholm för innevarande år beviljat
            lokalkommittén i huvudstaden ett anslag av 1500 kronor. För denna
            ökade stabilitet talar också det lyckliga genomförandet av den
            första semesterkurs som anord- nades i TBV:s regi. Den hade förlagts
            till Värmlands läns folkhögskola i Molkom under tiden 22—29 augusti
            och bevistades av ett 30-tal deltagare från 7 av de anslutna organisationerna.
            Ytterligare kan nämnas att TBV till höstsäsongens början utarbetat
            en utförlig studiehandledning, vilken tryckts och distribuerats
            i 5 000 exemplar. TBV:s verksamhet syftar främst till att väcka
            medlemmarnas intresse för sociala och ekonomiska problem, både
            deras egen samhällsgrupps och hela samhällets. TBV vill kämpa
            för »den sociala bildningens»&gt; utbredande inom landets tjänstemannakårer.
            Arbetet har därmed sin särprägel. Sin egen kårs och sin egen samhällsgrupps
            problem möter den enskilde tjänstemannen först och omedelbarast
            i sin fackliga organisation. Den grund- läggande förutsättningen
            för det sociala bildningsarbetet är hans medlem- skap i och solidaritet
            med sin organisation. Det första ämnet på TBV:s studieschema är
            därför också föreningskunskap. I vårt genomorganiserade samhälle
            kan ingen medborgare påverka, knappast ens förstå det kompli-
            cerade samhällsmaskineriet annorledes än genom organisationerna.
            Orga- nisationen är ett samhälle i smått. Dess lagar och funktioner
            äro ytterst även samhällets. Men det är icke tillräckligt att
            ge medlemmarna vissa tekniska kunskaper. De behöva framförallt
            lära känna sin egen samhällsgrupps problem. Någon samlad kunskap
            i detta ämne har hittills ingenstädes stått att få. TBV:s strävanden
            ha för den skull i väsentlig grad inriktats på att åstadkomma
            ett någorlunda rikhaltigt material i tjänstemannafrågor. En kurs
            i detta ämne är därför under utarbetande och föreligger färdig
            under de närmaste må- naderna. Men även samhällskunskap i vidare
            mening rymmes inom TBV. Den alltmera komplicerade samhällsapparaten
            ställer oupphörligen tjänstemän- nen i situationer, där de icke
            endast nödgas sätta sig in i denna apparats funktioner utan där
            också deras intresserade medverkan kräves. Även i samhällskunskap
            har TBV låtit utarbeta en egen kurs, vilken under hösten 1937
            har ställts till medlemmarnas förfogande. I fråga om studiemetod
            har TBV, som redan från starten kunnat tillgodo- göra sig de äldre
            bildningsförbundens erfarenheter, klart och målmedvetet propagerat
            studiecirkeln såsom den för verksamheten bäst lämpade. I sitt
            remissyttrande över nämnda framställning framhöll skolöverstyrelsen
            följande: »Enligt överstyrelsens uppfattning måste det ur folkbildningssynpunkt
            vara av stor betydelse att även tjänstemannaorganisationernas
            medlemmar
          </p>
          <p xml:id="i-CUpSLVpMpVagmGztophVTe">
            Bihang till riksdagens protokoll 1938. 3 saml. Nr 88—91. 2
          </p>
          <pb facs="riksdagen-motions-pdf/data/1938/mot_1938__fk__90/mot_1938__fk__90-004.pdf"/>
          <fw xml:id="i-P3onTi7hZrRQmBkQjNcmbT">
            18 Motioner i Första kammaren, Nr 90.
          </fw>
          <p xml:id="i-3r4u8NmELhmzpfWMJPZcsx">
            vinnas för ett deltagande i det frivilliga folkbildningsarbetet.
            TBV har, såsom av ansökningen framgår, satt sig just det målet
            före och synes under de två år verksamheten nu bedrivits utan
            stöd från statsmakternas sida uppnått ett synnerligen gott resultat.
            Efter överstyrelsens uppfattning är därför TBV:s verksamhet av
            den art och ledes på sådant sätt att den måste anses väl förtjänt
            av understöd från det allmänna såsom bidrag till bestridande av
            organisations- och administra- tionskostnaderna. Såsom i ansökningen
            framhålles, åtnjuta arbetarnas bild- ningsförbund och svenska
            landsbygdens studieförbund anslag av statsmedel för sina organisations-
            och administrationskostnader. Då TBV:s verksam- het ligger på
            samma plan som nämnda organisationers, fastän bland andra grupper
            av samhällets medlemmar och utan att givetvis ha kunnat nå den
            omfattning som nämnda äldre organisationer, finner överstyrelsen
            skäl tala för att även TBV på samma sätt stödes. Överstyrelsen
            har tagit fasta på de i ansökningen lämnade uppgifterna om TBV:s
            inledda samarbete med samverkande bildningsförbunden och förut-
            sätter att TBV, därest statsbidrag beviljas, fortsätter detta
            samarbete och på sådan? sätt gör sig tjänst av samverkande bildningsförbundens
            redan vunna erfarenheter. Vad angår storleken av anslaget finner
            överstyrelsen detsamma för när- varande böra begränsas till ett
            belopp av 3 000 kronor.» Med stöd av vad ovan anförts tillåta
            vi oss hemställa,
          </p>
          <p xml:id="i-EZFd56BEp8o6WqvKcWcnw2">
            att såsom bidrag till tjänstemännens bildningsverksamhet, för
            bestridande av dess organisations- och administrations- kostnader,
            anvisas för budgetåret 1938/1939 ett anslag av 3 000 kronor att
            utgå i den mån sammanslutningen visat sig för ändamålet för samma
            tid disponera från annat håll be- komna medel till minst lika
            stort belopp som statsbidraget, och i övrigt enligt de bestämmelser
            Kungl. Maj:t kan finna gott föreskriva.
          </p>
          <p xml:id="i-VT7kjyb3jbzMuNmFwFHxjj">
            Stockholm den 22 januari 1938.
          </p>
          <p xml:id="i-Eqz3tQv8EZSY8MejFWFAAY">
            Mauritz Västberg. Ivar Öman. Gunnar Myrdal.
          </p>
          <p xml:id="i-KV7AA3dAFo6QjEX6sX5umW">
            Sam Larsson. Bertil Ohlin.
          </p>
        </div>
      </div>
    </body>
  </text>
</TEI>
