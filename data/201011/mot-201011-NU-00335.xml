<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00335">
  <teiHeader>
    <fileDesc>
      <titleStmt>
        <title>Sociala företag</title>
        <author corresp="i-PrmdUu6feMnTN6Rrku6MsP">av Anna-Lena Sörenson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sociala företag</title>
          <idno type="rdwebb">GY02N335</idno>
          <rs type="number">N335</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N335/text</ref>
          <ref type="dokument_url_html">http://data.riksdagen.se/dokument/GY02N335</ref>
          <ref type="dokumentstatus_url_xml">http://data.riksdagen.se/dokumentstatus/GY02N335</ref>
          <ref type="doc">http://data.riksdagen.se/fil/F78FD582-CC58-480F-99C6-0129A3653EA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PrmdUu6feMnTN6Rrku6MsP</idno>
            <name>Anna-Lena Sörenson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AhiwYDCWhmdp2gVjFUCS48" type="signed"/>
        <correspContext corresp="i-AhiwYDCWhmdp2gVjFUCS48">
          <note type="signatory" corresp="i-PrmdUu6feMnTN6Rrku6MsP"/>
          <note type="signatory" corresp="i-SLMauHd9udrtkguQd9gymK"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-7AB63eqvrGXGCT1mpkEM3J"/>
        </correspContext>
        <correspAction type="numbering" xml:id="i-B83EBDWrVDuK89vHeB6cw9">
          <date when="2010-10-28"/>
        </correspAction>
        <correspAction type="submission" xml:id="i-WigGD6Jb4BE85h2BUpYUub">
          <date when="2010-10-27"/>
        </correspAction>
        <correspAction type="transfer" xml:id="i-EfiqtJVQpeZtrLprN2ec1a">
          <date when="2010-10-19"/>
        </correspAction>
        <correspAction type="assigned" xml:id="i-UZfMqUZEQ5wSUdRnb16gS8"/>
        <correspContext corresp="i-UZfMqUZEQ5wSUdRnb16gS8">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CDvJGK6MfzJVRgEvfRP3qf">
            Förslag till riksdagsbeslut
          </head>
          <p xml:id="i-AaruNR5p9SLAVzGCZ3or51">
            Riksdagen tillkännager för regeringen som sin mening vad som
            anförs i motionen om att Östergötland bör utses till försökslän
            för att med hjälp av riktade insatser från statens sida utveckla
            de arbetsintegrerande sociala företagen och främja framväxten
            av nya företag.
          </p>
        </div>
        <div type="motContent">
          <head type="h1" xml:id="i-5suY8TLBTqcbc6D9hEgWDm">
            Motivering
          </head>
          <p xml:id="i-MRDscEHgYe2W9bN3xwDGjw">
            Läget på den svenska arbetsmarknaden är svårt. Trots en ljusnande
            ekonomi och en bättre tillväxt kvarstår problem med hög arbetslöshet
            och låg sysselsättningsnivå. Bedömare och inte minst Arbetsförmedlingen
            menar också att problemen kommer att kvarstå och drabbar framför
            allt personer som har en låg utbildningsnivå eller har någon form
            av funktionshinder. Arbetsförmedlingens egna analyser pekar på
            att gruppen med mycket långa inskrivningstider på AF och som har
            mycket svårt att hitta ett arbete stiger och kommer att uppgå
            till 3 procent av arbetskraften år 2011. I den gruppen förefaller
            inte ens förstärkta anställningsstöd ha särskilt hög verkansgrad,
            utan vi måste hitta andra lösningar för att tillvarata dessa människors
            resurser.
          </p>
          <p xml:id="i-MgmRHfSUmxUGAnCC5qbKFo">
            Ungdomar och utrikes födda personer är också grupper som har
            och kommer att ha det svårt att ta sig in på arbetsmarknaden.
          </p>
          <p xml:id="i-BfShsZQvJvDW7xXt4i6WSi">
            Östergötland som region ligger under riksgenomsnittet för antal
            sysselsatta och över snittet för arbetslösa. Fler än 40 000 personer
            i Östergötland var förra året arbetslösa, hade sjukersättning
            eller levde på bidrag. Det utgör 17 procent av alla i åldersgrupperna
            2064 år. Antalet arbetslösa har, sett till volymen, stadigt legat
            över 20 000 personer i år, trots konjunkturförbättringar. I länet
            finns dessutom en otillfredsställande matchning mellan arbetskraftsbehov
            och arbetskraftsutbud och företagande och nyföretagande är lägre
            än genomsnittet i svenska regioner.
          </p>
          <p xml:id="i-9aW6K44SnX7xC4ZEBQ5AbE">
            Socioekonomiskt är det mycket stora vinster att hämta i att kunna
            vända människors utvecklingskurvor från bidragsberoende till att
            vara deltagare på arbetsmarknaden. Vi vet från forskningen att
            människor som riskerar att hamna i långvarigt utanförskap inte
            bara kostar samhället mycket pengar, utan livskvaliteten sjunker,
            vårdkonsumtionen växer och det blir mycket svårare att ta sig
            tillbaka till arbetslivet igen. Det är statistiskt flera gånger
            svårare att ta sig in på arbetsmarknaden igen för den som varit
            arbetslös i flera år än för den som har kortare arbetslöshetsperioder.
            Regionförbundet Östsam har i en utredning konstaterat att samhällets
            kostnader för arbetslösheten i Östergötland uppgår till minst
            10 miljarder kronor och med de indirekta effekterna som utebliven
            produktion m.m. så kan siffran skattas till det dubbla. Det finns
            därför många skäl att prioritera åtgärder som för människor helt
            eller delvis tillbaka in i arbetslivet.
          </p>
          <p xml:id="i-A1UpmzmRZ3c8aKjeysSkPJ">
            Det har visat sig att de arbetsintegrerande sociala företagen
            på många sätt kan bidra till att inkludera människor i samhällsgemenskapen,
            ge fler sysselsättning och göra fler självförsörjande. Att bygga
            på människors förmåga och låta alla jobba till 100 procent av
            sin förmåga är en del av de arbetsintegrerande sociala företagens
            värdegrund. De sociala företagen är ett område som fortfarande
            är litet i Sverige och det finns alltså en stor potential för
            att de ska bli fler och därmed också medverka till en utvidgad
            arbetsmarknad. I Östergötland bedömer Regionförbundet Östsam att
            antalet företag och därmed antalet anställda och deltagare kan
            fördubblas på kort sikt om samhällsstödet för främjande av arbetsintegrerande
            sociala företag blir bättre. På längre sikt och om regeringen,
            regionerna och kommunerna vidtar rätt åtgärder kommer denna företagsform
            att kunna flerdubblas.
          </p>
          <p xml:id="i-YBnGArsRrs8nJHRWcJBd6U">
            Regeringen lade i april 2010 fast en handlingsplan för arbetsintegrerande
            sociala företag. Tillväxtverket, Arbetsförmedlingen och Försäkringskassan
            har uppdrag att underlätta för och främja tillväxten och utvidgningen
            av arbetsintegrerande sociala företag.
          </p>
          <p xml:id="i-A6YQzqb5eM1y25xQ64UWbb">
            De initiativ som tas i handlingsplanen och de strategier som
            läggs fast är i och för sig bra. Handlingsplanen skulle dock behöva
            kompletteras med riktade satsningar till regionerna i landet.
            Representanter för den sociala ekonomin har pekat på en rad områden
            som skulle kunna förbättras för att få mer verkstad kopplat till
            handlingsplanen. I det sammanhanget kan anordnarstöd och anpassningar
            i lagstiftningen nämnas. I vårt grannland Finland genomförs åtgärder
            som gör att den sociala ekonomin fått ett uppsving. England kan
            i ännu högre grad tjäna som förebild. Under det senaste decenniet
            har de nationella strategier som tagits fram av regeringen kombinerats
            med riktade insatser och riktade anslag som medverkat till ett
            kraftigt ökande antal företag: ca 62 000 företag som involverar
            närmare 800 000 anställda och deltagare. De statliga satsningarna
            i form av resurser har tillsammans med lokala och regionala initiativ
            och utvecklingsplaner, lett till en utökning av de sociala företagen
            med 30 procent under de senaste 45 åren. Behoven av att skapa
            arbetstillfällen och platser för arbetsträning och praktik är
            knappast mindre i Sverige, och därför behöver vi utveckla förutsättningarna
            för de arbetsintegrerande sociala företagen.
          </p>
          <p xml:id="i-U92SLCx8Wm6iPbcKFngQRL">
            Östergötland har stora utmaningar när det gäller arbete och sysselsättning
            och framför allt för dem som i dag står längst bort från arbetsmarknaden.
            Men det finns också höga ambitioner om att inta en ledande position
            i landet när det gäller att erbjuda dessa personer en meningsfull
            sysselsättning.
          </p>
          <p xml:id="i-69xfUdes3dbYfiFpthpVU4">
            Staten bör alltså rikta resurser till regionerna för att stödja
            konkreta lokala och regionala projekt som syftar till att utveckla
            arbetsintegrerande sociala företag.
          </p>
          <p xml:id="i-ArDUGrjznV7SSnM9qHkpKx">
            Östergötland bör utses som försökslän, som tillsammans med riktade
            insatser från statens sida kan utveckla de arbetsintegrerande
            sociala företagen och främja framväxten av nya företag. I ett
            sådant försök bör det finnas möjlighet att efter analyser av befintliga
            regelverk göra eventuella undantag som kan bidra till att fler
            nya företag tillskapas. Ett sådant flerårigt projekt kan också
            kopplas till samverkan med Tillväxtverket, och studier och utvärderingar
            kan göras av Institutet för arbetsmarknadspolitisk utvärdering
            (IFAU). (En jämförelse kan göras med de s.k. frikommunsförsöken
            som genomfördes under 1980-talet och början av 1990-talet och
            som bidrog till utvecklingen av kommunal service, nya organisationsformer
            och banade väg för en ny kommunallagstiftning m.m.)
          </p>
        </div>
        <div type="motSignatures">
          <list>
            <item xml:id="i-74hyUSGgdXgKpK2dXJtXdv">
              Anna-Lena Sörenson (S)
            </item>
            <item xml:id="i-PeaoGsEoBHQWRYdfHruBuK">
              Billy Gustafsson (S)
            </item>
            <item xml:id="i-E47wAsnEadf4QJ3n5zmA5R">
              Johan Löfstrand (S)
            </item>
            <item xml:id="i-7GEJ9GCegmiYnBNdXsaYGm">
              Louise Malmström (S)
            </item>
          </list>
        </div>
      </div>
    </body>
  </text>
</TEI>
