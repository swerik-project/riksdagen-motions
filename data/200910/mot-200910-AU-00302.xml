<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00302">
  <teiHeader>
    <fileDesc>
      <titleStmt>
        <title>Översyn av lagstiftningen på arbetsmarknaden och dess effekter</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av lagstiftningen på arbetsmarknaden och dess effekter</title>
          <idno type="rdwebb">GX02A302</idno>
          <rs type="number">A302</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A302/text</ref>
          <ref type="dokument_url_html">http://data.riksdagen.se/dokument/GX02A302</ref>
          <ref type="dokumentstatus_url_xml">http://data.riksdagen.se/dokumentstatus/GX02A302</ref>
          <ref type="doc">http://data.riksdagen.se/fil/F8FC2F2C-CF8B-498F-97DA-07D5755070EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XLG6LJe6vDNxEASTAVjSbE" type="signed"/>
        <correspContext corresp="i-XLG6LJe6vDNxEASTAVjSbE">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="numbering" xml:id="i-3hjxWcbS5y4HmaWUQ5Kq4t">
          <date when="2009-10-06"/>
        </correspAction>
        <correspAction type="submission" xml:id="i-KTcicYD7RAz6QagKDADxcq">
          <date when="2009-10-05"/>
        </correspAction>
        <correspAction type="transfer" xml:id="i-VxTB4rZY9emyJNFBDp5phx">
          <date when="2009-10-02"/>
        </correspAction>
        <correspAction type="assigned" xml:id="i-528gw43mmUeREgXyQimqix"/>
        <correspContext corresp="i-528gw43mmUeREgXyQimqix">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WhZt9ciJ4ta2tr2J4rVhrP">
            Förslag till riksdagsbeslut
          </head>
          <p xml:id="i-4JY7qDWVbVgmKJaQneoJwE">
            Riksdagen tillkännager för regeringen som sin mening vad som
            anförs i motionen om behovet av en vid översyn och utvärdering
            av lagstiftningen på arbetsmarknaden.
          </p>
        </div>
        <div type="motContent">
          <head type="h1" xml:id="i-5fU28Tb9KnDWxK37zEoyKr">
            Motivering
          </head>
          <p xml:id="i-17py74j2bKwim6M9thZTF8">
            I den moderna svenska arbetsrätten är själva kärnan den 35 år
            gamla lagen om anställningsskydd (LAS). Då lagen kom till fanns
            andra förutsättningar och behov på den svenska arbetsmarknaden
            jämfört med idag. I kombination med nya faktorer som globaliseringen
            och tjänstesamhällets utveckling finns idag behov som var omöjliga
            att förutse 1974. Dessutom har finanskrisen skapat en ny situation
            som kräver ett nytt grepp i politiken, bland annat för att mota
            den höga ungdomsarbetslösheten då 28 procent av Sveriges unga
            står utan ett arbete.
          </p>
          <p xml:id="i-CFsvKZbKV7q5FGA2bEnWqC">
            Det finns inget egenvärde i att slänga ut gamla lagar som barnet
            med badvattnet. Däremot finns det ett stort värde i att kontinuerligt
            ompröva och utvärdera effekterna av befintliga lagar och dess
            effekter, så också LAS. En frågeställning som kräver ett svar
            är om lagen, utifrån dagens förutsättningar, är rättvis och bidrar
            till en bättre fungerande arbetsmarknad.
          </p>
          <p xml:id="i-69jLRdE8jzjbx99PjqeYdk">
            LAS bygger på några huvudprinciper: 1) tillsvidareanställning
            ska vara huvudregel vid anställning 2) arbetsgivaren får endast
            säga upp anställda om det finns saklig grund 3) uppsägningar vid
            arbetsbrist ska ske i turordning: sist in först ut 4) den som
            sagts upp på grund av arbetsbrist har företrädesrätt till ny anställning
            Är det rättvist att lagen skyddar den som har lång anställningstid
            från uppsägning vid arbetsbrist på bekostnad av den som har kortare
            anställningstid? En intressant frågeställning inför en utvärdering
            kan därför vara varför anställningstiden är den mest rättvisa
            grunden vid uppsägning. Eller kan skicklighet, trivsel eller produktivitet
            också vara rättvisa utgångspunkter? Självklart måste det finnas
            rättmätiga krav om skydd mot obefogad uppsägning. I Danmark, även
            här i Sverige före 1974, finns reglerna för uppsägning reglerade
            i avtal, individuella och kollektiva. Skulle ett sådant förhållningssätt
            bidra till att lagstiftningen på arbetsmarknaden bättre främjade
            rörlighet, samtidigt som det underlättade för små och medelstora
            företag? Många påstår idag att rörligheten på arbetsmarknaden
            hindras av LAS. En miljon människor trivs inte på sina arbetsplatser,
            men vågar inte lämna dem då de förlorar sina anställningsår. Förutom
            att en stel och orörlig arbetsmarknad sänker effektiviteten i
            ekonomin, genererar det framförallt mänskligt lidande och därpå
            följande effekter såsom ohälsa.
          </p>
          <p xml:id="i-61swvsmQoKBH7Df1uDc88o">
            En anställning är ytterst ett avtalsförhållande, och sunda avtalsförhållanden
            förutsätter en gemensam vilja hos båda parterna. När viljan att
            hålla fast vid ett avtalsförhållande saknas hos den ena parten
            föreligger inte längre förutsättningar för ett för båda parter
            framgångsrikt samarbete. Frågan är hur sunt det är att arbetsgivare
            inte kan säga upp anställda som tappat intresset för sitt jobb,
            eller att anställda som tappat intresset för sitt jobb känner
            sig inlåsta och tvingade att stanna kvar på arbetsplatsen för
            att inte förlora sin plats i turordningskön.
          </p>
          <p xml:id="i-95PXr5AgcLNrJw9cYmNm51">
            En annan effekt av LAS är att den skyddar den som blivit uppsagd
            på grund av arbetsbrist genom att ge denne företräde till nyanställning.
            Detta kan i sig vara en god och vällovlig regel, som trots det
            ibland kan slå fel. Detta eftersom skyddet sker på bekostnad av
            den som inte har varit anställd. Bidrar denna reglering till att
            bygga murar runt arbetsmarknaden som skyddar dem som har jobb
            och gör det svårt för dem som inte har jobb att ta sig in?
          </p>
          <p xml:id="i-2f2Bbb2KgcHdkXnaSc3Qof">
            Vid avslut av avtalsförhållanden om anställning måste ett sådant
            avslutande självklart ske under ordnade former och med viss varaktighet
            i avtalet, dvs. uppsägningstider. Hur kan det behovet kombineras
            på bästa sätt med dagens förutsättningar? Bland annat finns idag
            130 000 småföretag som står utan kollektivavtal. Dessa företag
            kan därför inte förhandla bort LAS, utan riskerar att förlora
            nyckelpersonal vid neddragningar. Detta är de facto en risk som
            stora företag inte har.
          </p>
          <p xml:id="i-EtrpJiGHSrWqSUBYRzJCyY">
            Småföretagare vittnar om att de tänker sig för både en och två
            gånger innan de tar steget och tillsvidareanställer en person.
            På så sätt kan LAS vara ett hinder för nyanställningar, samtidigt
            som det kan vara ett hinder för personer på arbetsmarknaden att
            kunna erhålla tillsvidareanställning och de tryggheter som en
            sådan anställningsform erbjuder. Statistiken vittnar om att allt
            fler arbetar under andra anställningsformer än just tillsvidareanställningen.
          </p>
          <p xml:id="i-YPSQZqv9MeBsWZArbQLJsK">
            Utgångspunkten för en hållbar arbetsmarknadslagstiftning bör
            vara att varje individ har ett behov av viss trygghet i sin försörjning.
            Den yttersta tryggheten för människor i och utanför arbetsmarknaden
            är att det finns jobb. Möjligheten att kunna erhålla en ny anställning
            om man blir av med den gamla kan ur ett trygghetsperspektiv inte
            underskattas. Maximal trygghet på arbetsmarknaden skapas när det
            finns maximalt antal arbetsgivare och maximalt antal arbetstillfällen.
            Statens uppgift bör vara att skapa de absolut bästa möjliga förutsättningarna
            för detta.
          </p>
          <p xml:id="i-MUMWvmw4CnR9zxdw9WHCEm">
            Med anledning av det ovan anförda finns det ett behov av en vid
            översyn och utvärdering av lagstiftningen på arbetsmarknaden och
            dess effekter. Dessutom bör utformningen av en eventuell ny lagstiftning
            på arbetsmarknaden ses över, med syfte att förändra helheten.
            En sådan översyn bör ha ett uppdrag att ta in perspektiv inte
            bara från forskningen utan även från grupper som småföretagare
            och arbetstagare.
          </p>
        </div>
        <div type="motSignatures">
          <list>
            <item xml:id="i-DLep5sCdEtoyeKUeAzKyWW">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
