<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01038">
  <teiHeader>
    <fileDesc>
      <titleStmt>
        <title>om förmögenhetsbeskattning av konst, m. m.</title>
        <author>av herr Bergqvist m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förmögenhetsbeskattning av konst, m. m.</title>
          <idno type="rdwebb">FY021038</idno>
          <rs type="number">1038</rs>
          <ref type="dokument_url_text">http://data.riksdagen.se/dokument/FY021038/text</ref>
          <ref type="dokument_url_html">http://data.riksdagen.se/dokument/FY021038</ref>
          <ref type="dokumentstatus_url_xml">http://data.riksdagen.se/dokumentstatus/FY021038</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SxMRyNpuf1AM958dzVwm5b</idno>
            <name>JAN BERGQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-AnrRW8P2FoZPwmfbQGBp8u</idno>
            <name>ARNE GADD</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Hq4dd7mhmiAMGMTo4ZFmNN</idno>
            <name>GRETHE LUNDBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UB5KrCrhhZThZCk74aNuCF" type="signed"/>
        <correspContext corresp="i-UB5KrCrhhZThZCk74aNuCF">
          <note type="signatory" corresp="i-SxMRyNpuf1AM958dzVwm5b"/>
          <note type="signatory" corresp="i-AnrRW8P2FoZPwmfbQGBp8u"/>
          <note type="signatory" corresp="i-Hq4dd7mhmiAMGMTo4ZFmNN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1038/mot_1975__1038-001.pdf"/>
      <div type="motHeader" xml:id="i-Xmc5zij6Tjt9cVuiXyaiwd">
        <div type="motTitle" xml:id="i-NPbU3oVs2NRisy4aZC7HP4"/>
        <div type="motSubmissionInfo" xml:id="i-WdYGZAqCpc3hEqXeSG5XJQ"/>
      </div>
      <div type="motBody" xml:id="i-XduuZGuxyaauLZTYQKrKzv">
        <div xml:id="i-NXMk4GPdoPgw2DSfF9MUG5">
          <p xml:id="i-3E6zNUGy9EifnrW7TXRD1p">
            Mot. 1975:1038 4
          </p>
          <p xml:id="i-ERFFLayoYUmGozwQhH1wUA">
            Nr 1038
          </p>
          <p xml:id="i-3U8TazEuKhwmR7XitHxUso">
            av herr Bergqvist m. fl. om förmögenhetsbeskattning av konst,
            m. m.
          </p>
          <p xml:id="i-FiB6kcarCMPpiKFM1qdrqv">
            Intresset för konst som investeringsobjekt har under de senaste
            åren blivit intensivt. Rekordpriser har nåtts på den internationella
            konstmarknaden. Men även i Sverige har handeln med konst upplevt
            en penningspekulation utan tidigare motsvarighet. Samtidigt med
            prisexplosionen för internationellt kända konstnärers verk brottas
            seriösa svenska konstnärer med svårigheter att få avsättning för
            konst. De kommersiella krafterna förrycker intresset för konsten
            som sådan och penningspekulationen är förnedrande både för konstnären
            och hans konst. ”Svenskarna är definitivt mer roade av att investera
            än av själva konsten”, säger en konsthandlare i Stockholm i ett
            tidningsuttalande. ”Man kan säga att svenskarna blivit konstroade
            på grund av att det finns investerings- möjligheter i konsten.”
            I affärstidningar ges allt oftare råd för konstinköp. Enligt dessa
            bör man exempelvis inte ”satsa på tidiga stjärnskott med ännu
            förhållandevis billiga priser, utan på sådana som redan kostar
            25 000-50 000 kronor. Har en konst- när kommit upp i den prisklassen,
            finns det rimlig anledning förmoda att det inte är fråga om en
            dagslända utan om en redan erkänd person med avsevärd tillväxtpotential
            kvar.” Även konstgallerier hemfaller alltmer åt att presentera
            konstverken som renodlade kapitalplaceringar. Man talar om ”de
            säkraste papperna” och ”framtidsnamn”. Man erbjuder ”värdestegringsgaranti”
            på tre år osv. Att konstpriserna stiger så kraftigt beror bland
            annat på den internationella inflationen. Men det är också en
            följd av de gynnsamma skattereglerna. Om någon i vårt land under
            ett långt liv lyckas samla ihop ett par hundra tusen kronor och
            har dem på banken, i ett eget hem, i obligationer eller liknande,
            så kallas det förmögenhet och beskattas. Men om någon annan har
            miljoner i konstsamlingar kallas det inte förmögenhet och blir
            inte för- mögenhetsbeskattat. Säljer man ett eget hem med värdestegring
            får man betala skatt, men vinster på tavlor som man ägt i minst
            fem år beskattas inte. Att man kan undgå skatt genom att placera
            sin förmögenhet i konst har bidragit till den osunda utvecklingen
            av handeln med konst. Därför aktualiseras följande frågor: 1.
            Är det rimligt att den som med ledning av ekonomiska synpunkter
            placerar sin förmögenhet i konst skall undgå förmögenhetsskatt,
            medan
          </p>
          <pb facs="riksdagen-motions-pdf/data/1975/mot_1975__1038/mot_1975__1038-002.pdf"/>
          <p xml:id="i-DWRwsc3t8w7BG54CCtk73s">
            Mot. 1975:1038 8
          </p>
          <p xml:id="i-EpqjAEgtzgrMfcsSsnhsgY">
            den som har förmögenheten i produktiva tillgångar fullt ut skattar
            för dessa? 2. Är det rimligt att en person med smycken till ett
            sammanlagt värde överstigande 1000 kr. skall vara skyldig att
            redovisa hela värdet som skat- tepliktig tillgång, medan en annan
            person med miljonbelopp investerade i tavlor och antikviteter
            helt kommer undan förmögenhetsskatt? 3. Är det rimligt att realisationsvinstbeskattningen
            upphör efter fem års innehav när det gäller konstföremål, medan
            den i princip är obegränsad i tiden för aktier och fastigheter?
            4. Hur skall man kunna få en effektiv realisationsvinstbeskattning
            av konst, om man inte har en fungerande förmögenhetsbeskattning
            på detta område eller åtminstone har en viss registrering av de
            allra största köpen? S. Hur skall valutalagstiftningen kunna hindra
            kapitalflykt, om man utan svårighet kan köpa ”säkra värden” i
            form av grafik, oljemålningar osv. och fritt utföra dessa för
            försäljning i utlandet?
          </p>
          <p xml:id="i-HB75TnJe4zFDPMeLihThPb">
            1. Förmögenhetsbeskattning av privata konstsamlingar m. m.
          </p>
          <p xml:id="i-2wUQniumYpy6wXvFfiWe7d">
            Det förefaller finnas en utbredd uppfattning att det i princip
            vore önskvärt med beskattning av stora privata förmögenheter som
            är placerade i konst- föremål. Kapitalskatteberedningen var över
            partigränserna helt enig på denna punkt. Den karakteriserade som
            ”stötande” att kapitalspekulation i konst inte beskattades. Ordföranden
            i riksdagens skatteutskott deklarerade också förra året i klara
            ordalag samma principiella syn: ”Det är orimligt att för- mösgenheter
            skall kunna placeras i antikviteter, i konstsamlingar, i frimärks-
            samlingar eller vad det är fråga om och därmed undgå förmögenhetsbe-
            skattning. Även om det är ett dött kapital — det har tidigare
            varit moti- veringen för att inte beskatta det — tycker jag att
            det är orimligt. Det tycker också utskottet som sådant.” De skäl
            som brukar anföras för att denna rättviseprincip inte kan omsättas
            i praktiken är framför allt följande: 1. Man måste se till så
            att man inte kränker hemmets helgd. 2. Kontrollproblemen är stora.
            3. Värderingsproblemen är svåra. 4, En beskattning skulle ge statskassan
            mycket små belopp. Det finns anledning att ta allvarligt på samtliga
            dessa invändningar. Det är självklart att hemmets helgd inte på
            något sätt får kränkas, och speciella hembesök är givetvis uteslutna.
            Därför är kontrollfrågan onekligen fram- trädande. Å andra sidan
            är kontrollproblemen knappast större för konst än för vissa andra
            tillgångar som i dag träffas av beskattning, t. ex. kontanter
            och premieobligationer. Därtill kommer att försäljning av större
            konstfö- remål kan ge myndigheterna material som kan användas
            vid kontrollen av förmögenhetsbeskattningen. Om man genomför en
            samlad registrering av försäljningen av de värdefullaste konstföremålen,
            förbättras kontrollför-
          </p>
          <pb facs="riksdagen-motions-pdf/data/1975/mot_1975__1038/mot_1975__1038-003.pdf"/>
          <p xml:id="i-FLvmxVe2xgLeTjMJAAUKDF">
            Mot. 1975:1038 9
          </p>
          <p xml:id="i-4bkAv6LNjUVpr8cA1Khr4o">
            utsättningarna ytterligare. Uppgifter från försäkringsbolag kan
            också använ- das som hjälp i kontrollarbetet. Därtill kommer att
            en uppgiftsskyldighet i samband med förmögenhets- deklarationen
            i sin tur bör förbättra kontrollen av såväl realisationsvinst-
            beskattningen som gåvobeskattningen.' Utredningens förslag godtogs
            inte av departementschefen och riksdagen. Men skälet till detta
            är intressant. Departementschefen framhöll att en gåva som syftade
            till ren kapitalöverflyttning är skattepliktig enligt gällande
            be- stämmelser, och att något särskilt förtydligande av detta
            inte var erforderligt. Vidare skulle en ändring kunna missförstås
            därhän, att man åsyftade en skattemässig kontroll av gåvor som
            är av mera privat och personlig än ekonomisk natur. Värderingsproblemen
            är naturligtvis utomordentligt svåra vid denna typ av tillgångar.
            Man kan dock inte bortse ifrån att myndigheterna redan i dag tvingas
            till ställningstagande i fråga om värderingen av konstföremål
            i samband med såväl arvsbeskattningen som gåvobeskattningen. Olika
            förslag angående värderingsmetoder för inre lösören har framförts,
            bl. a. att helt förlita sig på den skattskyldiges egen värdering
            eller att använda sig av försäkringsvärdena eller att göra uppskattningar
            av förmögenheten periodvis (t. ex. vart S:e år). Kapitalskatteberedningen
            säger i sitt betänkande SOU 1971:46 att man övervägt att låta
            försäkringsvärdena ligga till grund för en beskattning av förmögenhet
            i konst, antikviteter och dylikt, men genom att försäkrings- givarna
            ändrat grunderna för hemförsäkringar har förutsättningarna för
            ett sådant system på ett avgörande sätt rubbats. Premierna grundas
            numera i allmänhet inte längre på de försäkrade föremålens värde
            utan anpassas schablonmässigt till bostadens storlek. Om premierna
            under sådana för- hållanden skulle läggas till grund för en förmögenhetsbeskattning
            av inre lösören, skulle den rikta sig mot bostaden och inte mot
            värden i konst och dylikt som samlats av ekonomiska motiv. I en
            reservation till kapitalskatteberedningens betänkande säger Stig
            Ale- myr bl. a. att praktiska svårigheter inte får lägga hinder
            i vägen för angelägna reformer. Det framstår som väsentligt att
            man fångar in de fall där det inte är fråga om sedvanligt konstsamlande,
            utan där innehavet klart pekar på konstinvesteringar. Meningen
            är således inte att lägga förmögenhetsskatt
          </p>
          <p xml:id="i-T94cpbG1eswNiEhFwZGeww">
            ' Det kan erinras om att gåvoskatt inte utgår vid gåva av inre
            lösören som är avsedda för gåvotagarens personliga bruk. Bestämmelsen
            syftar enbart till att lämna utrymme för vanliga presenter. De
            arvsskattesakkunniga (SOU 1957:48) framhöll att skatte- friheten
            på denna punkt öppnade ej oväsentliga möjligheter till kringgående
            av döds- bobeskattningen. Genom de otillräckliga kontrollmöjligheter
            som förelåg för beskatt- ningsmyndigheterna kunde en direkt skatteflyktsåtgärd
            lätt erhålla formen av en skat- tefri gåva av inre lösöre. Särskilt
            genom gåvor av dyrbara konstverk kunde stora förmögenhetsvärden
            skattefritt överföras. Detta var något annat än de ”sedvanliga
            skänker” som i första hand avsetts med den ifrågavarande bestämmelsen.
            De sak- kunniga föreslog därför att regeln om skattefrihet för
            gåvor av denna typ borde be- gränsas och inte lämnas för gåvor
            som uppenbarligen inte hade karaktär av sedvanliga skänker.
          </p>
          <pb facs="riksdagen-motions-pdf/data/1975/mot_1975__1038/mot_1975__1038-004.pdf"/>
          <p xml:id="i-9dAPFPRXg5dYDkLjuaWCoK">
            Mot. 1975:1038 10
          </p>
          <p xml:id="i-RW5UwQA1imHhyM6MvpDeN">
            på vanliga hem, inte ens de välutrustade. En förmögenhetsbeskattning
            måste därför kompletteras med frikostigt tilltagna grundavdrag,
            förslagsvis 200 000 kr. Vidare bör det finnas möjligheter för
            Kungl. Maj:t eller riksskatteverket att frita kulturhistoriskt
            värdefulla samlingar eller andra fall där synnerliga skäl för
            skattefrihet kan föreligga. Man bör enligt Alemyr inte förbise
            det principiellt riktiga och värdefulla i en uttrycklig regel
            om skatteplikt. Den som ej uppger exempelvis ett betydande konstinnehav
            kan då komma att straffas enligt reglerna i skattebrottslagen.
            En någorlunda tillfredsställande kontroll kan även ske via försäkringsbolagen
            vilka i lämplig omfattning kan åläggas uppgiftsplikt beträffande
            särskilda försäkringar för värdefullt lösöre. En tänkbar åtgärd
            är likaså att i begränsad omfattning föreskriva uppgiftsskyldighet
            vid försäljning av mycket värdefulla objekt. "I Norge förekommer
            en förmögenhetsbeskattning av inre lösöre. Enligt 37 $ landskatteloven
            (=byskatteloven) skall vid förmögenhetsbeskattningen det samlade
            värdet av den skattskyldiges inre lösöre och annat lösöre som
            inte ger någon avkastning medräknas vid förmögenhetsbeskattningen
            till den del det sammanlagda värdet överstiger 40 000 nkr. (bilar
            och lyxbåtar undantagna). Värdet skall avse saluvärdet per den
            1 januari taxeringsåret, men vid värderingen utgår skattemyndigheterna
            i regel från brandförsäk- ringsvärdet. Enligt riksskattestyrets
            anvisningar för taxeringsåret 1971" skall de skattskyldiga uppge
            brandförsäkringssumman i deklarationen, och värdet på det inre
            lösöret skall normalt sättas i följande förhållande till försäk-
            ringssumman.
          </p>
          <p xml:id="i-7KBRxjpwEGuor7DoMwXjUB">
            Brandförsäkringvärde procent 0 —-100 000 nkr. 20 100 000-200
            000 nkr. 30 200 000 och över 40
          </p>
          <p xml:id="i-C1KbQ49RTLQNMCWvksvhyu">
            Om brandförsäkringssumman är 200 000 nkr. skall således 10000
            nkr. tas med vid förmögenhetsbeskattningen (20 96 av 100 000 +
            30 96 av 100 000 minus 40 000). Gränsen för skattepliktig förmögenhet
            vid den statliga be- skattningen går vid 75 000 för ensamstående
            och 100 000 för gifta. Det norska finansdepartementet har gett
            till känna att det kan vara obilligt eller orättvist hårt att
            ta ut förmögenhetsskatt på inre lösöre som består av konstsamlingar
            av kulturhistoriskt värde, liksom samlingar som enligt testamente
            skall tillfalla museum och liknande, varför det i dessa fall kan
            vara aktuellt att efterge skatten helt eller delvis. Sammanfattningsvis
            kan man beträffande värderingsfrågan konstatera att om man arbetar
            med mycket generöst tilltagna skattefria bottenbelopp, så borde
            det vara möjligt att använda vissa schabloner vid värderingen.
            Det är i och för sig riktigt att försäkringspremierna numera i
            allmänhet inte grundas på de försäkrade föremålens värde utan
            anpassas till bostadens stor-
          </p>
          <p xml:id="i-GarJS8KeKWiSrmCAmHfW9R">
            Vissa ändringar kan ha förekommit i senare anvisningar.
          </p>
          <pb facs="riksdagen-motions-pdf/data/1975/mot_1975__1038/mot_1975__1038-005.pdf"/>
          <p xml:id="i-7LzDegefCK6S8tigSB75hu">
            Mot. 1975:1038 11
          </p>
          <p xml:id="i-8qFf5tE3dJFRM9YM5KevKo">
            lek. Å andra sidan tillämpas särskilda försäkringsvärden i fråga
            om de vär- defullaste föremålen, och det är ju dessa som beskattningen
            skall ta sikte på. Möjligheterna att lösa värderingsproblemen
            borde därför underkastas en mer ingående utredning än vad kapitalskatteberedningen
            hade tillfälle att göra. Några försök att beräkna den statsfinansiella
            betydelsen av en utvidgad förmögenhetsskatt har inte gjorts. Om
            man tillåter mycket höga skattefria bottenbelopp, är det möjligt
            att tillskottet till statskassan inte blir så stort genom själva
            förmögenhetsskatten. De största inkomsterna torde man få genom
            att en förmögenhetsbeskattning av konst möjliggör en mycket ef-
            fektivare realisationsvinstbeskattning. Även gåvoskatten skulle
            kunna in- bringa mera pengar till statskassan. Det är därför inte
            alls omöjligt att en skattereform skulle kunna ge ett gott resultat
            från statsfinansiell synpunkt.
          </p>
          <p xml:id="i-PUP11YgEB1uz2bwsoLDa56">
            2. Konst och smycken
          </p>
          <p xml:id="i-PpSu38PAfY1MbWsvb2N1Mp">
            Kapitalskatteberedningen föreslog att den nuvarande skatteplikten
            för smycken skulle upphävas, med motiveringen att det knappast
            finns till- räckliga skäl att behandla smycken på annat sätt än
            andra alster av konst- hantverk. I sin nuvarande utformning får
            bestämmelsen den egendomliga effekten att en skattskyldig som
            exempelvis har en personbil skall redovisa värdet även av smycken
            hur enkla de än är. I stort sett har bestämmelsen om skatteplikt
            för smycken blivit en död bokstav, menade utredningen. Utredningens
            förslag på denna punkt följdes inte upp i propositionen, och det
            innebär alltså att vi har en inkonsekvent beskattning för smycken
            i jämförelse med andra konsthantverk. Ett sätt att rätta till
            denna skevhet i beskattningen är naturligtvis att helt enkelt
            slopa skattskyldigheten för smycken. Ett annat mera principiellt
            tilltalande sätt vore att kraftigt höja det skattefria beloppet
            för smycken och försöka nå en samordnad beskattning med andra
            konstföremål.
          </p>
          <p xml:id="i-L11ZC8fiQ4nKZMUwoqvU8K">
            3. Utsträckt tid för realisationsvinstbeskattning
          </p>
          <p xml:id="i-SNskWj8STuxszWspii3TTU">
            I kapitalskatteberedningens uppdrag ingick inte att behandla
            realisations- vinstbeskattningen, men utredningen rekommenderade
            ändå att man skulle undersöka möjligheterna att i ökad utsträckning
            beskatta vinster som görs vid försäljning av konstverk: ”Vi anser
            det emellertid angeläget att minska de skattemässiga vinster som
            kan göras genom att placera större förmö- genhetstillgångar i
            konst och dylikt. En utväg kan vara att utsträcka fem- årsperioden
            för realisationsvinstbeskattning av dylika föremål.”
          </p>
          <pb facs="riksdagen-motions-pdf/data/1975/mot_1975__1038/mot_1975__1038-006.pdf"/>
          <p xml:id="i-FyNcio6NhhNdoBUaqv8nqE">
            Mot. 1975:1038 12
          </p>
          <p xml:id="i-NcvdAkVJ377djwaA93Y8YW">
            4. Förmögenhetsbeskattning och effektivare realisationsvinstbeskattning
          </p>
          <p xml:id="i-2zw4FCbDqpHY9tVpQ4fT56">
            Erfarenheterna från aktievinstbeskattningen och realisationsvinstbeskatt-
            ningen av andra förmögenhetspliktiga tillgångar visar att just
            skyldigheten att redovisa de olika förmögenhetstillgångarna ger
            en helt annan stadga åt värdestegringsbeskattningen än när man
            inte har deklarationsskyldighet. På samma sätt skulle en central
            registrering av de stora konstköpen ytter- ligare kunna höja effektiviteten
            hos realisationsvinstbeskattningen av dyr- bara konstverk.
          </p>
          <p xml:id="i-X8zCQuenT3kGr1aZfcaush">
            5. Kapitalflykt genom konst
          </p>
          <p xml:id="i-UfZ6EprRmSJhdsnFUM4Nvq">
            Utförsel från Sverige till utlandet av konstverk, föremål för
            samlingar samt antikviteter har från 1966 till 1973 ökat från
            knappt 9 milj. kr. till drygt 22 milj. kr. Tyvärr torde en del
            av denna utförsel ha tillkommit för att undgå bestämmelserna om
            valutautförsel. Enligt gällande lagstiftning föreligger inte några
            hinder mot utförsel ur landet av konst eller andra samlarobjekt
            av typen antikviteter, frimärken, mynt m. m. Restriktioner finns
            endast för vissa antikviteter som är till- verkade före år 1860.
            Det är alltså möjligt att i stället för att utföra pengar eller
            värdepapper investera motsvarande belopp i samlarobjekt av nämnt
            slag och utföra dessa för försäljning i utlandet. Förfarandet
            kan gå till så att ett konstverk, inköpt av en privatperson i
            en konsthandel i Sverige, sänds till en filial i ett annat land
            och försäljs till filialen, kanske till ett förutbestämt pris.
            Likviden kan då t. ex. sättas in på konto i utlandet till- hörande
            privatpersonen, som genom denna transaktion fått sin valuta utförd
            utan hinder av valutalagstiftningen. Tavlan kan sedan återköpas
            av den svenska konsthandlaren, varvid likviden sker i form av
            en löpande betalning. Inom riksbanken bör det finnas vissa möjligheter
            att kontrollera sådana transaktioner. Det är angeläget att man
            snarast gör en systematisk granskning av löpande betalningar till
            och från utlandet med syfte att komma åt ka- pitalflykt via konst.
            Med hänsyn till att konstmarknaden är ett attraktivt område för
            s. k. svarta pengar skulle en registreringsplikt för större konstköp
            kunna med- verka i arbetet på att uppdaga vissa ekonomiska brott.
          </p>
          <p xml:id="i-VFRVdyhvAXDYwzCnc44zAK">
            Förslag
          </p>
          <p xml:id="i-R7nF37nC7RFCgqhbQr5e4h">
            Kapitalskatteberedningen fick i sina direktiv mycket svåra och
            omfattande uppgifter. Det var mot denna bakgrund naturligt att
            den inte kunde ägna särskilt mycket tid eller resurser åt de frågor
            som aktualiserats i denna mo- tion. I slutbetänkandet på över
            tvåhundra sidor redovisar man på två sidor gällande regler för
            förmögenhetsbeskattningen av inre lösöre, och så kommer det en
            sida med utredningens överväganden. Något försök att utvärdera
          </p>
          <pb facs="riksdagen-motions-pdf/data/1975/mot_1975__1038/mot_1975__1038-007.pdf"/>
          <p xml:id="i-NusTMNanrgnMZVYBqRvPEJ">
            Mot. 1975:1038 13
          </p>
          <p xml:id="i-YGfAam2VqhNwWACbriCFYw">
            erfarenheterna från Norge gjordes inte och man lyckades inte
            utarbeta något förslag man ansåg var tekniskt godtagbart. De flesta
            remissinstanser gick också förbi denna fråga eller kommenterade
            den kortfattat. Men bl. a. Lands- organisationen stödde Alemyrs
            reservation. Mot denna bakgrund är det rimligt att ytterligare
            utredningsinsatser görs på detta område. Med stöd av vad som anförts
            hemställs att riksdagen hos regeringen begär utredning och förslag
            om 1. att iden personliga förmögenhetsbeskattningen få med de
            allra största privata samlingarna av konst och dylikt, 2. att
            få en samordnad förmögenhetsbeskattning av smycken och konst,
            3. att utsträcka femårsperioden för realisationsvinstbeskattning
            vid försäljning av konst och dylikt, 4. att registrera stora köp
            av konst och dylikt, 5. åtgärder för att komma till rätta med
            sådan kapitalflykt till utlandet vilken sker via handel med konst.
          </p>
          <p xml:id="i-BM1w8qdihA3wCrgZLffhpD">
            Stockholm den 27 januari 1975
          </p>
          <p xml:id="i-HimFNX5PjLGue63cUpr9Qh">
            JAN BERGQVIST (s) ARNE GADD (s) GRETHE LUNDBLAD (s)
          </p>
        </div>
      </div>
    </body>
  </text>
</TEI>
