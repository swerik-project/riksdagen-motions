<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01496">
  <teiHeader>
    <fileDesc>
      <titleStmt>
        <title>Stärkt småskaligt och hållbart fiske</title>
        <author corresp="i-SHwqJX3QmUDS4ynvAk16a">av Linnéa Wickman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1496 av Linnéa Wickman m.fl. (S)</title>
          <idno type="rdwebb">HB021496</idno>
          <rs type="number">1496</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021496/text</ref>
          <ref type="dokument_url_html">https://data.riksdagen.se/dokument/HB021496</ref>
          <ref type="dokumentstatus_url_xml">https://data.riksdagen.se/dokumentstatus/HB021496</ref>
          <ref type="pdf">https://data.riksdagen.se/fil/173A4278-3B8E-4444-9BDA-683C82A62686</ref>
          <ref type="docx">https://data.riksdagen.se/fil/B2B1FF6E-0BCC-4C60-BDA6-D18A2D8D2A88</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SHwqJX3QmUDS4ynvAk16a</idno>
            <name>Linnéa Wickman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BLJsSYde4NkMtqfqGADxxj</idno>
            <name>Jim Svensk Larm</name>
            <state type="partyAffiliation" ref="Q504069">
              <desc>S</desc>
            </state>
          </person>
          <person gender="woman">
            <idno>i-L2KZeDLeFCtLbNDDsEJssq</idno>
            <name>Sanne Lennström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BbyKS2P3uhvfuyKomeivyD" type="signed"/>
        <correspContext corresp="i-BbyKS2P3uhvfuyKomeivyD">
          <note type="signatory" corresp="i-SHwqJX3QmUDS4ynvAk16a"/>
          <note type="signatory" corresp="i-BLJsSYde4NkMtqfqGADxxj"/>
          <note type="signatory" corresp="i-L2KZeDLeFCtLbNDDsEJssq"/>
        </correspContext>
        <correspAction xml:id="i-3j5XhVkDLB276MLXi6Zzag" type="submitted">
          <date when="2023-10-04"/>
          <time when="14:01:48"/>
        </correspAction>
        <correspAction xml:id="i-9vbzQKqo2dVqYLDnbUYeZ5" type="reviewed">
          <date when="2023-10-04"/>
          <time when="14:59:45"/>
        </correspAction>
        <correspAction xml:id="i-TuPjgneVXJmKVaZj1mQYMh" type="referred">
          <date when="2023-10-17"/>
        </correspAction>
        <correspAction xml:id="i-2eqEUSezZMcQBHBEtUqAoX" type="assigned">
          <date when="2024-04-03"/>
          <time when="16:49:40"/>
        </correspAction>
        <correspContext corresp="i-2eqEUSezZMcQBHBEtUqAoX">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-W6digJj1Pr5Zvzu6vELvCD" type="behandlas_i"/>
        <correspContext corresp="i-W6digJj1Pr5Zvzu6vELvCD">
          <ref type="uppgift">2023/24:MJU10</ref>
          <ref type="ref_dok_id">HB01MJU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU10</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BCff9JjiKayxbNKSAnXLuv" type="motHeader">
        <div xml:id="i-PM4QvsKoAmdRnTWGFgr4pF" type="motTitle">
          Motion till riksdagen 2023/24:1496 av Linnéa Wickman m.fl. (S)
          Stärkt småskaligt och hållbart fiske
        </div>
      </div>
      <div xml:id="i-XyFEoiY9hf1r1kYXj7kdka" type="motBody">
        <div xml:id="i-4wcGHi1XvGgLgNgRSZtrKN" type="motProposal" subtype="förslag">
          <head xml:id="i-SLeqrSSbaG4DNkN9iEw3NK">
            Förslag till riksdagsbeslut
          </head>
          <list xml:id="i-9E3Axp3GNCZv2NmqGkbjvC">
            <item xml:id="i-9Gob9zJRRAN8Zr8NtocYfN" sortKey="Yrkande 1">
              Riksdagen ställer sig bakom det som anförs i motionen om att
              överväga fler åtgärder för ett hållbart fiske längs med ostkusten
              och tillkännager detta för regeringen.
            </item>
          </list>
        </div>
        <div xml:id="i-YMxG1t1aV23qYfZTyRZ7gy" type="motContent">
          <head xml:id="i-3mmLyiY4Vc3PJ6Dymu83ng" type="h1">
            Motivering
          </head>
          <p xml:id="i-YCAm1jp9XtLUYVGw5WgBm9">
            Längs Bottenhavets och Östersjöns kust sker ett hårt fisketryck
            på strömming från det storskaliga industrifisket med trålning.
            Under en lång tid har kustfiskare och läns­styrelser längs med
            ostkusten samstämmigt kunnat påvisa en mycket oroande och på senare
            tid akut situation för strömmingen. De senaste 20 åren har fångsterna
            för de småskaliga lokala yrkesfiskarna minskat markant samtidigt
            som industrifisket har rapporterat in en extrem ökning av fångster.
            Under de senaste åren har både storleken och medelvikten på strömmingen
            blivit allt lägre, till en situation där det idag nästan är omöjligt
            att fånga stor strömming vissa kuststräckor. Det drabbar den småskaliga
            fiskeri­näringen särskilt hårt som använder strömmingen som matfisk,
            till skillnad från det stor­skaliga industrifisket där fångsterna
            till stor del mals ner till fiskmjöl till laxodlingar och minkuppfödning.
            Om inte tillräckliga förvaltningsåtgärder vidtas skyndsamt kan
            det ge helt irreversibla konsekvenser för arten, för hela det
            marina ekosystemet och för den småskaliga fiskerinäringen.
          </p>
          <p xml:id="i-84BEM78jFrkckPtbs4U23f">
            Åtgärder för att trygga strömmingsbeståndet som utflyttad trålgräns,
            ett uppdrag som gavs tills Havs- och vattenmyndigheten av den
            dåvarande socialdemokratiska regeringen, behöver kompletteras
            med akuta insatser som fredningsområden eller fiske­fria områden
            där industrifisket idag fiskar alltför hårt på samlade strömmingsstim.
            Detta är särskilt betydelsefullt i Södra Bottenhavet där trålningsfisket
            redan bedrivs utanför trål­gränsen. Samtidigt är det avgörande
            att kombinera skarpa åtgärder som fiskestopp på sill och strömming
            med ett undantag för det småskaliga och kustnära yrkesfisket.
            I för­hållande till industrifisket utgör uttaget av fisk från
            det småskaliga kustfisket en minimal del, samtidigt som den typen
            av fiske bidrar till den inhemska och lokala livsmedelspro­duktionen,
            något som är viktigt såväl ur beredskapsperspektiv som i livsmedelsstrategin
            där fisk ses som en viktig råvara och resurs där ökat förädlingsvärde
            i livsmedelskedjan bidrar till fler arbetstillfällen.
          </p>
          <p xml:id="i-9WVojSWoWWj3GWEnwd5PuN">
            För att komma tillrätta med den omfattande felrapportering av
            fångster som Havs- och vattenmyndigheten larmat om, särskilt från
            det storskaliga industrifisket, krävs också en översyn av området
            för fiskerikontroll. Utvärderingar visar att faktiska fångster
            i princip alltid är större än vad som rapporteras in. Den egentliga
            fördelningen mellan arterna skarpsill och strömming rapporteras
            inte heller korrekt, utan påfallande ofta på det sätt som gynnar
            ”rapportören” vad gäller kvoter av de två arterna ifråga. För
            den som systematiskt felrapporterar fångster är kostnaden idag
            försumbar. Detta är mycket allvarligt och leder inte bara till
            osund konkurrens utan också till helt felaktig och osäker kunskap
            om hur mycket fisk som tas upp, vilka åtgärder som behöver vidtas
            för att säkerställa livskraftiga bestånd och hur stora fiskekvoter
            som ska tillåtas. Problemet med felrapportering har också bäring
            på frågan om vilket uttag av strömming som godkänns som bifångst
            i samband med skarpsillsfiske. I en situation där akuta skydds­åtgärder
            införs för strömmingsfisket behöver också frågan om godkända bifångster
            i samband med skarpsillsfiske adresseras.
          </p>
          <p xml:id="i-RrJxhNFXSvkriScsarsSxm">
            Utöver detta behöver en översyn göras på fler områden inom fiskeripolitiken,
            dels av hur dagens pelagiska fiske, som i Bottenhavet sker mycket
            bottennära eller som bottentrålning, påverkar och vilka effekter
            det ger i havsmiljön, dels av hur det veten­skapliga underlaget
            som Ices, Internationella havsforskningsrådet, använder till sina
            bedömningar kan bli mer heltäckande vad gäller påverkan i ekosystemet,
            samt hur hela förvaltningsmodellen för strömming inom ramen för
            EU:s gemensamma fiskeripolitik kan säkerställa en ekosystembaserad
            förvaltning.
          </p>
          <p xml:id="i-8ENDXsP2q4skUCFRMP7gVr">
            Bristen på större strömming har en starkt negativ påverkan såväl
            i havets ekosystem som för de bygder som fått se antalet småskaliga
            yrkesfiskare minska. Det går också på tvärs med våra miljömål
            om en levande kust och skärgård och hav i balans. Då behöver överfisket
            stoppas så att bestånden kan återhämta sig och åtgärder vidtas
            inom stora delar av fiskeripolitiken.
          </p>
        </div>
        <div xml:id="i-UiewDc5ReAfh1Ev1GajgXu" type="signatureBlock">
          <list xml:id="i-GPxhn5NopSewp5aSHYAp6B">
            <item xml:id="i-NzMKST2xe6vTJR8huRZSXK" who="i-SHwqJX3QmUDS4ynvAk16a" type="signature">
              Linnéa Wickman (S)
            </item>
            <item xml:id="i-SPmmacKRXwhegyrvREmtQR" who="i-BLJsSYde4NkMtqfqGADxxj" type="signature">
              Jim Svensk Larm (S)
            </item>
            <item xml:id="i-DSuyqEtzZbqhjFFLoCZLfR" who="i-L2KZeDLeFCtLbNDDsEJssq" type="signature">
              Sanne Lennström (S)
            </item>
          </list>
        </div>
      </div>
    </body>
  </text>
</TEI>
