<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Mj_0513/mot_199899_Mj_0513-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ513 MJ513
          </p>
          <p>
            Motion till riksdagen
          </p>
          <p>
            1998/99:MJ513
          </p>
          <p>
            av Gudrun Lindvall m.fl. (mp) Genmanipulerade grödor m.m.
          </p>
          <p>
            De nya genmanipulerade grödorna
          </p>
          <p>
            De nya genmanipulerade grödorna kommer nu på bred front. De sorter
            som är aktuella för odling i Sverige är potatis, raps och sockerbeta.
            Potatisen är förändrad med avseende på stärkelseinnehållet. Rapsen
            och sockerbetan har gjorts resistenta mot bekämpningsmedel. Såväl
            potatis som olika sorters raps har försöksodlats under sommaren.
            Miljöpartiet anser att konsekvenserna av odlingen inte är klarlagd
            och att GMO-grödor inte bör odlas i landet.
          </p>
          <p>
            Kemikalieindustrin och gentekniken
          </p>
          <p>
            De grödor som nu är aktuella har i de flesta fall gjorts resistenta
            mot bekämpningsmedel som Roundup och Basta. Att tillverkaren av
            dem också tillverkar bekämpningsmedlet ifråga visar med all önskvärd
            tydlighet syftet med manipulationen. Det är de stora kemikaliejättarna
            som Monsanto och Novartis som tagit tag i gentekniken, helt i
            sina egna syften. Här finns mycket pengar. Den europeiska skepsisen
            har man ingen förståelse för. Monsantos försök att tvinga på EU
            partier med vanliga sojabönor blandade med RR-soja (Roundup Ready
            Soya Bean) möttes med stort motstånd, oro och ilska. Man tvingades
            backa. Nu sägs GMO-grödorna vara separerade från vanliga, men
            provtagningar visar att det är osäkert om det verkligen förhåller
            sig så. De stora ger sig dock inte.
          </p>
          <p>
            Vem efterfrågar de nya sorterna?
          </p>
          <p>
            Dessa grödor är inget konsumenterna efterfrågat. De bidrar inte
            heller till en långsiktigt hållbar utveckling eller ökar livsmedelssäkerheten
            på jorden. Tvärtom ökas bindningen för många lantbrukare till
            kemijättarna, kontraktsodlingen ökar och såväl den odlade som
            den naturliga mångfalden minskar. De bekämpningsmedel, Roundup
            och Basta, som olika grödor gjorts resistenta mot, är totalutrotningsgifter,
            som tar bort allt i åkern, även grödan om den inte gjorts resistent.
            Tanken med resistensen är att bekämpningsmedlet skall kunna sprutas
            på grödor som säd, soja, potatis, sallad osv, grödor som sedan
            blir mat. Dessa bekämpningsmedel och deras
          </p>
          <pb facs="riksdagen-motions-pdf/data/199899/mot_199899_Mj_0513/mot_199899_Mj_0513-0002.pdf"/>
          <p>
            nedbrytningsprodukter har dessutom visat sig spridas till såväl
            yt- som Mot.
          </p>
          <p>
            grundvatten på ett sätt som tidigare har ansetts som omöjligt.
            Som en anpassning till grödorna har den tillåtna resthalten av
            Roundup höjts i Sverige från 0,1 mg per kilo till 20 mg per kilo,
            en ökning med 200 gånger. Forskning visar också att genmanipulation
            kan få helt andra konsekvenser än förväntat och enligt vår uppfattning
            minskar GMO-grödorna livsmedelssäkerheten. Vår uppfattning är
            att GMO-grödor bör förbjudas i EU, både vad avser odling och import,
            hela eller i processade livsmedel. Detta bör vara den linje den
            svenska regeringen med kraft skall driva.
          </p>
          <p>
            Genmanipulerade grödor i maten
          </p>
          <p>
            I nästan 60 96 av alla sammansatta livsmedel finns soja eller
            sojalecitin. En stor del av sojan importeras till Europa från
            USA, där man nekar att särskilja den genmanipulerade sojan från
            den vanliga. Vi konsumenter ges inte möjlighet att välja vad vi
            vill äta utan tvingas på en vara många inte vill ha. De så kallade
            marknadskrafterna sätts ur spel. Såväl sojaolja som protein från
            genmanipulerad soja har använts i svensk livsmedelsindustri och
            produkterna märktes inte. Efter stort rabalder har det företaget
            nu garanterat att så inte längre sker. Majsen som nu är aktuell
            har manipulerats på flera sätt. Den är resistent mot bekämpningsmedlet
            Basta, den har en gen som gör den insektsresistent och den har
            en markörgen som ger motståndskraft mot antibiotika. Att det är
            kemijätten Ciba-Geigy, tillverkare av Basta, som tagit fram majsen,
            förvånar inte längre. Mönstret känns igen från soja, sockerbeta,
            raps och andra grödor. Majsen är bara en i raden där bekämpningsmedelsindustrin
            ”skapar” special- grödor för sina bekämpningsmedel.
          </p>
          <p>
            Konsumenterna tackar nej
          </p>
          <p>
            En stor del av de svenska konsumenterna vill inte ha genmanipulerade
            produkter, GMO, vare sig som hela eller processade. Skälen till
            detta är flera. Man ser inte detta som den väg som leder till
            större livsmedelssäkerhet och ett hållbart jordbruk i världen,
            snarare tvärt om. Bönder riskerar att bindas upp till stora kemijättar,
            som inte bara säljer utsäde utan också det bekämpningsmedel, som
            grödan gjorts resistent mot. Mängden av bekämpningsmedel som används
            riskerar att öka. I många länder växer nu motståndet, t ex i Japan
            och Australien. Även i EU finns länder som intar en klart restriktivare
            hållning än Sverige, t ex Österrike, Luxemburg och Italien. Sverige
            har dessvärre varit en av påskyndarna och till och med röstat
            emot att Österrike skulle få behålla undantag från att tvingas
            ta in GMO-majsen. Skamligt!
          </p>
          <p>
            Ekologiska risker
          </p>
          <p>
            Man ser också en stor ekologisk risk med nya arter, som aldrig
            skulle uppkomma i naturen, eftersom manipuleringen sker genom
            att gener flyttas
          </p>
          <p>
            1998/99MJ513
          </p>
          <pb facs="riksdagen-motions-pdf/data/199899/mot_199899_Mj_0513/mot_199899_Mj_0513-0003.pdf"/>
          <p>
            Mot. 6 mellan arter, något som inte sker i naturen. Såväl risken
            att dessa 1998/99MJ513 grödor ska bete sig oförutsett som risken
            att gener sprids till vilda släktingar är uppenbara. Rapsen har
            en vild släkting som mycket väl skulle kunna få den gen som ger
            resistens mot bekämpningsmedel. Hur utrotar man åkerkålen sen
            i det konventionella jordbruket? Nya gifter? Genmanipulation för
            att ge olika grödor möjlighet att ta upp näringsämnen lättare
            och därmed tillväxa fortare kommer. Eftersom innehållet i maten
            påverkas av odlingsmetoder och snabbväxande grödor med mer kväve-
            innehåll har visat sig lättare få svampangrepp kan vi inte se
            att detta skulle ge en bättre föda. Däremot vilja att använda
            gifter för att slå ut svamparna. Risk för mer giftrester i maten.
            Det finns också en risk att generna sprider sig till den ekologiskt
            odlade grödan. Det kan ge konsekvenser som inte kan överblickas
            idag, men är naturligtvis ett hot.
          </p>
          <p>
            Hälsoproblem
          </p>
          <p>
            Vidare är man orolig för risk för allergi och andra hälsoproblem
            med den nya kombinationen av gener. Det är en paradox att människan
            i vissa sammanhang inser hur komplicerade olika samband i naturen
            och det levande är medan man när det gäller gentekniken låter
            som om vi vet ALLT. Samtidigt ökar kunskapen att växter, maten,
            påverkas av den odlingsmetod som används. Sammansättningen i födan
            blir olika. Försök visar att hyperaktiva barn blir betydligt lugnare
            med en ekologiskt odlad föda. Några förklaringar till detta finns
            inte idag. Den typen av forskning satsas det inte på. Är man rädd
            för resultaten? Ett är dock säkert, det vetenskapen vet idag kommer
            att omvärderas i morgon.
          </p>
          <p>
            Antibiotikaresistenta gener....
          </p>
          <p>
            I majsen finns en markörgen, som är antibiotikaresistent, något
            som verkligen kan ifrågasättas. Så är fallet med flera av de grödor
            som nu väntar på godkännande. Försök har visat att genen kan bli
            kvar så länge att den kan påverka bakterier i magtarmkananlen.
            Bara risken borde göra att sådana gener tas bort. De kallas markörgener
            och finns bara för att man skall kunna veta i vilka växter genmanipuleringen
            har lyckats. Numer finns andra metoder än antibiotikaresistent
            gen, men sorter med dessa markörgener finns kvar och försöksodlas
            för att ansöka om godkännande. Ett minimikrav måste vara att sorter
            med antibiotikaresistens inte odlas i landet. Detta bör ges regeringen
            till känna.
          </p>
          <p>
            ....1 GMO-potatis
          </p>
          <p>
            Även i den industripotatis som nu försöksodlas i Sverige finns
            antibiotikaresistenta gener. Man har anfört att detta är oväsentligt
            eftersom potatisen skall användas som industriråvara, men....
            Man vill använda pressvattnet som gödning på åkrar och potatisresterna
            som djurfoder. Det
          </p>
          <pb facs="riksdagen-motions-pdf/data/199899/mot_199899_Mj_0513/mot_199899_Mj_0513-0004.pdf"/>
          <p>
            betyder att det finns risker för att bakterier i jord och mag-tarmkanalen
            hos Mot. djur kan ta upp antibiotikaresistenta gener och eftersom
            man vet att bakterier 1998/99MJ513 har förmåga att ”byta” gener
            så vet vi inte vad detta betyder i framtiden. Vi sprider en risk!
            Det är viktigt att inte sprida antibiotikaresistenta gener i miljön
            — inte skapa genetiska föroreningar. Därför bör det vara förbjudet
            att använda pressvatten och annat material från genmanipulerade
            grödor med antibiotika- resistens som gödselmedel på åkrar. Detta
            bör ges regeringen till känna.
          </p>
          <p>
            ....1 GMO-raps
          </p>
          <p>
            Även i raps som försöksodlats i Sverige under sommaren 1998 finns
            antibiotika-resistenta gener. Det förfärliga är att det sker helt
            i onödan. Det gäller Bastaresistent raps där det finns både sorter
            med antibiotikaresistent markörgen och sorter utan. Trots detta
            godkände Jordbruksverket försöksodling av båda sorterna under
            sommaren 1998. Miljöpartiet protesterade i Gentekniknämnden. Vi
            menade att detta var en typiskt etisk fråga. Skall en sort få
            odlas trots att den kan innebära en risk, om det finns likvärdiga
            sorter utan denna risk? För Miljöpartiet är svaret självklart.
            Även i detta fall borde försiktighetsprincipen gälla och den sort
            som innehåller antibiotikaresistens inte odlas.
          </p>
          <p>
            Märkningen
          </p>
          <p>
            Märkningen är ett sorgligt kapitel. EU:s nya Novel fooddirektiv
            lämnar oss konsumenter fortfarande utan möjlighet till riktiga
            val. Endast hela GMO ska märkas. Sojalecitin däremot, som förekommer
            i ca 60 96 av alla sammansatta livsmedel, behöver inte märkas.
            I praktiken innebär det att konsumentens fria val omöjliggörs.
            Konsumenter kräver att få veta om livsmedel innehåller GMO eller
            inte. När Sverige gick med i EU fick vi höra att en av Sveriges
            viktiga uppgifter var att företräda konsumenternas intressen.
            Var finns det engagemanget beträffande GMO? Vi anser att Sverige
            skall gå före och förbjuda försäljning av mat innehållande hela
            eller processade GMO. Om den svenska regeringen inte har kurage
            att förbjuda GMO-maten, se i alla fall till att den märks, även
            sojalecitin och andra processade GMO. Protesterar kommissionen
            så får väl EU-domstolen bedöma om det är förbjudet att ge konsumenterna
            adekvat information för att kunna välja. Bara det faktum att det
            svenska gränsvärdet för bekämpningsmedel i sojabönor höjts från
            0,1 mg till 20 mg per kg, det vill säga med 200 gånger, som en
            anpassning till Roundup Ready Soyabean inger kraftiga betänkligheter.
            Det är knappast konsumenterna som efterfrågar eller vinner på
            sådant.
          </p>
          <p>
            GMO inte ekologiskt långsiktigt hållbart
          </p>
          <p>
            Miljöpartiet anser att gentekniskt manipulerade grödor (GMO)
            inte hör hemma i ett långsiktigt hållbart jordbruk och samhälle.
          </p>
          <pb facs="riksdagen-motions-pdf/data/199899/mot_199899_Mj_0513/mot_199899_Mj_0513-0005.pdf"/>
          <p>
            Mot. 8 Vi står nu inför ett vägval. Antingen satsas det på det
            1998/99MJ513 ekologiska lantbruket utan gifter eller så fortsätter
            vi på ”giftvägen” där GMO-grödorna hör hemma. Vi anser att det
            första alternativet är det riktiga. Där finns nu alltmer kunskap
            och insikten att det är det lantbruket som kan ge säkra livsmedel
            och ett jordbruk utan en växande miljöskuld till framtidens barn
            ökar. De politiska signalerna måste vara tydliga. Målet måste
            vara ett ekologiskt lantbruk och där har GMO- grödorna ingen plats.
          </p>
          <p>
            GMO-livsmedlens hälsorisker kan inte bedömas idag Att ett samband
            råder mellan växtförhållande och växtens kemiska sammansättning
            är utom all tvivel. Undersökningarna baseras dock oftast på studier
            av enskilda substanser. Däremot är kunskapen mycket begränsad
            när det gäller hur livsmedelssammansättning totalt sett förändras
            beroende på utvecklingsfas samt arv och miljöbetingelser. Vid
            bedömning av hur gentekniken inverkar på våra livsmedel räcker
            inte dagens begränsade kvalitetsbedömningar till. De undersökningar
            samt de riskbedömningar som görs av Livsmedelsverket visar på
            bristen på metoder som kan bedöma ett livsmedels totala hälsoeffekt.
            Detta kommer att medföra svårigheter att göra relevanta och riktiga
            riskbedömningar av nya livsmedel som kommer att dyka upp på marknaden
            genom den nya utvecklingen av gentekniken (genmodifierade livsmedel).
            Det är av yttersta vikt att forskning om detta och sambanden mellan
            sammansättning i livsmedlen och odlingsmetod (giftanvändning)
            kommer till stånd. Under sommaren 1998 kom dock uppgifter, som
            är mycket oroande. En forskare anställd på en inte helt okänd
            kemikaliejätte valde att läcka sina iakttagelser. Han kunde konstatera
            att möss som utfodrats med genmani- pulerad majs uppvisade sämre
            immunförsvar än möss utfodrade med annan föda. Resultaten kan
            inte förklaras idag, men visst borde de tas på allvar. De borde
            vara tillräckliga för att försiktighetsprincipen borde tillämpas
            och GMO-grödorna stoppas.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om förbud för odling av genmanipulerade grödor i landet, 2. att
            riksdagen som sin mening ger regeringen till känna vad i motionen
            anförts om att grödor med antibiotikaresistens inte bör odlas
            i landet, 3. — att riksdagen som sin mening ger regeringen till
            känna vad i motionen anförts om förbud att använda pressvatten
            och annat
          </p>
          <pb facs="riksdagen-motions-pdf/data/199899/mot_199899_Mj_0513/mot_199899_Mj_0513-0006.pdf"/>
          <p>
            material från genmanipulerade grödor med antibiotikaresistens
            som Mot.
          </p>
          <p>
            gödselmedel, 4. att riksdagen som sin mening ger regeringen till
            känna vad i motionen anförts om att Sverige skall gå före och
            förbjuda försäljning av mat innehållande hela eller processade
            GMO, 5. — att riksdagen som sin mening ger regeringen till känna
            vad i motionen anförts om märkning av såväl hela som processade
            livsmedel av genmanipulerat ursprung om förbud inte kan skapas,
            6. att riksdagen som sin mening ger regeringen till känna vad
            i motionen anförts om forskning om risker med genmanipulerade
            livsmedel och sambanden mellan sammansättning i livsmedlen och
            odlingsmetod.
          </p>
          <p>
            Stockholm den 26 oktober 1998 Gudrun Lindvall (mp) Birger Schlaug
            (mp) Per Lager (mp) Helena Hillar Rosenqvist (mp) Gunnar Goude
            (mp)
          </p>
          <p>
            Mikael Johansson (mp) Matz Hammarström (mp)
          </p>
          <p>
            1998/99MJ513
          </p>
        </div>
      </div>
    </body>
  </text>
</TEI>
