<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00269">
  <teiHeader>
    <fileDesc>
      <titleStmt>
        <title>Diasporans medverkan till demokrati och utveckling i Somalia</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Diasporans medverkan till demokrati och utveckling i Somalia</title>
          <idno type="rdwebb">H102U269</idno>
          <rs type="number">U269</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U269/text</ref>
          <ref type="dokument_url_html">http://data.riksdagen.se/dokument/H102U269</ref>
          <ref type="dokumentstatus_url_xml">http://data.riksdagen.se/dokumentstatus/H102U269</ref>
          <ref type="doc">http://data.riksdagen.se/fil/F7DD84C5-47EC-4E94-B4CD-E16D25D5D3B6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-E9KFDaoCdaRkB3h6v7VM3c</idno>
            <name>Arhe Hamednaca</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Fsq19519JdJTYxywTHi36" type="signed"/>
        <correspContext corresp="i-3Fsq19519JdJTYxywTHi36">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-E9KFDaoCdaRkB3h6v7VM3c"/>
          <note type="signatory" corresp="i-4d51CJWhx39kVpCvcwxZq8"/>
        </correspContext>
        <correspAction type="numbering" xml:id="i-KZ5MkxRkwLsqHPy5xLmNDd">
          <date when="2013-10-07"/>
        </correspAction>
        <correspAction type="submission" xml:id="i-LV3TSC9H1XqjGizVhYW7uE">
          <date when="2013-10-04"/>
        </correspAction>
        <correspAction type="transfer" xml:id="i-Ph6Ub94DhNvcexMVYjnhGd">
          <date when="2013-10-02"/>
        </correspAction>
        <correspAction type="assigned" xml:id="i-NyuzPxDSaF3hUwYxFTk2oh"/>
        <correspContext corresp="i-NyuzPxDSaF3hUwYxFTk2oh">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6Q1mf19jm2ohYSCzHva9yE">
            Förslag till riksdagsbeslut
          </head>
          <list style="ol">
            <item xml:id="i-7quWGmBEGD8yHQyHbFJYQr">
              Riksdagen tillkännager för regeringen som sin mening vad som
              anförs i motionen om att Sverige satsar biståndsresurser för att
              möjliggöra för den somaliska diasporan att bli en aktiv aktör
              för att återbygga sitt hemland.
            </item>
            <item xml:id="i-Ks5PFqWGee9sp58xuDxkob">
              Riksdagen tillkännager för regeringen som sin mening vad som
              anförs i motionen om att studieförbunden engageras för att tillsammans
              med den somaliska diasporan vara med och utveckla Somalia.
            </item>
            <item xml:id="i-V2R6w7Th46ijHFXg8jJ6VY">
              Riksdagen tillkännager för regeringen som sin mening vad som
              anförs i motionen om att sjukhus och vårdhögskolor engageras i
              arbetet med att bygga upp lokala hälsocentraler för kvinnor och
              barn tillsammans med den somaliska diasporan och studieförbund.
            </item>
          </list>
        </div>
        <div type="motContent">
          <head type="h1" xml:id="i-VCufx7D8iHqRvAWQyCA9Pc">
            Motivering
          </head>
          <p xml:id="i-4LjizmJnUSiw8GpJ4UqJTz">
            Efter årtionden av politiskt kaos, tycks nu äntligen Somalia
            gå mot en ljusare framtid. Säkerhetssituationen har gradvis förbättrats
            genom massiva truppinsatser från granländerna som finansieras
            genom FN och den speciella internationella kontaktgrupp där Sverige
            spelat en aktiv och engagerad roll.
          </p>
          <p xml:id="i-XGXUn1uycrovLJ5BpTHNnN">
            Så sent som för halvannat år sedan dominerades nyhetsflödet från
            Somalia av en av de värsta svältkatastroferna i världen, där hjälpinsatser
            försvårades av den islamistiska milisen al-Shabaab som behärskade
            och förtryckte de centrala och södra delarna av Somalia.
          </p>
          <p xml:id="i-MdgnMPTnGUAVwRKAVyqDw5">
            Många problem återstår, trots att ett parlament har installerats
            och en president utsetts, som uppskattas positivt av de flesta
            bedömare, inte minst av de många somalierna som lever utomlands
            efter flykt undan krig och förföljelse. I Sverige finns cirka
            50 000 somalier i temporärt skydd genom den svenska flyktingpolitikens
            åtaganden. Somaliska flyktingar har kommit i huvudsak från 1989
            och fram tills idag, då somalierna är en av de största grupperna
            bland asylsökande.
          </p>
          <p xml:id="i-H2AsKGAJk32WkEdUPQ4Tac">
            Svenskt bistånd till Somalia har genom åren huvudsakligen varit
            humanitärt, och insatserna för att bygga upp och skapa fred har
            huvudsakligen gått genom FN-organen.
          </p>
          <p xml:id="i-CWEjmxmKMTq5hZTX7reMKt">
            I regeringens nya biståndsstrategi för Somalia avsätts nu årligen
            300 mkr för perioden 2013–2017. Det är ett positivt besked som
            kan ge långsiktighet i arbetet.
          </p>
          <p xml:id="i-CFTYrDMY6m4sQ4BHD5gAnJ">
            En del av det bistånd som tidigare har lämnats riktades till
            enskilda organisationer. Somaliska diasporan har uppmanats att
            bidra till återuppbyggnad av sitt gamla hemland.
          </p>
          <p xml:id="i-3nHfSGZFNVXSDcsitNR3jC">
            Vid resor i de norra och centrala delarna av Somalia kan man
            se vad små aktiva organisationer kan göra för återuppbyggnaden,
            och vilken viktig roll som somalisk diaspora spelar, både genom
            att delta i arbetet för att återupprätta demokratin, genom business
            och företagande och som aktiva biståndsarbetare med kunskap och
            nya idéer från utlandet.
          </p>
          <p xml:id="i-4bxZJNYgSQz9tE1sesBGdu">
            Detta motiveras inte minst av att Sverige gett ett stort antal
            somalier asyl, människor som nu lever, studerar och arbetar här
            i landet, och som är engagerade och kapabla att hjälpa till i
            återuppbyggnad och demokratisering. Banden mellan Sverige och
            Somalia motiverar också att svenskt bistånd till Somalia synliggörs
            på de platser där det sker, som en insats som svensk-somalierna
            kan vara stolta över.
          </p>
          <p xml:id="i-Ud9oNnC1KDF8J6vg3NBcEn">
            Ännu återstår mycket arbete för att utveckla demokrati och mänskliga
            rättigheter i Somalia, och därför bör Sida ges i uppdrag att ge
            ett särskilt svenskt demokratibistånd, där studieförbunden engageras
            för att tillsammans med den somaliska diasporan arbeta med demokratiutveckling.
            Somaliska föreningar i Göteborg har erfarenhet av sådant arbete
            i Galkayo, Merca och Mogadishu där man har startat studiecirklar
            med ungdom kring fred och mänskliga fri- och rättigheter. Det
            är viktigt att lokalsamhället i Somalia engageras för att skapa
            en demokratisk utveckling som kan ge hopp till den framväxande
            generationen.
          </p>
          <p xml:id="i-RNjwFJW76LMfL3W9oPvexf">
            En annan viktig svensk insats är att ge stöd som möjliggör för
            människor att få utbildning och bli självförsörjande. Framgångsrika
            program för yrkesutbildning för vuxna drevs under flera år av
            Göteborgsinitiativet i Somalia. Upp till 80 procent av alla personer
            som genomgick utbildningen fick arbete och blev självförsörjande
            efter avslutade utbildningar. Framförallt var det utbildningar
            inom byggnadssektorn, elektriker, snickare, rörmokare, som gav
            bäst chans till arbete, men också traditionellt kvinnliga yrken,
            som sjukvård och hantverk, gav goda resultat, liksom administration,
            datahantering, handel, hotellmanagement etc.
          </p>
          <p xml:id="i-T9mEgVma8QRkPyjiACcszz">
            Göteborgsinitiativets yrkesutbildning byggde på svensk erfarenhet,
            och kompetensöverföring via den somaliska diasporan i Sverige.
            I en studie som genomfördes på beställning av EU:s biståndskontor
            för Somalia beskrevs att denna svenskbyggda skola i staden Galkayo
            kunde bilda mönster för hur yrkesutbildning borde bedrivas i Somalia.
          </p>
          <p xml:id="i-D5VUwo6KFqfmy2D2awauGU">
            Denna mönsterskola i staden Galkayo fick också efterföljare i
            Mogadishu, Jowhar och Brawa. Nu står skolan i Galkayo för det
            mesta oanvänd. Skolan har fått några korta program från Danska
            flyktinghjälpen och UNHCR. Det är slöseri med resurser när lärare
            och all utrustning, inklusive utbildningsmaskiner från Sverige
            för metallbearbetning, finns kvar och som skulle kunna komma till
            nytta igen. Även på yrkesskolorna i Mogadishu och de andra städerna
            finns utrustningen kvar, bevarad av lokalbefolkningen undan strider,
            och plundringståg av banditer.
          </p>
          <p xml:id="i-7HqHs1q7Cb9mb4yojeowfT">
            Yrkesskolan i Galkayo examinerade mellan 500 och 800 elever per
            år. Under de 7 år som den verkade utbildades 3 300 elever. Skolorna
            i Brawa, Jowhar och Mogadishu examinerade vardera 270 elever under
            de två år som de hann verka innan inbördeskriget satte stopp för
            utbildningen.
          </p>
          <p xml:id="i-VSYiachDZUquWxtLQsuQeT">
            Det finns alltså en grund att bygga vidare på för att snabbt
            komma igång med yrkesutbildning för unga, en del av dem demobiliserade
            från kriget. Därför bör Sida få ett särskilt uppdrag att möjliggöra
            för den somaliska diasporan att bli aktiv aktör för att återuppbygga
            sitt hemland, och att detta nu bör ske med långt större resurser
            än vad som hittills varit fallet. Många experter har uttalat behovet
            av yrkesutbildning och arbetsskapande insatser inom till exempel
            fiske och jordbruk som viktiga insatser som skulle försvåra rekryteringen
            av ungdomar till piratverksamhet. Därför bör särskilt undersökas
            vad som kan göras för att få igång yrkesutbildning i de orter
            som nu är hemvist för piraterna.
          </p>
          <p xml:id="i-UJFb6eigGwou1dLXJGSjZK">
            Banden mellan Sverige och Somalia är tydliga genom de flyktingar
            som fått sin fristat här i landet. I det nyvalda somaliska parlamentet
            finns ett tiotal personer som levt som flyktingar i Sverige. Nu
            är de tillbaka för att göra sin insats för den somaliska demokratin.
          </p>
          <p xml:id="i-HnJx6CEe4pFs9DHqquXybj">
            Ett tredje område handlar om att skapa lokala hälsocenter för
            kvinnor och barn. Genom samverkan i Sverige mellan diasporan,
            sjukhus, vårdhögskolor och bildningsförbund kan vi bygga upp ett
            stabilt kluster som kan bilda mönster för hälsovårdens utbyggnad
            i Somalia. Vi tänker oss diasporan, som kan kulturen och de lokala
            förutsättningarna, som en viktig part, sjukhus, för där finns
            kompetens och medicintekniskt kunnande, vårdhögskolan som kan
            utbilda somalisk vårdpersonal och ett bildningsförbund med sitt
            engagemang kring att samla människor genom studiecirklar för bildning.
          </p>
          <p xml:id="i-ChvkLmA53Cz8YPbu8biv6B">
            Genom att arbeta med mänskliga fri- och rättigheter, yrkesutbildning
            och hälsocentraler kan vi ge möjlighet för diasporan att medverka
            till ett demokratiskt utvecklat Somalia under de kommande 5 åren.
          </p>
        </div>
        <div type="motSignatures">
          <list>
            <item xml:id="i-KFsTxwCe3YiTJ9foRBdNap">
              Lars Johansson (S)
            </item>
            <item xml:id="i-SFx4Xb2AAYwfoQo4e6jZy4">
              Shadiye Heydari (S)
            </item>
            <item xml:id="i-4Cf8Jf45AJaTgHvWpYzXy2">
              Arhe Hamednaca (S)
            </item>
            <item xml:id="i-97TxAHkTd5H8BnC5SYis2z">
              Roza Güclü Hedin (S)
            </item>
          </list>
        </div>
      </div>
    </body>
  </text>
</TEI>
