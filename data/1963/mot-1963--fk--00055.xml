<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__55/mot_1963__fk__55-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 55 år 1963
          </p>
          <p>
            Nr 55
          </p>
          <p>
            Av fru Hamrin-Thorell, om ersättning till föräldrar för vård
            av av vissa fosterskadade barn.
          </p>
          <p>
            Frågan om ersättning till föräldrar för vården av handikappade
            barn aktualiserades i en interpellationsdebatt under höstriksdagen
            1962. Som skäl för att ersättning borde utgå anförde jag som interpellant
            bl. a. föl- jande (FK:s prot. 1962/34 s. 9).
          </p>
          <p>
            Jag skall bara ta ett enda exempel bland dessa barn som jag träffat
            och vars föräldrar verkligen inte är vare sig påstridiga eller
            verklighetsfräm- mande när det gäller samhällelig hjälp. Det barnet
            har inga andra synliga skador än missbildade tummar. Men han har
            inga inneröron utan endast vävnader — han hör alltså inte, har
            inget balanssinne och kan inte flytta ögonen utan måste röra hela
            huvudet. Han förefaller annars enligt läkare och föräldrar att
            vara mentalt frisk, är pigg och glad och snäll. Det är tänkbart,
            säger doktorn, att han kan ha några hörselrester, men då måste
            dessa tränas upp dagligdags, timme ut och timme in. Därtill kommer
            trä- ning av hans balanssinne. Hur skall mamman kunna ha tid och
            krafter till detta — dag ut och dag in, år ut och år in? Hon vill
            gärna ha sin lille pojke hemma. Om hon har råd att anställa någon
            extra kraft för att träna pojken — det behövs inte alls specialutbildning
            utan bara tålamod och uthållighet — så måste det hela bli mycket
            dyrt; den här familjen räknar med över 600 kronor i månaden om
            det skall kunna bli något resultat. Får inte detta barn daglig
            och långvarig träning — och det finns många andra i hans situation
            eller i en ännu sämre — så förblir han hela livet igenom bakom
            en ogenom- tränglig mur. Vi bör i detta land ha råd att ge dessa
            familjer den ekono- miska hjälp de behöver för barnen.
          </p>
          <p>
            I avvaktan på en utredning om ersättning för vård av handikappade
            barn i hemmet vill jag som ett första steg framföra ett förslag,
            som tar sikte på att hjälpa föräldrar till vården av en speciell
            grupp av barn, där omständig- heterna är särskilt ömmande. De
            barn som åsyftas har blivit skadade som foster på grund av att
            modern använt sig av läkemedelspreparat, vilka va- rit underkastade
            statlig läkemedelskontroll. Hit hör framför allt de s. k. neurosedynbarnen.
            Ehuru någon formell ansvarighet icke torde föreligga för samhället
            beträffande de skador som den bristande läkemedelskontrol- len
            föranlett, kan det ur moralisk synpunkt hävdas att samhället bör
            träda till hjälp. I varje fall finnes klara billighetsskäl för
            att så sker. Den moder,
          </p>
          <pb facs="riksdagen-motions-pdf/data/1963/mot_1963__fk__55/mot_1963__fk__55-002.pdf"/>
          <p>
            Motioner i Första kammaren, nr 55 år 1963 11
          </p>
          <p>
            som använt ifrågavarande läkemedelspreparat, har nämligen ej
            haft anled- ning att räkna med någon risk för att fosterskada
            därav skulle uppkomma, enär detta varit en okänd skadeverkan.
            Modern har dessutom haft anled- ning att förlita sig på den garanti
            mot skadeverkningar som läkemedels- kontrollen utgör. Ett ytterligare
            skäl för att samhället bör utge ersättning för vården av denna
            grupp av barn är att vårdbehovet för ifrågavarande grupp genomgående
            är mycket stort och kostnadskrävande. Systemet för ersättning
            för vården av de tablettskadade barnen synes böra konstrueras
            så, att ersättning skall utgå i fall där det kan antagas att fosterskadan
            uppkommit genom moderns bruk av läkemedel, som är under- kastat
            statlig läkemedelskontroll. Fosterskadan skall ha föranlett särskild
            vård. Detta senare kriterium bör dock ej tolkas alltför strängt.
            Det är näm- ligen inte önskvärt att en kategoriklyvning mellan
            ersättningsberättigade och icke-ersättningsberättigade kommer
            till stånd vad gäller de ifrågava- rande fosterskadade barnen.
            Endast i uppenbara fall bör således ersättning vägras, när det
            särskilda vårdbehovet är litet. Det synes inte lämpligt att innan
            hela den stora frågan om ersättning för vården av handikappade
            barn prövats, inordna bestämmelserna om vårder- sättning beträffande
            nämnda fosterskadade barn i lagen om allmän försäk- ring. De bör
            upptagas i en särskild lag, vilken dock i mycket anknyter till
            bestämmelserna i lagen om allmän försäkring. Det bör dock anses
            lämp- ligast att låta riksförsäkringsverket pröva framställningar
            om ersättning enligt lagen i första instans. Då ansökningarna
            om ersättning kan förvän- tas bli få vore det nämligen — i avvaktan
            på att ett vidare grepp om frågan företages — en onödig komplikation
            att såsom första instans låta de all- männa försäkringskassorna
            avgöra framställningar om ersättning enligt lagen. Ett skäligt
            ersättningsbelopp synes vara 3 000 kr. per barn och år. Er- sättning
            bör utgå intill den ålder då den vårdbehövande kan bli berättigad
            till förtidspension. Lagen bör träda i kraft den 1 juli 1963.
            Antalet ersättningsberättigade enligt lagen kan beräknas till
            ca 150. Ett särskilt anslag om 450 000 kr. bör därför uppföras
            under femte huvudtiteln. Anslaget bör uppföras som förslagsanslag
            under beteckningen Ersättning till föräldrar för vården av vissa
            fosterskadade barn och bör uppföras som punkt 10 (ny punkt) under
            rubriken B. Allmän försäkring m. m. under femte huvudtiteln. Under
            hänvisning till det anförda hemställer jag, att riksdagen måtte
            besluta att ersättning skall utgå till föräldrar för vården av
            vissa fosterskadade barn enligt i motionen angivna riktlinjer
            och således antaga följande
          </p>
          <pb facs="riksdagen-motions-pdf/data/1963/mot_1963__fk__55/mot_1963__fk__55-003.pdf"/>
          <p>
            12 Motioner i Första kammaren, nr 55 år 1963
          </p>
          <p>
            Förslag till Lag om ersättning till föräldrar för vården av vissa
            fosterskadade barn
          </p>
          <p>
            $1. Föräldrar äga i enlighet med vad nedan sägs rätt till ersättning
            för vård av sådant eget barn under 16 år som under fosterstadiet
            ådragit sig skada, vilken föranlett särskilt vårdbehov, under
            förutsättning att det kan 'anta- gas att skadan uppkommit under
            inverkan av läkemedel, som är underkas- tat statlig läkemedelskontroll.
            Ersättning enligt denna lag tillkommer ej föräldrar till barn,
            som stadig- varande vårdas å anstalt tillhörande staten eller
            kommun eller å enskild anstalt till vars drift statsbidrag utgår
            eller ock genom anstaltens försorg utom densamma. Ersättning utgår
            med 3 000 kronor om året för varje barn.
          </p>
          <p>
            $2. Skulle, sedan ersättning beviljats enligt denna lag, sådana
            omständighe- ter inträffa, att förutsättningarna för ersättning
            enligt 1 $, 1 och 2 stycket, ej längre äro för handen, skall frågan
            om ersättning ånyo upptagas till prövning. $3. Fråga om ersättning
            enligt denna lag prövas av riksförsäkringsverket. Framställning
            om ersättning skall vara riksförsäkringsverket till handa senast
            3 år efter barnets födelse eller 6 månader efter det skada som
            ovan i 1 $ sägs blivit av föräldrarna känd. Utan hinder av vad
            här stadgas skall framställning anses hava inkommit i rätt tid
            därest den kommit riksför- säkringsverket till handa senast den
            30 juni 1964.
          </p>
          <p>
            $4. Det åligger föräldrar, som ingivit framställning om ersättning
            enligt denna lag, att i enlighet med de föreskrifter som meddelas
            av Konungen, eller, efter Konungens bestämmande, av riksförsäkringsverket,
            lämna de uppgifter, som äro av betydelse för tillämpningen av
            lagen.
          </p>
          <p>
            $ 5. Ha föräldrar genom oriktiga uppgifter eller genom underlåtenhet
            att full- göra dem åvilande uppgiftsskyldighet eller annorledes
            förorsakat att er- sättning utgått obehörigen, eller ha föräldrar
            eljest obehörigen uppburit ersättning och ha de skäligen bort
            inse detta, skall återbetalning ske av
          </p>
          <pb facs="riksdagen-motions-pdf/data/1963/mot_1963__fk__55/mot_1963__fk__55-004.pdf"/>
          <p>
            Motioner i Första kammaren, nr 55 år 1963 13
          </p>
          <p>
            utgivet belopp, där ej i särskilt fall anledning föreligger att
            helt eller del- vis eftergiva återbetalningsskyldighet.
          </p>
          <p>
            $ 6. Ersättning enligt denna lag, som ej lyfts före utgången
            av andra året efter det varunder beloppet förfallit till betalning,
            skall vara förverkad.
          </p>
          <p>
            $ 7. Fordran å ersättning enligt denna lag, som innestår hos
            riksförsäkrings- verket, må ej tagas i mät för gäld. Ej heller
            må rätt till ersättning överlåtas, innan ersättningen är tillgäng-
            lig för lyftning. $8. Föräldrar likställas i denna lag med fader
            eller moder, som ensam hand- har vården av barnet. Adoptivbarn
            likställes i denna lag med eget barn.
          </p>
          <p>
            $ 9. Mot riksförsäkringsverkets beslut, varom i 2 eller 4 $ förmäles,
            föres ta- lan genom besvär hos försäkringsdomstolen. Besvär skola
            ingivas eller insändas till riksförsäkringsverket. Den om- ständigheten
            att besvären ingivits eller insänts direkt till försäkringsdom-
            stolen utgör ej hinder för besvärens upptagande till prövning,
            därest de in- kommit före besvärstidens utgång. Beträffande tid
            för anförande av besvär skall tillämpas vad som är före- skrivet
            i lagen om besvärstid vid talan mot förvaltande myndighets beslut.
          </p>
          <p>
            $ 10. De närmare föreskrifter, som finnas erforderliga för tillämpningen
            av denna lag, meddelas av Konungen eller, efter Konungens bemyndigande,
            av riksförsäkringsverket.
          </p>
          <p>
            Denna lag träder i kraft den 1 juli 1963.
          </p>
          <p>
            Stockholm den 18 januari 1963
          </p>
          <p>
            Ruth Hamrin-Thorell
          </p>
        </div>
      </div>
    </body>
  </text>
</TEI>
