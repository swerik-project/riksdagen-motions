<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_505/mot_200506_MJ_505-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ505 pnr: s36023
          </p>
          <p>
            Motion till riksdagen 2005/06:MJ505
          </p>
          <p>
            av Göran Persson i Simrishamn m.fl. (s)
          </p>
          <p>
            Ålyngel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att en omfördelning av överskottet av ålyngel bör ske
            till de underutnyttjade uppväxtområdena i norra Europa.
          </p>
          <p>
            Motivering
          </p>
          <p>
            Hela ålbeståndet i Europa riskerar att kollapsa och försvinna.
            Detta får EU-kommissionen att nu föreslå mycket kraftfulla åtgärder
            för att rädda ålen, som också är Skånes landskapsfisk. En av åtgärderna
            är att så fort som möjligt stoppa fisket efter utvandrande s.k.
            blankålar vilket är basen i det skånska ålfisket. Det nu liggande
            förslaget skulle få förödande effekter för det traditionella ålfiske
            som ju är en del av den skånska själen. Vi måste givetvis sätta
            bevarandet av ålen i första hand och delar fullt kommissionens
            mål och syften med förslaget. Tyvärr undviker dock kommissionen
            den viktigaste åtgärden för att rädda ålen, nämligen att plantera
            ut de ålyngel som fransmän, spanjorer och portugiser idag fångar
            i stora mängder för konsumtion och ålodling. Ålfrågan är ett skolexempel
            på en nord-sydkonflikt inom EU och Sydeuropa tycks redan ha fått
            ett försprång i frågan. Ålen leker i Sargassohavet mellan Bermuda
            och Puerto Rico. Ålynglen förs efter leken mot Europa av Golfströmmen.
            Där växer ålen upp på kusten och i inlandsvatten. I norra Europa
            blir huvuddelen av ålen, som faktiskt bestämmer kön i detta stadium,
            honor medan de sydeuropeiska ålarna i huvudsak blir hanar. Efter
            10-30 år är ålen lekmogen och vandrar över Atlanten till Sargassohavet
            och leker. Enligt de senaste forskningsrönen är den europeiska
            ålen av ett och samma bestånd utan genetiska skillnader. Orsaken
            bakom nedgången är oklar, men faktorer som klimatförändringar,
            ändrade havsströmmar, utfiskning och miljögifter spelar säkert
            en avgörande roll.
          </p>
          <pb facs="riksdagen-motions-pdf/data/200506/mot_200506_MJ_505/mot_200506_MJ_505-0002.pdf"/>
          <p>
            2005/06:MJ505
          </p>
          <p>
            Anledningen till att kommissionen nu ingriper i hur fisket efter
            ål går till är att ålbeståndets utveckling visar på en uppenbar
            risk för en total kollaps. Enligt Internationella havsforskningsrådet
            (ICES) som bistått EU med underlag har antalet invandrande ålyngel
            minskat kraftig och är nu bara 1 (!) 20 av vad som tidigare vandrade
            in. Eftersom orsaken till tillbakagången är osäker och med tanke
            på att ålen har en livscykel på 10-30 år krävs såväl raftfulla
            som omedelbara åtgärder. Förslagets kraftfullaste åtgärd är att
            stoppa fisket efter lekvandrande ål. Dessutom föreslås åtgärder
            för att underlätta ålens vandring via vattendragen ut till havet.
            Angående det omfattande fisket efter ålyngel som bedrivs på Atlantkusten
            i södra Europa föreslås inga omedelbara åtgärder. I denna del
            av Europa vandrar det till skillnad från norra Europa ännu in
            en relativt stor mängd ålyngel. Dessa fångas i stor mängd, uppskattningsvis
            en och halv miljard ålyngel fångades i början av 90-talet. Dessa
            ålyngel säljs för stora pengar till ålodlingar både i Europa och
            i Asien där Kina är en stor odlingsnation. En viss del av ålynglen
            nyttjas även för direkt konsumtion i Sydeuropa.
          </p>
          <p>
            Vi anser att en omfördelning av överskottet av ålyngel bör ske
            till de underutnyttjade uppväxtområdena i norra Europa. På så
            vis kan vi bygga upp ett starkt lekbestånd om 15—20 år. Då är
            vår förhoppning att förutsättningarna för ålen har förbättrats
            och att reproduktionen fungerar.
          </p>
          <p>
            Stockholm den 28 september 2005
          </p>
          <p>
            Göran Persson i Simrishamn (s) Christer Adelsbo (s) Anders Bengtsson
            (s) Kerstin Engle (s) Ulla Wester (s)
          </p>
        </div>
      </div>
    </body>
  </text>
</TEI>
