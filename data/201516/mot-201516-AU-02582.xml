<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-02582">
  <teiHeader>
    <fileDesc>
      <titleStmt>
        <title>Reformer för flexiblare arbetsmarknad</title>
        <author corresp="i-Ev6Dx3pWj2WT32VGQpabaz i-7BVrTrBc6AJDkYa3WEfLxy">av Finn Bengtsson och Jan R Andersson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2582 av Finn Bengtsson och Jan R Andersson (båda M)</title>
          <idno type="rdwebb">H3022582</idno>
          <rs type="number">2582</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3022582/text</ref>
          <ref type="dokument_url_html">http://data.riksdagen.se/dokument/H3022582</ref>
          <ref type="dokumentstatus_url_xml">http://data.riksdagen.se/dokumentstatus/H3022582</ref>
          <ref type="docx">http://data.riksdagen.se/fil/28B96236-7590-41B5-ACAD-44F3E7796398</ref>
          <ref type="pdf">http://data.riksdagen.se/fil/7FD937BA-55F3-406F-B34A-8B28AA54352B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HawNNfz7wCm5KUJKpYizvL" type="signed"/>
        <correspContext corresp="i-HawNNfz7wCm5KUJKpYizvL">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction type="submitted" xml:id="i-VT7PG6HDtP4xCPHHw9Fg34">
          <date when="2015-10-06"/>
          <time when="13:57:31"/>
        </correspAction>
        <correspAction type="referred" xml:id="i-3Uv3mFyKuRAYzN1r6gAGW3">
          <date when="2015-10-13"/>
        </correspAction>
        <correspAction type="assigned" xml:id="i-Emh5tLozJnRHLbiaWcShGe">
          <date when="2016-05-27"/>
          <time when="09:46:08"/>
        </correspAction>
        <correspContext corresp="i-Emh5tLozJnRHLbiaWcShGe">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-AUDkfekxR8fgv58uhvP5Dw"/>
        <correspContext corresp="i-AUDkfekxR8fgv58uhvP5Dw">
          <ref type="uppgift">2015/16:AU6</ref>
          <ref type="ref_dok_id">H301AU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-R9RHtJYfLPGynqwBvKAHn3"/>
        <correspContext corresp="i-R9RHtJYfLPGynqwBvKAHn3">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2582 av Finn Bengtsson och Jan R Andersson (båda M) Reformer för flexiblare arbetsmarknad</div>
      </div>
      <div type="motBody">
        <div type="motProposal" subtype="förslag">
          <head xml:id="i-AaSx2caK2uDXS8xW2jSdxe">
            Förslag till riksdagsbeslut
          </head>
          <list style="ol">
            <item xml:id="i-DEWGchnrtx6s4DSG9WuDfz">
              Riksdagen ställer sig bakom det som anförs i motionen om att
              skapa en utökad flexibilitet i det arbetsrättsliga regelverket
              för att gynna företagare och företagande och tillkännager detta
              för regeringen.
            </item>
            <item xml:id="i-YKL34DJrTJbhSCGaBDfNkb">
              Riksdagen ställer sig bakom det som anförs i motionen om att
              ändra regelverket för att underlätta för funktionsnedsatta och
              nyanlända invandrare att få anställning i företag och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-D2ipmKeP4fkxSW7k52EHFv">
            Motivering
          </head>
          <p xml:id="i-M9wBXkSvbgCa2piGitL2z2">
            En arbetsmarknad med ett positivt arbetsutbud och goda möjligheter
            att nyanställa ger en ökad välfärd. För att detta ska bli en verklighet
            behövs dock ett par justeringar, dels för att öka möjligheterna
            att nyanställa, dels för att öka fördelarna med att anställa personer
            från vissa utsatta grupper i samhället.
          </p>
          <p xml:id="i-2s1H99dxJAJUmnY3s4E3Mh">
            En ökad flexibilitet på arbetsmarknaden ökar allmänt intresset
            och möjligheterna för att anställa. Särskilt gäller detta för
            ensamma företagare och små företag. Om rätt åtgärder i det arbetsrättsliga
            regelverket vidtas kan detta särskilt gynna yngre personer som
            annars har svårt att etablera sig på arbetsmarknaden. Av allmänhumanitära
            skäl är vi dessutom förpliktigade att hjälpa andra grupper som
            inte sällan står långt från arbetsmarknaden. Till dessa grupper
            hör nyanlända invandrare och människor med funktionsnedsättningar.
            Det är politikernas uppgift att via riktat och rätt stöd till
            företagare öka deras möjligheter att vilja och kunna anställa
            sådana utsatta grupper på arbetsmarknaden.
          </p>
          <p xml:id="i-Y6wJ1PhWgpm1ht8X4rtWzF">
            För det första, en ansvarsfull arbetsrättslagstiftning är ett
            av många signum på ett civiliserat, demokratiskt rättssamhälle.
            Men med en alltför stelbent sådan lagstiftning hotar det bästa
            bli det godas fiende.
          </p>
          <p xml:id="i-AW42h1c34GrxEBadwdXJ8u">
            Det är då bättre för vissa utsatta grupper, såsom de allra yngsta
            som har svårast att komma in på arbetsmarknaden och naturligt
            har minst kunskap och erfarenhet här, att ha lägre anspråk på
            ingångslöner till förmån för att med rätta hävda krav på en snabbare
            karriärgång och löneökningar i takt med att arbetskunskap och
            yrkeserfarenhet byggs upp.
          </p>
          <p xml:id="i-3pYGm7GHaBmXJ7yow68WED">
            Även om den så kallade svenska modellen tjänat Sverige väl i
            ett industrisamhälle, så är tiden mogen för att överväga andra
            modeller på arbetsmarknaden som möjligen tjänar ett informations-
            och kunskapssamhälle med en växande service- och tjänstesektor
            bättre.
          </p>
          <p xml:id="i-NsxjUtdz9KbsoekwhzWjak">
            Vi föreslog därför i en motion under föregående riksmöte att
            en ändring av det arbetsrättsliga regelverket i syfte att finna
            lösningar som medger större flexibilitet än dagens, utan att för
            den skull rättssäkerheten för företagare eller anställda åsidosätts.
            Vi anser därför att det arbetsrättsliga regelverket ses över i
            en ambition att bättre anpassa det till en förändrad arbetsmarknad.
          </p>
          <p xml:id="i-3XG4Art1VQ2MfgZ5NXHHSC">
            För det andra upplever tyvärr många företagare, särskilt de mindre
            företagen, risker förknippade med att anställa exempelvis personer
            med olika typer av funktionsnedsättningar och nyanlända invandrare.
          </p>
          <p xml:id="i-3kQqNRCZwEs7BFef9xJ5aE">
            Att stödja att dessa grupper lättare än idag kan få komma in
            i en arbetsgemenskap är en fråga om solidaritet och humanitet
            i allmänhet men också en rättvisefråga för att alla människor
            ska få möjligheten att öka sin frihet genom egna inkomster framför
            att vara beroende av att leva av bidrag från samhället när arbetsförmåga
            finns.
          </p>
          <p xml:id="i-KHTF3ynaRyFCdK5ccfem7E">
            Vid sidan av att olika rehabiliteringsåtgärder och arbetsplatsanpassningar
            ges utökat stöd från det offentliga för dem med funktionsnedsättning.
            Ett sådant stöd för att nyanlända invandrare ska snabbare än idag
            komma in på arbetsmarknaden är en av de viktigaste integrationspolitiska
            åtgärderna vi kan vidta för att minska främlingsfientliga yttringar.
            I detta behöver företagare och företag ges stöd att känna större
            trygghet i att staten är med och delar de risker man inte sällan
            upplever att man tar vid anställning av personer ur sådana grupper
            som vanligen står längre från arbetsmarknaden än den genomsnittlige
            medborgaren.
          </p>
          <p xml:id="i-FBQVfmuWhuL3ZDPxYB1xq8">
            Vi är förvissade om att ett framtida, för alla, inkluderande
            samhälle måste sträva efter att arbetsmarknaden öppnas upp ännu
            bättre för personer med funktionsnedsättningar och invandrare.
            Återigen, då små och medelstora företag anställer lejonparten
            av befolkningen är det i denna sektor som statens stödåtgärder
            för detta bör intensifieras.
          </p>
          <p xml:id="i-5TJhFWxjz5hmtWhE492Z8f">
            Särskilda företag för detta, för funktionsnedsatta av typen Samhall,
            bör naturligtvis ges stöd, men det räcker inte med att enbart
            utveckla denna typ av specialverksamhet. Fortsatt utveckling mot
            stöd till alla företag för individuella arbetsplatsanpassningar,
            lönebidragsanställning, minskade arbetsgivaravgifter och avlastning
            av sjuklöneansvar för arbetsgivare är några viktiga sådana åtgärder
            för staten att vidareutveckla till stöd särskilt för att öka anställbarheten
            av personer med funktionsnedsättningar.
          </p>
          <p xml:id="i-5iLUSNL1gj87xXXrUEikWY">
            På liknande sätt bör de hinder som kan identifieras för invandrare
            att få anställningar hos företag undanröjas i större utsträckning.
            Det kan gälla utökat stöd för arbetsplatsträning med praktikplatser
            som ger kontakt med det svenska språket och svenska rutiner för
            den invandrare som har ett yrke som behöver anpassas till svenska
            förhållanden, men också här är minskade arbetsgivaravgifter och
            andra kostnadsbesparande åtgärder för företagaren väl värda att
            överväga för att ge företagen en rimligare möjlighet än idag till
            att få vara med och delta i utvecklingen av ett mångkulturellt
            samhälle som gagnar oss alla.
          </p>
          <p xml:id="i-UGk3YnCAdPrTN4Lu5VSbKz">
            När utskottet under föregående riksmöte behandlade en likalydande
            motion avslogs de aktuella yrkandena med svepande motiv att ”kopplingen
            mellan förslagens syfte och konkreta utformning framstår som mycket
            trevande”. Låt oss därför förtydliga att 1) vi önskar en översyn
            över den arbetsrättsliga lagstiftningen i syfte att se om en ökad
            flexibilitet på en förändrad arbetsmarknad kan gynnas av lämpliga
            justeringar i det arbetsrättsliga regelverket, och 2) se över
            gällande regelverk med syfte att öka möjligheterna till anställningar
            i företag för, i första hand, funktionsnedsatta och nyanlända
            invandrare. Med bifall till motionen vill vi att riksdagen ger
            regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-JJTsjTUEz8zdyi7DMN5M38">
              Finn Bengtsson (M)
            </item>
            <item xml:id="i-4VwYZK79yDwkaTUnDdZNzB">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
