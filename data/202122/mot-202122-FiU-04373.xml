<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-04373">
  <teiHeader>
    <fileDesc>
      <titleStmt>
        <title>med anledning av prop. 2021/22:86 Extra ändringsbudget för 2022 – Ersättningar på sjukförsäkringsområdet, stöd till företag, medel för testning och smittspårning samt andra åtgärder med anledning av coronaviruset</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4373 av Jakob Forssmed m.fl. (KD)</title>
          <idno type="rdwebb">H9024373</idno>
          <rs type="number">4373</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9024373/text</ref>
          <ref type="dokument_url_html">http://data.riksdagen.se/dokument/H9024373</ref>
          <ref type="dokumentstatus_url_xml">http://data.riksdagen.se/dokumentstatus/H9024373</ref>
          <ref type="docx">http://data.riksdagen.se/fil/722F78CE-539E-4F26-B322-9A052199211C</ref>
          <ref type="pdf">http://data.riksdagen.se/fil/0E0FC5DF-7D02-4EE1-9672-4A7E7E33AA1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LkFqj5ffe7Eg6hyQzvU4xf" type="basedOn"/>
        <correspContext corresp="i-LkFqj5ffe7Eg6hyQzvU4xf">
          <ref>Proposition 2021/22:86</ref>
        </correspContext>
        <correspAction xml:id="i-LhYBqfcND8pePMbnaT4u7W" type="signed"/>
        <correspContext corresp="i-LhYBqfcND8pePMbnaT4u7W">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-MFVFyVkZz8N8VmYQNf5Emo" type="submitted">
          <date when="2022-01-24"/>
          <time when="16:50:33"/>
        </correspAction>
        <correspAction xml:id="i-XgQw9aPmrkkiyDad96beZT" type="reviewed">
          <date when="2022-01-24"/>
          <time when="20:29:10"/>
        </correspAction>
        <correspAction xml:id="i-Y5eY1j5X6suthcAxBepBo9" type="referred">
          <date when="2022-01-25"/>
        </correspAction>
        <correspAction xml:id="i-GgatpaVUrdYMN4jzUjZkj6" type="assigned">
          <date when="2022-10-12"/>
          <time when="11:30:03"/>
        </correspAction>
        <correspContext corresp="i-GgatpaVUrdYMN4jzUjZkj6">
          <ref type="assignedTo">Finansutskottet</ref>
        </correspContext>
        <correspAction xml:id="i-3oDw7oGotVkcuKScuA4Bjm" type="behandlas_i"/>
        <correspContext corresp="i-3oDw7oGotVkcuKScuA4Bjm">
          <ref type="uppgift">2021/22:FiU16</ref>
          <ref type="ref_dok_id">H901FiU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU16</ref>
          <ref type="ref_dok_titel">Extra ändringsbudget för 2022 - Ersättningar på sjukförsäkringsområdet, stöd till företag, medel för testning och smittspårning samt åtgärder på skatteområdet och andra områden med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-STotWeNeM9BTTsU3FX9kCx" type="motHeader">
        <div xml:id="i-KNNbUrCoc3Cz7Mh829wunw" type="motTitle">
          Motion till riksdagen 2021/22:4373 av Jakob Forssmed m.fl. (KD)
          med anledning av prop. 2021/22:86 Extra ändringsbudget för 2022
          – Ersättningar på sjukförsäkringsområdet, stöd till företag, medel
          för testning och smittspårning samt andra åtgärder med anledning
          av coronaviruset
        </div>
      </div>
      <div xml:id="i-2myPFFt53xTQyH8nhhfv49" type="motBody">
        <div xml:id="i-CGQvPZWUcuWdH3zHk473aB" type="motProposal" subtype="förslag">
          <head xml:id="i-7pWwmgfhmBJb2T4Ng1myd8">
            Förslag till riksdagsbeslut
          </head>
          <list xml:id="i-25WvF9wk4wWfcEmzE5RiPy">
            <item xml:id="i-WSchxE5jkywQmPy9zTV3oc" sortKey="Yrkande 1">
              Riksdagen ställer sig bakom det som anförs i motionen om att
              utvärdera om de företagsstöd som införs är tillräckliga och tillkännager
              detta för regeringen.
            </item>
          </list>
        </div>
        <div xml:id="i-4Rt3G7T6wjobRkhP2KGcwN" type="motContent">
          <head xml:id="i-K4MZX9bMRR8xuMThULdTeR" type="h1">
            Motivering
          </head>
          <p xml:id="i-WXp83qpq9CfZMrM5sMQ8mY">
            Följdmotionsrätten gällande ändringsbudgetar är starkt begränsad
            i praxis. Krist­demokraternas yrkande i denna följdmotion omfattar
            således inte hela motionens intentioner, utan texten redogör även
            för Kristdemokraternas syn när det gäller vissa aspekter av åtgärderna.
          </p>
          <p xml:id="i-6aF8kCNaqBgQJxNNz5bYt2">
            Regeringens proposition innehåller flera åtgärder som Kristdemokraterna
            står bakom, exempelvis förslaget om tillfällig lagstiftning angående
            sjukfrånvaro, där det inte ska krävas ett läkarintyg från en läkare
            som bevis på en nedsatt förmåga. Att detta återinförs är rimligt
            och får stöd även från Svenskt Näringsliv och Arbetsgivarverket,
            under förutsättning att det inte pågår längre än nödvändigt, då
            det är ett effektivt sätt att minska smittspridningen. Det är
            också en åtgärd som sparar på vårdens resurser, vilka under pandemin
            blivit hårt belastade. Även flera andra åtgärder i propositionen,
            såsom utökningar av det ordinarie omställningsstödet för företag
            och ökade anslag för ersättning vid karensdagar, är något som
            Kristdemokraterna är positiva till.
          </p>
          <head xml:id="i-SRJAqxfgLin8Xf6djYQrqL" type="h2">
            Regeringen missar det breda civilsamhället
          </head>
          <p xml:id="i-MX85jWcgFaur8HPTamYzmM">
            Propositionen innehåller även flera satsningar inom utgiftsområde
            17 Kultur, medier, trossamfund och fritid. Där ingår ett antal
            utökade anslag, bl.a. till regional kulturverk­samhet, scenkonstinstitutioner,
            museer och stöd till idrotten. Kulturutövare tillhör en av de
            verksamheter som drabbats hårdast. Detsamma gäller idrotten. Således
            är det natur­ligt att regeringen i denna såväl som tidigare ändringsbudgetar
            tilldelat idrotten och kulturen omfattande stöd med hänsyn till
            de intäktsbortfall som verksamheterna upp­levt.
          </p>
          <p xml:id="i-LsgsgmTSFs1hDHLGXpsHo5">
            Med detta sagt är det tragiskt att regeringen gång på gång missar
            det övriga civil­samhället. Dessa organisationer – som omfattar
            alltifrån kyrkor till secondhand och kaféer samt andra föreningar
            vars verksamheter ger hjälp till exempelvis hemlösa och utsatta
            – befinner sig fortsatt i ett pressat läge. De har, precis som
            kulturen och idrotten, inte kunnat mötas som vanligt, samtidigt
            som de fått justera öppettider och tillgäng­lighet precis som
            annan verksamhet. Restriktioner påverkar även möjligheter att
            arrangera läger, konferenser och andra större samlingar som brukar
            innebära viktiga intäkter. Basarer, marknader och uthyrning av
            föreningslokaler har i praktiken omöjliggjorts. Dessutom har dessa
            organisationer haft sämre möjligheter att använda sig av de företagsstöd
            som regeringen infört, vilket innebär att de riskerar att ha sämre
            marginaler när krisen nu pågått i snart två år. Regeringen har
            fortfarande inte agerat för att bredda de befintliga stöden så
            att de bättre når fram till civilsamhället, exempelvis definitionen
            av vilka intäkter som ska kunna ingå i underlaget för omställningsstödet.
            Även beloppsgränsen i omställningsstödet innebär att många mindre
            föreningar och församlingar, som är egna juridiska personer, utesluts.
            Regeringen har heller inte gjort något åt den anomali som inneburit
            att stiftelser inte kunnat ta del av det projektstöd för bidrag
            till insatser för socialt särskilt utsatta som delats ut via MUCF,
            trots att ett stort antal av civilsamhällets organisationer bedrivs
            just i stiftelseform.
          </p>
          <p xml:id="i-HUs52h3Ee7h36af3aPGYvx">
            Det är anmärkningsvärt att regeringen, i denna budget, inte levererar
            på det till­kännagivande som riksdagen riktat med anledning av
            civilsamhället – trots att både kultur och idrott får stora stöd.
            Kristdemokraterna fortsätter att uppmana regeringen att inte glömma
            de organisationer som tar sig an de mest utsatta i samhället.
            Dessa föreningar, som ofta varit till hjälp för dem som drabbats
            mest av krisen eller redan var svårt utsatta, behöver också stöd
            när deras verksamheter begränsas. Med detta sagt anser vi att
            stöd till det övriga civilsamhället borde ha varit en del av propositionen.
            Reger­ingen bör därför utvärdera behovet av insatser även för
            den ideella sektorn samt företagsstöden ur ett civilsamhällesperspektiv.
          </p>
          <head xml:id="i-Gh1RPcr8r7WfTs5Zsj9kL4" type="h2">
            Otillräckliga företagsstöd
          </head>
          <p xml:id="i-Qd7H1cYvGXdDvKJuNrAEMG">
            Det är bra att regeringen, på uppmaning av riksdagen, nu ser
            till att snabbt införa företagsstöd i samband med ny omfattande
            smittspridning och nya restriktioner. Kristdemokraterna har tidigare,
            vid upprepade tillfällen, kritiserat regeringens senfärdighet
            vad gäller att besluta, informera om och betala ut stöd till företagen.
          </p>
          <p xml:id="i-XZ4Hj56iowKb9B7GiaRbp2">
            Men det som görs i denna ändringsbudget är inte tillräckligt.
            Vissa företag är, även i samband med den nuvarande smittovågen,
            i behov av att korttidspermittera sin personal. Regeringen öppnar
            dock inte upp för möjligheten att använda den under pandemin justerade
            lagstiftningen igen utan håller fast vid att den tillfälliga förlängningen
            av krisstödet vid korttidsarbete endast ska gälla fram till den
            30 september 2021. Efter detta hänvisar regeringen till den ordinarie
            lagstiftningen om stöd vid korttidsarbete, med justeringen att
            karenstiden slopas. Justeringen är nödvändig för att företag som
            kort­tidspermitterat under pandemin ska kunna göra det även i
            denna smittovåg, men det räcker inte med att de nu ska kunna göra
            det enligt de regler som rådde före pandemin. Under de snart två
            års tid som pandemin pågått har ett flertal justeringar av permitterings­systemet
            gjorts – ofta på uppmaning av riksdagen – för att reglerna ska
            passa den kris vi nu är inne i och de utmaningar som företagen
            möter i just denna. Kristdemokraterna är kritiska till att dessa
            förbättringar och anpassningar nu inte återinförs.
          </p>
          <p xml:id="i-DX7fAP57PccwUQo743vYXG">
            Konsekvenserna blir exempelvis att familjeföretag diskvalificeras
            för permitterings­stöd eftersom arbetstagare som tillhör arbetsgivarens
            familj inte inkluderas. Nivån för permittering sänks, till 60
            procent, trots att vissa företag är i behov av mer omfattande
            permitteringar än så. Även statens del av ersättningen för arbetstidsminskningen
            sänks.
          </p>
          <p xml:id="i-7yqhKd96h7qVkhRFvSStaV">
            Hade regeringen aktiverat det tillfälliga krisstödet igen, i
            stället för att luta sig på ordinarie lagstiftning om korttidspermitteringar
            som syftar till att hjälpa enskilda företag vid en synnerligen
            svår kris, så hade bl.a. familjeföretag inte fallit mellan stolarna
            i samma utsträckning. Kristdemokraterna anser därför att regeringen
            bör utvärdera om de företagsstöd som införs i denna proposition
            är tillräckliga. Detta bör regeringen ges till känna.
          </p>
          <p xml:id="i-8GSLSjth5WM4KSJ16HBMBT">
            De företag som tagit emot permitteringsstöd tidigare i krisen
            kommer dessutom inte att kunna söka om stöd igen förrän den 1
            april 2022, enligt det förslag som regeringen skickat på remiss.
            Återigen innebär regeringens senfärdighet stora osäkerheter för
            företagen, som nu efter två års begränsningar av verksamheten
            ofta har mycket små marginaler.
          </p>
          <p xml:id="i-YYjqT9ir9gFAzjGnTRRcoy">
            Kristdemokraterna uppmanar regeringen att skyndsamt förbättra
            permitterings­systemet och göra det tillgängligt tidigare. Det
            har också visat sig att många företag fortfarande väntar på att
            få permitteringsstöd för tidigare perioder utbetalt. Återigen
            vill Kristdemokraterna uppmana regeringen att skynda på utbetalningarna
            för att rädda jobb och företag genom krisen.
          </p>
          <p xml:id="i-2zkUo2S8oN4cbJPhjRrQRb">
            Ett annat problem är relaterat till nystartade företag. En konsekvens
            av den lag­stiftning som regeringen presenterat är att nystartade
            företag, mer specifikt företag som startades senare under 2019,
            inte kan söka omställningsstöd eftersom den referensperiod som
            krävs av Tillväxtverket för att beviljas stöd saknas då bolaget
            i fråga inte varit aktivt under den perioden. Dessa företag sitter
            inte sällan med långa hyreskontrakt samt, precis som andra företag,
            omfattande försäljningstapp till följd av pandemin. Det rör sig
            med andra ord ofta om i övrigt välskötta företag som nu riskerar
            konkurs i närtid. Även här vill Kristdemokraterna uppmana regeringen
            att agera för att stödet även ska nå denna grupp företag som fallit
            mellan stolarna.
          </p>
        </div>
        <div xml:id="i-JniTKoa6yvAB577oJS3RtE" type="signatureBlock">
          <list xml:id="i-E6GNmFwHCZ5Ygkimzw5N4h">
            <item xml:id="i-GbpDiJb3H4sJtZDq1z8nL" who="i-TodycJLEopZCV6uNkQANDV" type="signature">
              Jakob Forssmed (KD)
            </item>
            <item xml:id="i-5RXGTEVorM7kUdPB29jxgr" who="i-HjPigHCUUbP6JJ2YrjUvgj" type="signature">
              Michael Anefur (KD)
            </item>
            <item xml:id="i-M8jwo3MMW1hCBn5eZ2SkVL" who="i-F7At3v6PvJpNCH37qRhr8A" type="signature">
              Sofia Damm (KD)
            </item>
            <item xml:id="i-938pGtMvfenx67MLJGd2Yy" who="i-9kL7gDrzsvgPervhw6VVyb" type="signature">
              Hans Eklind (KD)
            </item>
            <item xml:id="i-EcDBSisiCBdeZLiSbrqvpq" who="i-VSiy2mHN5m8fAgo9SDAGyR" type="signature">
              Hampus Hagman (KD)
            </item>
            <item xml:id="i-N3iZj32gnsY5Aqou7CEY7N" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
