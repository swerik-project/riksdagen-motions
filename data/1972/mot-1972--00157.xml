<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00157">
  <teiHeader>
    <fileDesc>
      <titleStmt>
        <title>angående arbetsdemokratin.</title>
        <author>av herr Helén m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående arbetsdemokratin.</title>
          <idno type="rdwebb">FV02157</idno>
          <rs type="number">157</rs>
          <ref type="dokument_url_text">http://data.riksdagen.se/dokument/FV02157/text</ref>
          <ref type="dokument_url_html">http://data.riksdagen.se/dokument/FV02157</ref>
          <ref type="dokumentstatus_url_xml">http://data.riksdagen.se/dokumentstatus/FV02157</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W3LAyxZKfpPws9JLYMWZBM" type="signed"/>
        <correspContext corresp="i-W3LAyxZKfpPws9JLYMWZBM">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-QoeFZWNQgLDU6t6B6RuPtd"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-BtQ4ubBXfEg4xPiwpPM4Vt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__157/mot_1972__157-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:157 5
          </p>
          <p>
            Nr 157
          </p>
          <p>
            av herr Helén m. fl. angående arbetsdemokratin.
          </p>
          <p>
            Sammanfattning
          </p>
          <p>
            Kravet på inflytande för de anställda på alla nivåer inom företag
            och förvaltningar, som folkpartiet drivit i flera år, har mött
            starkt ökat gensvar. En omfattande praktisk försöksverksamhet
            med olika former för insyn och inflytande har också kommit i gång.
            Vi hälsar denna utveckling med stor tillfredsställelse. Det är
            nu nödvändigt att driva den påbörjade utvecklingen vidare. Motionen
            tar upp en rad vägar att göra detta på: En snabbutredning bör
            tillsättas för att framlägga förslag till ändringar i aktiebolagslagen
            och eventuell annan lagstiftning som ger de anställda rätt till
            inflytande och insyn i bolagen. Berörda delar i det nyligen framlagda
            förslaget till ny aktiebolagslag bör vila i avvaktan på utredningens
            förslag. En systematisk prövning av olika modeller för styrelserepresentation
            för de anställda bör komma till stånd. Försöken med en förändrad
            arbetsorganisation i form av s.k. självstyrande grupper bör vidgas
            så att de omfattar också förvaltningsupp- gifter och arbetsuppgifter
            av varierande svårighetsgrad. De anställda bör få ökat inflytande
            över personalpolitiken, bl. a. i fråga om urval av personer till
            personalledande befattningar. Företagsnämndernas ställning bör
            stärkas och deras arbete om möjligt decentraliseras genom inrättande
            av underorgan. Företagsnämnderna bör kunna ges beslutsuppgifter
            också inom den kommunala sektorn. Tillkomsten av löntagarägda
            företag bör stimuleras.
          </p>
          <p>
            Arbetsdemokrati
          </p>
          <p>
            Folkpartiet har under flera år varit pådrivande för att ge de
            anställda vidgat inflytande inom företag och andra arbetsställen.
            I motioner till 1970 och 1971 års riksdagar (1970:1:21 och 11:25;
            1971:86, 107 och 108) har inriktningen av det arbetsdemokratiska
            arbetet utförligt diskuterats och ett konkret arbetsdemokratiskt
            program skisserats. En huvudtanke har härvid varit, att rätten
            till inflytande för de anställda i olika former måste gälla alla
            typer av verksamheter (företag, förvalt- ningar, organisationer)
            och omfatta alla beslutsnivåer. Genom att lansera begreppet arbetsdemokrati
            har vi velat markera, att rätten till inflytande för de anställda
            på den egna arbetsplatsen inte får begränsas till att endast avse
            företag i traditionell mening. Genom krav på representation för
            de anställda i företagens styrelser har vi klargjort hur angeläget
            vi anser det
          </p>
          <pb facs="riksdagen-motions-pdf/data/1972/mot_1972__157/mot_1972__157-002.pdf"/>
          <p>
            Mot. 1972:157 6
          </p>
          <p>
            vara att alla frågor, också de övergripande planeringsfrågorna,
            blir föremål för påverkan från de anställda. Några centrala delar
            i det arbetsdemokratiska program vi verkat för är i korthet följande:
            Företagsnämndsverksamheten bör vidareutvecklas. Möjligheten att
            tillsätta arbetsutskott och undernämnder bör tillvaratas i större
            utsträck- ning. Företagsnämnderna bör få vidgade beslutsfunktioner
            och egen budget. Också inom den kommunala sektorn bör finnas möjlighet
            att delegera beslutandefunktioner till företagsnämnd. De anställda
            skall ha rätt att utse representanter i företagens styrelser.
            Arbetsorganisationen måste utformas så att den enskildes arbetsupp-
            gift blir meningsfull och hans vilja till självständigt ansvarstagande
            tillvaratas. Försök med självstyrande grupper bör som ett viktigt
            led i denna strävan ges en vid omfattning. De hinder för en demokratisering
            av arbetslivet som $ 32 i Svenska arbetsgivareföreningens stadgar,
            $ 3 i statstjänstemannalagen samt $ 2 i kommunaltjänstemannalagen
            utgör bör genom lagstiftningsåtgärder un- danröjas. Lämpliga metoder
            bör utformas för att stimulera bildandet av företag, som huvudsakligen
            ägs av de anställda, s. k. förvaltarskapsbolag. Aktiebolagslagen
            bör revideras, så att formerna för löntagarnas medbestämmande
            regleras. Genom försöksverksamhet med olika modeller i olika typer
            av verksamheter och genom utvärdering av dessa försök bör man
            kunna finna lämpliga former för de anställdas medbestämmande och
            insyn.
          </p>
          <p>
            Liberal grundsyn
          </p>
          <p>
            Ovan angivna och andra förslag för ett vidgat löntagarinflytande
            har grundats på den höga värdering av individens vilja och förmåga
            till ansvarstagande, som alltid legat bakom liberalismens demokratiserings-
            strävanden. Att ge den enskilde makt över förhållanden som berör
            honom nära är att frigöra en fond av outnyttjade mänskliga resurser.
            Därmed är också sagt, att vidgat inflytande och medbestämmande
            för de anställda inte kan ses som ett mot kravet på hög produktivitet
            stridande önskemål, även om olika arbetsdemokratiska former självfallet
            kan vara olika effektiva i detta senare avseende. Tvärtom är det
            en nödvändig förutsättning för att företagen skall kunna fortsätta
            att utvecklas i positiv riktning under 1970-talet att de resurser
            i form av kunnande och intresse som de anställda representerar
            utnyttjas bättre än vad som hittills varit fallet. Inte minst
            för att företagen skall kunna dra till sig det tillskott av unga
            människor som är erforderligt måste företagen omvandlas, så att
            människors vilja till medskapande tillvaratas. Det är en central
            del i det liberala tänkandet att spridning av beslutsmakt, så
            att den kommer att ligga så nära de människor som berörs av besluten
            som möjligt, leder till ett bättre samlat resultat än om flertalet
            beslut fattas av några få personer i beslutspyramidens topp. För
          </p>
          <pb facs="riksdagen-motions-pdf/data/1972/mot_1972__157/mot_1972__157-003.pdf"/>
          <p>
            Mot. 1972:157 i
          </p>
          <p>
            de beslut som fattas på hög beslutsnivå gäller, att ökat deltagande
            i beslutsprocessen leder till bättre beslutsunderlag. Beslutens
            bättre förank- ring leder i sin tur till lättare verkställighet.
            Bakom kraven på vidgat inflytande för de anställda ligger också
            uppfattningen, att förhållandena i arbetslivet måste överensstämma
            med de sociala och politiska mål som styr utvecklingen inom andra
            delar av samhällslivet. Eller som det uttrycks i rapporten ”Demokrati
            i företagen” till LO-kongressen: ”Demokratins värderingar om frihet,
            självständighet och jämlikhet skall sätta sin prägel på alla väsentliga
            områden. Företags- demokratin blir särskilt aktuell då förhållandena
            i företagen, som nu, utgör ett hinder i denna frigörelse- och
            jämlikhetssträvan.” Omvänt gäller, att ökat inflytande för de
            anställda medverkar till att vidga individens intressesfär. Det
            är i ett samhälle med starka inslag av centralisering av beslutsfunktioner
            angeläget att stödja den enskildes aktivitet och intresse för
            vad som händer med ”det egna företaget”. Arbetsdemokrati kan vara
            en väg att medverka till att skapa mer aktiva medborgare med en
            bredare orientering — medborgare som finner det naturligt att
            ”lägga sig i” och ta ansvar. Vidgad delaktighet för de anställda
            i beslutsfattandet inom företagen blir för liberalismen en central
            väg att motverka maktkoncentration. Genom att öka de anställdas
            makt inom icke-statliga företag motverkas enskild maktkoncentration
            utan att följden blir statlig maktkoncentra- tion. För att arbetsdemokratin
            skall få verklig mening måste det finnas fristående företagsenheter
            med betydande utrymme för självständigt beslutsfattande inom av
            samhället uppställda ramar. Utan företag med sådan självständig
            beslutsmakt finns ingen beslutsmakt att fördela på de anställda.
            Arbetsdemokratin kan därför bäst förverkligas i en i huvudsak
            liberal ekonomi. Kraven på arbetsdemokrati har givetvis också
            den mest näraliggande motiveringen att ge människor inflytande
            över en verklighet, som de dagligen upplever och som utgör en
            central del av deras liv. För att en verklig förbättring av alla
            undermåliga arbetsmiljöer skall komma till stånd fordras det att
            de anställda genom t. ex. utvidgad lokal förhand- lingsrätt får
            del i besluten i dessa frågor.
          </p>
          <p>
            Positiv utveckling hittills
          </p>
          <p>
            Arbetsmarknadens organisationer måste ha ett huvudansvar för
            att utveckla arbetsdemokratin. Utan aktiv vilja att delta i arbetet
            på en bättre arbetsdemokrati från de berörda arbetsgivarna och
            arbetstagarna och de fackliga organisationernas sida blir det
            svårt att nå några konkreta och beständiga resultat. Utvecklingen
            under de två senaste åren måste i detta avseende i huvudsak anses
            vara positiv. Från de två största arbetstagarorganisationernas
            sida har utförliga program för en utvecklad arbetsdemokrati presenterats
            och ett betydligt större intresse än tidigare ägnats frågan om
            de anställdas inflytandemöj- ligheter. TCO och LO för nu fram
            arbetsdemokratiska krav, som i
          </p>
          <pb facs="riksdagen-motions-pdf/data/1972/mot_1972__157/mot_1972__157-004.pdf"/>
          <p>
            Mot. 1972:157 8
          </p>
          <p>
            mycket stor utsträckning överensstämmer med dem folkpartiet drivit.
            Inte minst positivt är, att den tidigare tveksamheten mot representatio-
            nen för de anställda i företagens styrelser ersatts av ett klart
            förordande av en sådan representation som en viktig del i den
            pågående försöksverk- samheten. Både LO och TCO betonar numera,
            liksom folkpartiet redan tidigare framhållit, att de anställda
            måste garanteras insyn i och inflytande på verksamheten på alla
            nivåer inom företaget. Samtidigt framhåller man i likhet med folkpartiet,
            att det till en början är önskvärt att låta tyngdpunkten i det
            arbetsdemokratiska reformarbetet ligga i de nära frågor som av
            de enskilda löntagarna upplevs som mest påträngande. De kontakter
            som tagits mellan TCO och LO i syfte att samordna det fortsatta
            agerandet för vidgat inflytande för de anställda bör kunna verkningsfullt
            bidra till att konkreta resultat uppnås. Inte minst är det värdefullt,
            att det görs en klar markering av att arbetsdemokratin är en gemensam
            angelägenhet för alla löntagarkategorier. Också i övrigt tillför
            de rapporter som framlagts av TCO och LO det fortsatta arbetsdemokratiska
            arbetet åtskilligt av värde. LO-rapporten ”Demokrati i företagen”
            pekar t. ex. på den centrala roll en utvidgad lokal förhandlingsrätt
            skulle kunna spela för att ge de anställda vidgat inflytande över
            sina arbetsvillkor. I den rapport TCO:s kommitté för samarbetsfrågor
            på arbetsplatsen framlade våren 1971 görs en för den fortsatta
            analysen betydelsefull genomgång av de olika typer av frågor som
            de anställda bör ha inflytande över samt de skilda former av inflytande
            som kan bli aktuella. Inflytandet kan gälla 1) långsiktiga riktlinjer,
            2) program, regler, 3) detaljer (från fall till fall). Dessa olika
            beslutsperspektiv motsvaras i sin tur av olika beslutsnivåer,
            där det i fråga om beslut på högre nivå. blir nödvändigt att förverkliga
            de anställdas medinflytande via deltagande i representativa organ,
            medan det på lägre beslutsnivåer blir möjligt att låta demokratin
            förverkligas direkt i arbetssituationen. I fråga om typer av inflytande
            skiljer TCO-kommittén på beslutsmedverkan, samråd och information.
            Beslutsmedverkan kan i sin tur utövas genom förhandlingar, representation
            i partssammansatta beslutsorgan eller självbestämmande från enskilda
            anställda och/eller mindre grupper av anställda. En uppdelning
            av detta slag är av värde inte minst för att underlätta en inträngande
            analys av hur de anställdas medbestämmande bäst skall kunna främjas
            i olika typer av verksamheter och i olika frågor. Det är uppenbart,
            att arbetsdemokratins utformning måste komma att variera mellan
            förvaltningar, företag och organisationer, mellan olika företags-
            typer och mellan företag av olika storlek. I de stora och medelstora
            företagen måste givetvis delvis andra former sökas än i de små
            företagen, där ofta en nära och naturlig kontakt finns. Uppdelningen
            är värdefull också därför, att den markerar att de anställdas
            inflytande måste hävdas i en mängd frågor och på flera olika nivåer
            på en och samma gång. Härigenom motverkas en analys som framhäver
            en enda form av inflytande som den enda saliggörande.
          </p>
          <pb facs="riksdagen-motions-pdf/data/1972/mot_1972__157/mot_1972__157-005.pdf"/>
          <p>
            Mot. 1972:157 9
          </p>
          <p>
            Medan LO och TCO således markerat en klar vilja att gå vidare
            i arbetet för vidgat inflytande för de anställda har Svenska arbetsgivare-
            föreningen tyvärr i programskriften ”Om samarbetet i företagen”
            redovisat en klar ovilja att acceptera reformer som berör några
            centrala maktfunktioner i företagen. Samtidigt bedrivs dock en
            omfattande praktisk försöksverksamhet med arbetsgivarnas stöd
            ute i många företag. Dessa försök berör, i enlighet med de riktlinjer
            som dragits upp av Utvecklingsrådet för samarbetsfrågor, i vilket
            SAF, LO och TCO ingår, främst arbetsorganisationens utformning.
            Försök som blir föremål för vetenskaplig utvärdering pågår vid
            Atlas Copco, Perstorp, Försäkrings AB Skandia, Trelleborgs gummifabrik
            m. fl. företag. Också i de statliga företagen har en viss försöksverksamhet
            kommit i gång sedan ett inledande kartläggningsarbete genomförts.
            Fortsatta och utvidgade för- sök samt för det fortsatta arbetet
            värdefulla redovisningar av erfarenheter från pågående försök
            torde vara att vänta under de kommande åren. Till de positiva
            inslagen hör också, att en statlig utredning nu tillsatts med
            uppgift att se över arbetsledningsrätten.
          </p>
          <p>
            Fortsatt utveckling
          </p>
          <p>
            Det gäller nu att fortsätta och intensifiera det positiva arbete
            för vidgat löntagarinflytande som påbörjats. Vi skall i fortsättningen
            i denna motion peka på några frågor som härvid enligt vår uppfattning
            bör aktualiseras.
          </p>
          <p>
            1. Mera systematisk försöksverksamhet med olika modeller
          </p>
          <p>
            Såväl det förhållandet att de arbetsdemokratiska formerna i väsentliga
            avseenden bör utformas olika i skilda typer av verksamheter som
            de begränsade erfarenheterna hittills av faktiska försök har gjort
            det till en förstahandsuppgift att snabbt få till stånd omfattande
            försök med olika samverkansmodeller i skilda typer av verksamheter
            samt att noga följa och värdera dessa försök för att få fast underlag
            för fortsatta arbetsdemo- kratiska reformer. Försöksverksamheten
            är inte avsedd att visa om de anställda skall ha medbestämmanderätt
            utan endast hur denna rätt bäst bör garanteras på olika beslutsnivåer.
            För att försöken skall få avsett värde måste de omfatta olika
            inflytandemodeller på samtliga beslutsni- våer. Det är enligt
            vår uppfattning angeläget, att de anställda garanteras medbestämmanderätt
            också över de övergripande frågor i ett företag, som behandlas
            av styrelsen. Genom löntagarrepresentanter i styrelserna ges företrädare
            för de anställda direkt insyn i företagets skötsel, en vidgad
            förståelse för företagets problem samt möjlighet att påverka företagets
            allmänna utveckling. Samtidigt får styrelsen genom löntagarrepresen-
            tanterna ny erfarenhet och kunnighet. Löntagarrepresentanterna
            i styrel- sen skapar också en värdefull styrkebakgrund för de
            anställda i arbetet för vidgat inflytande på lägre nivåer.
          </p>
          <pb facs="riksdagen-motions-pdf/data/1972/mot_1972__157/mot_1972__157-006.pdf"/>
          <p>
            Mot. 1972:157 10
          </p>
          <p>
            Såväl kapitalägaren som den anställde är risktagare genom sitt
            engagemang i ett företag. För de anställda, som satsar sin arbetskraft
            och som är direkt beroende av företaget för sin utkomst, kan risktagandet
            vara väl så stort som för många aktieägare. Individens rätt att
            själv påverka sina anställnings- och trygghetsförhållanden bör
            därför omfatta även medbestämmanderätt i företagets styrelse.
            Betänkligheterna mot löntagarrepresentanter i styrelsen har ofta
            varit knutna till föreställningen att dessa representanter kommer
            i en dubbel lojalitetsställning. Den tanken bygger på att det
            föreligger ett konfliktför- hållande mellan företagsledning och
            löntagare. Naturligtvis finns sådana motsättningar i flera sammanhang
            liksom det finns motsättningar mellan å ena sidan företag och
            deras anställda och å andra sidan konsumenterna. De direkta avtalsfrågorna,
            som väl är de främsta konfliktfrågorna, regleras emellertid enligt
            en särskild ordning. Detta minskar riskerna för lojalitetskonflikter
            av här antytt slag inom företagen. I många frågor finns också
            gemensamma intressen, främst givetvis att företagen skall utvecklas
            och ge trygghet för de anställda. Vi vill här instämma i vad som
            sägs i LO-rapporten ”Demokrati i företagen”: ”Det är helt felaktigt
            att ställa de anställdas intressen mot företagets. De anställda
            är en del av företaget och kan knappast vara i konflikt med detta.”
            I de riktlinjer för Statsföretags inriktning inom det företagsdemokra-
            tiska området som antogs av styrelsen för Statsföretag AB hösten
            1971 fastslås det: ”I företagens styrelser skall ingå personer,
            som bedömes ha goda förutsättningar att företräda de anställdas
            synpunkter och intressen. Dessa personer skall utses med personalorganisationernas
            hjälp enligt en form för samråd som överenskommes med dessa.”
            Varje företag inom Statsföretag AB skall presentera program för
            det fortsatta företagsdemo- kratiska arbetet inom företagen. Det
            synes härvid finnas utomordentliga förutsättningar att systematiskt
            pröva olika modeller för löntagarrepre- sentation på styrelsenivå.
            Företagsdemokratidelegationen synes också ha vissa möjligheter
            att i de kontakter som enligt dess direktiv skall hållas med Utvecklingsrådet
            för samarbetsfrågor verka pådrivande för liknande försök på den
            privata sidan. Företagsdemokratidelegationen bör även insamla
            och publicera inter- nationella erfarenheter av representation
            för de anställda i företagens centrala ledning. De rön man gjort
            i Västtyskland synes härvid vara av särskilt intresse.
          </p>
          <p>
            2. Aktiebolagslagen
          </p>
          <p>
            1971 framlades av aktiebolagsutredningen ett förslag till ny
            aktiebo- lagslag. Förslaget har utarbetats under kontakt med motsvarande
            utredningar i de övriga nordiska länderna. Avsikten har varit
            att utarbeta en så långt möjligt enhetlig nordisk aktiebolagslagstiftning.
            Då en sådan lagstiftning kan förväntas binda utvecklingen för
            åtskillig tid framöver, är det viktigt, att de anställdas roll
            i företagen, rätt till inflytande och insyn,
          </p>
          <pb facs="riksdagen-motions-pdf/data/1972/mot_1972__157/mot_1972__157-007.pdf"/>
          <p>
            Mot. 1972:157 11
          </p>
          <p>
            omfattas av revideringen av aktiebolagslagen. I motion om arbetsdemokrati
            till 1971 års riksdag begärde vi, att en särskild utredning med
            representation för de politiska partierna och arbetsmarknadens
            parter skulle tillsättas för att under nära samarbete med utredningen
            om enhetlig nordisk aktiebolagstiftning utarbeta förslag till
            kodifiering i aktiebolagslagstiftningen av främst de anställdas
            rätt till representation i företagens styrelser. Förslaget avslogs.
            Det är med beklagande vi konstaterar, att ett förslag till ny
            aktiebolagslag nu framlagts, utan att de anställdas ställning
            i företagen tagits upp till ordentlig prövning. Aktiebolagsutredningen
            föreslår, att ett nytt organ, förvaltningsråd, skall inrättas.
            Det föreslås inte bli obligatoriskt utan skall finnas endast om
            bestämmelse därom införs i bolagsordningen. Rådets sammansättning
            skall också anges i bolagsordningen. I denna kan bestämmas att
            en eller flera ledamöter av rådet, dock ej så många som halva
            antalet, utses av annan än bolagsstämman, t. ex. de anställda.
            Rådet skall huvudsakligen vara ett organ för insyn och kontroll.
            Det får inte tilläggas andra befogenheter än de i lagen angivna.
            Bland dessa kan ingå att tillsätta styrelseledamöter. Förslaget
            tar i övrigt inte upp frågan om det allmännas och de anställdas
            rätt till inflytande och insyn i bolagen. I utredningen har ett
            särskilt yttrande avgivits av de sakkunniga från LO och TCO. I
            detta fastslår man bl.a. att utredningens förslag om förvaltningsråd
            inte tillgodoser de krav det finns anledning att ställa på ökad
            insyn och en förändrad maktstruktur. Man framhåller också, att
            reglerna beträffande aktiebolags redovisningsskyldighet och tillsättandet
            av revisorer samt deras ställning borde i långt högre grad ha
            utformats med inriktning på att tillgodose de anställdas intresse.
            LO:s och TCO:s remissyttranden över utredningen är än mer kritiska.
            TCO skriver t.ex. i sitt remissyttrande: ”I stället för att främja
            en angelägen samhällsutveckling mot jämnare fördelning av inflytande
            mellan kapital och arbete, kommer utredningens förslag att bidra
            till att konservera ett ur arbetstagarsynpunkt otillfredsställande
            förhållande för
          </p>
          <p>
            avsevärd tid framåt — — — TCO motsätter sig att utredningens
            förslag, i de avsnitt som berör inflytandefrågorna, genomförs
            i den föreslagna utformningen — — — Sammanfattningsvis anser TCO
            det vara synnerli-
          </p>
          <p>
            gen angeläget att dessa frågor snarast måtte utredas. I detta
            uppdrag måste även ingå att utreda möjligheterna att bereda arbetstagarna
            närvaro-, yttrande- och förslagsrätt vid bolagsstämma eller annat
            organ som kan inrättas. TCO:s krav på en sådan utredning förutsätter,
            att aktiebolagsutredningens förslag till aktiebolagslag ej genomförs
            i berörda delar. Enligt TCO:s mening är det nödvändigt att den
            föreslagna utredningen bedrivs med största skyndsamhet. TCO förutsätter
            därvid att ett sådant utredningsarbete sker i nära kontakt med
            arbetstagarorganisa- tionerna.” Vi delar TCO s och LO:s uppfattning
            och föreslår att en snabbutred- ning tillsätts för att i aktiebolagslagen
            bl. a. föra in bestämmelser om löntagarrepresentation i bolagens
            styrelser. Därvid kan även övervägas
          </p>
          <pb facs="riksdagen-motions-pdf/data/1972/mot_1972__157/mot_1972__157-008.pdf"/>
          <p>
            Mot. 1972:157 12
          </p>
          <p>
            frågan om löntagarnas möjligheter att utse revisor. Hittillsvarande
            erfarenheter torde vara tillräckliga för att utredningen skall
            kunna lägga fram förslag till delreformer, t. ex. innebärande
            att de anställda garante- ras viss representation i styrelsen.
            Detta bör inte innebära något hinder för fortsatt försöksverksamhet.
            Vårt förslag innebär också, att aktiebo- lagsutredningens förslag
            lämnas utan åtgärd i de delar som berör de anställdas medinflytande.
            Detta hindrar inte att de förslag i övrigt som utredningen framför
            kan genomföras i avvaktan på förslag om kodifiering av de anställdas
            rätt till inflytande och insyn.
          </p>
          <p>
            3. Vidgade försök med självstyrande grupper m. m.
          </p>
          <p>
            Den tekniska utvecklingen och den ständigt fortgående rationalise-
            ringsverksamheten medför att alltmer komplicerade metoder, maskiner
            och processer kommer till användning. Denna utveckling måste fortsätta
            om en positiv standardutveckling skall kunna säkras och resurser
            avdelas för angelägna offentliga insatser inte minst inom arbetslivets
            område. De snabba förändringarna i arbetslivet ställer dock stora
            krav på den enskilde. För en del arbetstagare innebär utvecklingen
            att arbetets krav på kunskaper och yrkeserfarenhet ökar. För huvudparten
            har dock mekaniseringen och rationaliseringen gått åt motsatt
            håll, dvs. inneburit en förenkling av arbetet och en utarmning
            av dess innehåll. De allt större företagsenheterna har medverkat
            till en ökad känsla av främlingskap inför arbetets resultat. Möjligheterna
            till överblick över och inflytande på helheten är små. Denna,
            för den enskilde arbetstagaren så starkt ingripande utveckling
            måste påverkas på minst två vägar:
          </p>
          <p>
            a. De anställda bör i betydligt större utsträckning medverka
            i och utöva inflytande på rationaliseringsverksamheten. I de riktlinjer
            för försöks- verksamhet med fördjupad företagsdemokrati som antagits
            av det centrala samarbetsrådet på den landstingskommunala sektorn
            uttrycks denna synpunkt på följande sätt: ”De anställda bör icke
            ses som föremål för en rationalisering utan som deltagare i en
            fortlöpande rationalise- ringsprocess, som är lika nödvändig inom
            landstingen som inom andra företag.” Också TCO betonar i rapporten
            ”Demokratisering av arbets- livet” att det bör vara självklart,
            att de fackliga organen inte bara i tid får information exempelvis
            om att en rationaliseringsinsats skall göras, utan också att det
            ges möjlighet för personalen att kunna påverka utveckling- en.
            Genom inflytande via särskilda projektgrupper eller på annat sätt
            bör de som berörs av en viss förändring från början kunna delta
            i genomförandet av denna förändring. En kontinuerlig utbildning
            av personalen har också stor betydelse för att en omställningssituation
            skall klaras tillfredsställande.
          </p>
          <p>
            b. Arbetsorganisationen bör utformas så att den medverkar till
            god arbetstillfredsställelse. En god arbetstillfredsställelse
            uppnås bl. a.
          </p>
          <pb facs="riksdagen-motions-pdf/data/1972/mot_1972__157/mot_1972__157-009.pdf"/>
          <p>
            Mot. 1972:157 13
          </p>
          <p>
            när arbetet har ett innehåll som fordrar något mer än ren uthållighet
            och som innebär en viss variation, när arbetet tillfredsställer
            individens behov av att öka sina kunskaper, när arbetet ger möjlighet
            att fatta vissa beslut, när arbetet ger möjlighet att tillfredsställa
            behovet av anseende eller åtminstone ömsesidig respekt på arbetsplatsen,
            när man kan se ett sammanhang mellan det egna arbetet och helheten,
            när man kan se sitt arbete förenligt med en önskvärd framtid.
            Arbetsorganisationen kan med delvis olika typer av åtgärder bidra
            till en ökad arbetstillfredsställelse: — Om arbetsoperationerna
            ses som individuella arbeten kan förändringar ske genom att tillföra
            vissa arbetsmoment. En sådan utvidgning kan bidra till att arbetet
            blir mer innehållsrikt och ger mer variation. — I vissa typer
            av produktion kan det vara svårt att förändra den enskilda arbetsoperationen.
            Man kan då i stället försöka skapa cirkulation mellan olika arbeten.
            Genom utbildning kan t. ex. den anställde klara fler arbetsoperationer.
            Sådana åtgärder kan ge arbetet mer innehåll och variation. — Delvis
            självstyrande grupper kan införas. Gruppernas befogenhet, storlek
            och sammansättning kan variera avsevärt. Inom vissa ramar får
            gruppens medlemmar själva sköta arbetsfördelning, avgöra frågor
            på produktionsnivå, genomföra förändringar i den tekniska utrustningen,
            påverka urval och upplärning av nya gruppmedlemmar etc. Därigenom
            kan de anställdas erfarenheter och kunskaper tas till vara på
            ett bättre sätt. De anställda kan genom att få gemensamma målsättningar
            samarbeta bättre och på ett effektivt sätt lösa problem som orsakas
            av driftavbrott, belastnings- och kvalitetsvariationer, tillfällig
            frånvaro av någon grupp- medlem etc. Kommunikationsbarriärer och
            misstro mellan arbetare och tjänstemän kan upplösas. Genom att
            besluten decentraliseras från arbetsledning, arbetsstudie- och
            planeringsavdelning kan de bygga på säkrare information samtidigt
            som fattade beslut genomförs med större motivation från personalens
            sida. Genom arbetsrotation och utbildning som relateras till arbetet
            och företaget underlättas personalens möjlighe- ter att ta ett
            större ansvar. Större självbestämmande leder till ökad omväxling,
            större vilja att ta ansvar och ökad arbetsmotivation. Den ökade
            bestämmanderätten över den egna konkreta arbetssituationen leder
            härigenom också till att såväl kraven på som viljan att ta ansvar
            för ett ökat inflytande i frågor av mera Övergripande natur inom
            företaget blir större. Detta underlättar demokratisering på högre
            nivåer. För att de självstyrande grupperna skall få avsedd effekt
            fordras betydande utbildningsinsatser, så att alla som ingår i
            en grupp dels kan klara av en rad olika arbetsuppgifter, dels
            får ökad kunskap om sådana vidare frågor som berör företagets
            verksamhet i stort. Försök med självstyrande grupper har under
            1960-talet framför allt drivits vid några företag i Norge. De
            norska experimenten har i huvudsak givit ett positivt resultat.
            Man har nått ett ökat mått av självbestämmande med bevarad eller
            ökad produktivitet. Men också i Sverige har nu en
          </p>
          <pb facs="riksdagen-motions-pdf/data/1972/mot_1972__157/mot_1972__157-010.pdf"/>
          <p>
            Mot. 1972:157 14
          </p>
          <p>
            relativt omfattande försöksverksamhet med olika former av självstyrande
            grupper kommit i gång. Huvuddelen av den verksamhet som bedrivs
            på den privata sidan avser en förändrad arbetsorganisation utifrån
            ett s. k. sociotekniskt betraktelsesätt, enligt vilket man tar
            hänsyn inte bara till de teknologiska betingelserna utan också
            till människan och hennes behov av ett meningsfullt arbete. Vid
            Saab-Scania har man t. ex. gått in för att bitvis avskaffa det
            löpande bandet vid biltillverkning. Motsvarande försök pågår vid
            en rad andra företag. Självstyrande grupper ingår också i de riktlinjer
            för fortsatt försöksverksamhet i de statliga bolagen som antagits
            av Statsföretags styrelse. För att försöken skall bli framgångsrika
            är det viktigt, att de anställda från början deltar i utformningen
            av dem, att de utgår från de särskilda betingelser som råder på
            en viss arbetsplats och att arbetsledarna, vars ställning radikalt
            förändras och vars aktiva medverkan är nödvändig för framgång,
            blir positivt engagerade. Den hittillsvarande försöksverksamheten
            med självstyrande grupper har i huvudsak avsett rena produktionsfunktioner
            inom företag och så gott som helt begränsats till att omfatta
            relativt rutinbetonade arbetsupp- gifter av likartad svårighetsgrad.
            Vi betraktar det som ytterst angeläget, att försök med förändrad
            arbetsorganisation kommer att genomföras också på tjänstemannasidan.
            Inom den offentliga förvaltningen på såväl statlig som primär-
            och sekundärkommunal nivå borde omfattande försök kunna genomföras.
            Vissa försök har redan inletts eller planerats. I den fortsatta
            försöksverksamheten på framför allt tjänstemannasidan bör man
            i högre grad inrikta sig på att bilda grupper, i vilka arbetsuppgifter
            av varierande innehåll och svårighetsgrad ingår. Detta ställer
            givetvis än större krav på utbild ningsinsatser, men blir bl.
            a. härigenom betydligt mer meningsfullt. Delegationen för förvaltningsdemokrati
            har här en väsentlig uppgift.
          </p>
          <p>
            4. Vidgat inflytande över personalpolitiken
          </p>
          <p>
            De personalpolitiska frågorna berör den enskilde lika nära och
            direkt som arbetets organisation och ledning. De anställda måste
            få vidgat inflytande över personalplaneringen. Ett viktigt delområde
            är urval av personer till personalledande befattningar. Vi vill
            här med instämmande citera de riktlinjer för försök med inflytande
            för de anställda vid urval av arbetsledare, personalmän, arbetsstudiemän
            m. m. som antagits av det centrala rådet för samarbetsfrågor på
            den landstingskommunala sidan: ”I försöksverksamheten där de anställdas
            inflytande över urvalsfrågorna skall ökas är det naturligt att
            först söka samråd vid fastställandet av befattningsbeskrivningen.
            I detta analysskede bör man genom samråd kunna erhålla betydelsefull
            information om de krav som ställs på arbetsledarna, om väsentliga
            funktioner och nyckeluppgifter, om önsk- värda och kritiska beteenden.
            De anställda kan genom att ge sin syn på ledarrollen ange sina
            förväntningar på arbetsledaren och precisera vilka beteenden som
            skall premieras samt diskutera utbildnings- och kunskaps- kravet.
            Genom att inhämta motsvarande information från övriga intres-
          </p>
          <pb facs="riksdagen-motions-pdf/data/1972/mot_1972__157/mot_1972__157-011.pdf"/>
          <p>
            Mot. 1972:157 15
          </p>
          <p>
            senter i arbetsledarrollen (företagsledning, mellanchefer, arbetsledarkår,
            stabsfunktionärer m. fl.) erhålles en allsidig belysning av kraven
            i olika arbetsledande befattningar och därmed ökade möjligheter
            att få önskat resultat. I urvalsfasen bör sedan fortsatt samråd
            ske. Vid resultatkontrollen viss tid efter befordran eller rekrytering
            bör vid sidan om övrig information även de anställdas omdöme om
            arbetsledaren inhämtas. I anslutning till vad som sagts om de
            olika faserna i urvalsprocessen där de anställdas inflytande kan
            ökas är det angeläget att framhålla, att processens detaljutformning
            måste göras med hänsyn till företagssituationen. Det är också
            angeläget att framhålla att urvalsförfarandet har anknytning till
            andra områden för försöksverksamhet, exempelvis försök till ändrade
            organisationsformer och liknande.” Inom dåvarande Skandinaviska
            banken infördes ett system med befordrings- och utbildningskommittéer.
            Befordringskommittéerna, i vilka de anställda tillsätter halva
            antalet ledamöter, yttrar sig över sådana utnämningsärenden som
            avgörs av direktionerna resp. förste VD, dvs. utnämningar fr.
            o. m. gruppföreståndare/andre man t. o. m. avdelnings- chef/kontorsföreståndare,
            även i direktörsposition. Kommittéernas re- kommendation föredras
            av personalchefen för beslut i resp. direktion eller av förste
            VD. Om resp. direktions eller förste VD:s uppfattning avviker
            fran kommitténs förslag får denna yttra sig på nytt innan beslut
            fattas. Inom ett flertal privata företag har särskilda personalkommittéer
            inrättats. Även inom Statsföretag AB kommer nu efter beslut av
            företagsgrup- pens styrelse att inrättas sådana kommittéer som
            underorgan till företagsnämnderna. Personalkommittéerna blir styrande
            organ när det gäller utvecklingen av företagets personalpolitik.
            ”Personalkommittén får också förutsättas bli ansvarig inför företagsnämnden
            när det gäller företagets politik för utbildning, intern information
            och hälsovård, där inte särskilda organ inrättats för dessa uppgifter.”
            Det är angeläget att försök av här antytt slag med olika former
            för ökat inflytande för de anställda över personalpolitiken kommer
            till stånd också inom den statliga förvaltningen.
          </p>
          <p>
            S. Vidgad roll för företagsnämnderna
          </p>
          <p>
            Företagsnämnderna måste spela en central roll för en utvecklad
            arbetsdemokrati under de närmaste åren. För att stärka företagsnämnder-
            nas ställning bör de få vidgade arbetsuppgifter och tillerkännas
            beslutan- derätt i vissa frågor samt ges en egen budget. Det är
            viktigt, att de för företaget eller förvaltningen centrala frågorna
            tas upp till behandling i företagsnämnden på ett så pass tidigt
            stadium att besluten kan påverkas. Företagsnämnderna har genom
            det nya avtalet om företagsnämnder från 1966 fått en starkare
            ställning. Nämnden är ett organ för information och samråd mellan
            företagsledningen och de anställda om
          </p>
          <pb facs="riksdagen-motions-pdf/data/1972/mot_1972__157/mot_1972__157-012.pdf"/>
          <p>
            Mot. 1972:157 16
          </p>
          <p>
            för företaget och dess personal väsentliga frågor. Genom ett
            prejudiceran- de beslut i arbetsmarknadsnämnden kan nu heller
            inte en företagsledning avhålla sig från att samråda om för de
            anställda väsentliga frågor, typ beslut om nedläggning av företagsenhet,
            genom att hänvisa till att ”det skulle kunna medföra skada för
            arbetsgivaren att uppenbara visst förhållande”. Enligt 1966 års
            företagsnämndsavtal kan företagsnämnden efter överenskommelse
            mellan representanter å ömse sidor inrätta ett mindre arbetsutskott,
            som kan fungera mellan nämndens sammanträden, även- som underkommittéer
            antingen avdelningsvis eller för särskilt angivna uppgifter. Dessutom
            må arbetsgivare till nämnden delegera rätten att fatta beslut
            inom vissa avgränsade områden och inom en given budget- ram. De
            undersökningar som gjorts efter 1966 tyder dock på att avtalsrevi-
            sionen — inte = radikalt förbättrat verksamheten. = Arbetstagar-
            representanternas missnöje över tillgången på information och
            de ringa möjligheterna till reellt samråd är enligt en enkät,
            företagen av LO, lika stort nu som tidigare. Det är enligt vår
            uppfattning önskvärt, att aktiva stimulansåtgärder vidtas för
            en ökad faktisk användning av avtalets fakultativa regler om arbetsutskott,
            underkommittéer och delegering av viss beslutsrätt. Där- igenom
            kunde också sådan erfarenhet vinnas, att man bättre kunde avgöra
            hur starkt underbyggt kravet är på att dessa fakultativa avtalsbe-
            stämmelser eller vissa av dem skall göras obligatoriska i avtalen.
            Vi betraktar det allmänt sett som starkt önskvärt, att beslutsfattandet
            i så många frågor som möjligt kommer så nära dem som berörs av
            besluten som möjligt. För att uppnå detta är det en fördel om
            en företagsnämnd eller underavdelning till nämnd inte omfattar
            ett alltför stort antal anställda. Det är också angeläget att
            pröva andra former av direktinflytande för de anställda, t. ex.
            genom särskilda projekt- och utvecklingsgrupper. Också på den
            offentliga sidan, både statlig och kommunal förvaltning, är det
            angeläget att de anställda får förbättrade inflytandemöjligheter
            via bl. a. företagsnämnderna. Här föreligger speciella svårigheter
            genom att det ofta rör sig om politiskt sammansatta organ. En
            relativt omfattande försöksverksamhet i bl.a. flera landsting
            planeras i anslutning till de centrala råden för samarbetsfrågor
            på den kommunala sektorn. Det är angeläget, att så stort utrymme
            som möjligt lämnas sådan försöksverksamhet. De regler om delegering
            av viss besluts- rätt inom en given budgetram som nämndavtalen
            mellan LO—SAF och TCO-SAF rymmer kan i dag med hänsyn till kommunallagens
            bestäm- melser ej direkt överföras till den kommunala sfären.
            Vi ser det som angeläget att finna vägar som ger möjlighet till
            sådan delegering även på den kommunala sidan. En möjlighet är
            här att kommunfullmäktige och landsting beviljar ett anslag till
            företagsnämnd — ett utomstående organ som i sig ej regleras av
            kommunallagen. De anger samtidigt de villkor enligt vilka företagsnämnden
            får disponera anslaget. För att erhålla möjligheter till delegering
            som är likvärdiga med förhållandena inom
          </p>
          <pb facs="riksdagen-motions-pdf/data/1972/mot_1972__157/mot_1972__157-013.pdf"/>
          <p>
            Mot. 1972:157 17
          </p>
          <p>
            företagssektorn och den statliga förvaltningen kan det dock vara
            nödvän- digt att göra vissa ändringar i kommunallagen.
          </p>
          <p>
            6. Löntagarägda företag
          </p>
          <p>
            Gällande lagstiftning förhindrar inte bildandet av löntagarägda
            företag. De möjligheter som står till buds har dock tillämpats
            i mycket begränsad utsträckning. Det finns därför anledning att
            stimulera tillkomsten av sådana företag, s. k. förvaltarskapsbolag.
            Denna företagsform förenar helt beslutanderätt med ägaransvaret
            för företagets ekonomiska resultat — dess förlustrisker och vinstutveckling.
            Erfarenheterna härav kan ge en värdefull belysning av arbetsdemokratiska
            problem.
          </p>
          <p>
            Parlamentariska utredningar
          </p>
          <p>
            Företagsdemokratidelegationen, som tillsattes i november 1968,
            sak- nar helt parlamentarisk representation. Enligt sina allmänt
            hållna direktiv ges delegationen i uppgift att bl. a. ta initiativ
            till försöks- och utveck- lingsprojekt som kan ge vägledning för
            en fördjupad företagsdemokrati inom det svenska näringslivet i
            dess helhet. Den försöksverksamhet som delegationen skall söka
            få till stånd kan leda till resultat som på flera sätt påfordrar
            riksdagens ställningstagande. Det är med hänsyn till de vida uppgifter
            delegationen erhållit starkt Önskvärt att dess sammansättning
            breddas. Delegationen bör, bl. a. med anledning av att dess verksamhet
            kan komma att resultera i riksdagsbe- slut, kompletteras med parlamentarisk
            representation. Det är motiverat även med tanke på att statsmakterna
            är landets störste arbetsgivare. Det vore dessutom av värde, om
            de viktiga arbetsdemokratiska frågorna i de delar de bör avgöras
            av politiska instanser kunde lösas i samverkan mellan de politiska
            partierna. Förutsättningarna för en bred politisk uppslutning
            ökar om de politiska partierna får representation i företagsdemokratidele-
            gationen. Av samma skäl som här anförts när det gäller företagsdemok
            ratidelega- tionen bör även utredningen om fördjupad företagsdemokrati
            i statsför- valtningen förstärkas parlamentariskt. Under hänvisning
            till vad som anförts hemställer vi! att riksdagen hos Kungl. Maj:t
            begär A. att en snabbutredning med parlamentarisk representation
            och företrädare för arbetsmarknadens parter tillsättes med uppgift
            att framlägga förslag till sådana ändringar i aktie- bolagslagen
            och eventuell annan lagstiftning som ger de anställda rätt till
            medbestämmande och insyn samt att det framlagda förslaget till
            gemensam nordisk aktiebolagslagstift- ning ej genomförs i berörda
            delar i avvaktan härpå; B. att en mera systematisk försöksverksamhet
            med olika mo- deller för styrelserepresentation för de anställda
            stimuleras i enlighet med vad som anförs i motionen;
          </p>
          <p>
            ! (Se även motion 1972:152)
          </p>
          <pb facs="riksdagen-motions-pdf/data/1972/mot_1972__157/mot_1972__157-014.pdf"/>
          <p>
            Mot. 1972:157 18
          </p>
          <p>
            C. att vidgade försök med s. k. självstyrande grupper stimuleras,
            så att försöken i högre grad kommer att omfatta också förvaltningsuppgifter
            samt arbetsuppgifter av varierande svå- righetsgrad; D. att försök
            med delegering av beslutanderätt till företags- nämnd samt decentralisering
            av företagsnämndsverksamhet genom bl. a. inrättande av underavdelningar
            till företags- nämnd stimuleras; E. att frågan om de legala förutsättningarna
            för delegering av viss beslutanderätt inom en given budgetram
            till företags- nämnd inom den kommunala sektorn utreds; F. att
            försök med olika former av medinflytande för de anställ- da inom
            personalpolitiken, bl. a. vid urval av personer till personalledande
            befattningar, stimuleras; G. att delegationen för försöksverksamhet
            med företagsdemo- krati i de statliga aktiebolagen samt delegationen
            för förvalt- ningsdemokrati utökas med företrädare för de politiska
            partierna; H. att motionen för beaktande översändes dels till
            delegationen för försöksverksamhet med företagsdemokrati i de
            statliga bolagen, dels till delegationen för förvaltningsdemokrati.
          </p>
          <p>
            Stockholm den 17 januari 1972 GUNNAR HELÉN (fp)
          </p>
          <p>
            OLLE DAHLÉN (fp) CECILIA NETTELBRANDT (fp) SVEN GUSTAFSON (fp)
            SIGVARD LARSSON (fp) i Göteborg i Umeå MAC P. HAMRIN (fp) INGEMAR
            MUNDEBO (fp) DANIEL WIKLUND (fp) KARL ERIK ERIKSSON (fp) i Stockholm
            i Arvika PER AHLMARK (fp) ROLF WIRTÉN (fp) ELVER JONSSON (fp)
          </p>
          <p>
            i Alingsås
          </p>
        </div>
      </div>
    </body>
  </text>
</TEI>
