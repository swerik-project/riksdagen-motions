<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00444">
  <teiHeader>
    <fileDesc>
      <titleStmt>
        <title>Narkotikapolitiken</title>
        <author corresp="i-Nj6rnCfHps9ZzFLuPuYaNj">av Egon Frid (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Narkotikapolitiken</title>
          <idno type="rdwebb">GV02So444</idno>
          <rs type="number">So444</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So444/text</ref>
          <ref type="dokument_url_html">http://data.riksdagen.se/dokument/GV02So444</ref>
          <ref type="dokumentstatus_url_xml">http://data.riksdagen.se/dokumentstatus/GV02So444</ref>
          <ref type="doc">http://data.riksdagen.se/fil/CCC2B5AD-9EE0-40E5-A852-650E4E4762C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EQqnKg9QphRbipquc7CKo8" type="signed"/>
        <correspContext corresp="i-EQqnKg9QphRbipquc7CKo8">
          <note type="signatory" corresp="i-Nj6rnCfHps9ZzFLuPuYaNj"/>
        </correspContext>
        <correspAction xml:id="i-JXgkxrex4KCgPkNZ25speN" type="referral">
          <date when="2007-10-16"/>
        </correspAction>
        <correspAction xml:id="i-WtU7yNCKGrtQLNSPEPGNZ" type="dismissal">
          <date when="2007-10-16"/>
        </correspAction>
        <correspAction xml:id="i-YR6HQ77X9QUaigbwiEtbAK" type="numbering">
          <date when="2007-10-05"/>
        </correspAction>
        <correspAction xml:id="i-J9fdgarSukxoicCAayWKGq" type="submission">
          <date when="2007-10-04"/>
        </correspAction>
        <correspAction xml:id="i-BErca4qEGo5HhznRQtQTit" type="transfer">
          <date when="2007-10-04"/>
        </correspAction>
        <correspAction xml:id="i-XXYutVupJAnVwgb8ywecwX" type="assigned"/>
        <correspContext corresp="i-XXYutVupJAnVwgb8ywecwX">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6BVzFNY4281UsRB2d6CAKn" type="motBody">
        <div xml:id="i-FdHxhDoK7rfdFH1ap5LU81" type="motProposal" subtype="förslag">
          <head xml:id="i-4y3Rkj37V9aX28nX1FJVFF">
            1 Förslag till riksdagsbeslut
          </head>
          <list xml:id="i-N7QRKjdPSJso9VUT6UbTgP" style="ol">
            <item xml:id="i-XpxUJKd5Yy1Hyxq5uJCMLT">
              Riksdagen tillkännager för regeringen som sin mening vad som
              anförs i motionen om att narkotikapolitiken ska bygga på ett förebyggande
              och uppsökande arbete i samverkan mellan socialtjänsten, polisens
              närpolisverksamhet och narkotikapolisverksamhet.
            </item>
            <item xml:id="i-JEz8SddXt6dWMpFrKvW563">
              Riksdagen tillkännager för regeringen som sin mening vad som
              anförs i motionen om att eget bruk av narkotika likt annat innehav
              och bruk ska vara kriminaliserat. 1
            </item>
            <item xml:id="i-KJ1biYrqwMMoNDuhCoj19w">
              Riksdagen tillkännager för regeringen som sin mening vad som
              anförs i motionen om att det bör införas en vård- och behandlingsgaranti
              som ger alla personer med missbruksproblem rätt till en påbörjad
              vårdplanering och avgiftning inom sju dagar och att det införs
              separat avgiftning och behandling för missbrukande kvinnor.
            </item>
            <item xml:id="i-6EuLm7Z9YRAPVEWagUCk3w">
              Riksdagen tillkännager för regeringen som sin mening vad som
              anförs i motionen om att vård- och behandlingsgarantin för personer
              med missbruksproblem även ska innefatta skyldigheten för kommuner
              att teckna ansvarsförbindelser med Kriminalvården. 1
            </item>
            <item xml:id="i-CoG5M1ebyWmCJE4Q5L5K2n">
              Riksdagen tillkännager för regeringen som sin mening vad som
              anförs i motionen om att det bör vara en skyldighet för kommunerna
              att samarbeta med Frivården och Kriminalvården för att planera,
              genomföra och följa upp vård- och behandling samt den viktiga
              utslussningen för individens sociala situation t.ex. med bostad
              och sysselsättning. 1
            </item>
            <item xml:id="i-Ly9AKdvzMegSUApLB4HCst">
              Riksdagen tillkännager för regeringen som sin mening vad som
              anförs i motionen om att narkotikapolitiken bör stärkas genom
              ökad information och samarbete av närpolisverksamheten i lokalsamhället,
              ökad narkotikaspaningsverksamhet, ökade resurser till tullens
              narkotikaspaning och en stärkt ekobrottsmyndighet. 1
            </item>
          </list>
          <p xml:id="i-U1bFM65Xjj7AcJCTvgZ4to">
            1 Yrkandena 2 och 46 hänvisade till JuU.
          </p>
        </div>
        <div xml:id="i-KXKTKCVwmwHs4hQf4RD5Cb" type="motContent">
          <head xml:id="i-Q522MaLcZaU2cA4jgb95Ee" type="h1">
            2 En kedja av förebyggande socialpolitik, kriminalisering av
            allt handhavande av narkotika och en kriminalpolitik som bygger
            på vård och behandling
          </head>
          <p xml:id="i-BJe5tt1DrTMYR81hsJazMp">
            Vänsterpartiet har i en motion (Narkotikapolitik 2007/08:So408)
            beskrivit hur viktigt det är med en helhetssyn i arbetet med att
            uppnå ett narkotikafritt Sverige. Vänsterpartiet bygger denna
            motion på en rapport som togs fram till den socialpolitiska konferens
            som Vänsterpartiet höll den 11 maj 2007.
          </p>
          <p xml:id="i-9EKEQr9Yy3h76AdNBB3NJ8">
            Fokus i denna rapport är på socialpolitiken som den viktiga del
            den är och utgör för en narkotikapolitik som bygger på människan,
            helhetssynen och ett bättre förebyggande arbete i samhället för
            att förhindra utslagning och missbruk av narkotika och behovet
            av en bättre vård och behandling.
          </p>
          <p xml:id="i-E82j8ceCcWqQEY8L5Rf2iU">
            En slutsats som gruppen som tog fram rapporten gör är att det
            är oförenligt med en god narkotikapolitik att eget bruk av narkotika
            är kriminaliserat.
          </p>
          <p xml:id="i-22NZoUFU8mooAFLMVjWdNM">
            Denna slutsats är kontroversiell inom stora grupper av personer
            som också är engagerade inom social- och narkotikapolitiken eller
            social- och narkomanvården.
          </p>
          <p xml:id="i-EbG9ytuHFQqE4grRFssEBJ">
            Kedjan av förebyggande uppsökande arbete från socialtjänsten
            och närpolisen ihop med den spaningsverksamhet som narkotikapolisen
            utgör, ihop med kriminalisering av all form av befattande med
            och innehav av narkotika samt rätten till en vård och behandling
            för människor med missbruk av narkotika, både de som döms för
            narkotikabrott och andra som utgör denna viktiga helhet.
          </p>
          <p xml:id="i-sRwGzsENar9TdUe696Gcs">
            Denna motion stödjer de viktiga krav och den narkotikapolitik
            som presenteras i Vänsterpartiets motion (Narkotikapolitik 2007/08:So408)
            förutom kravet på att eget bruk av narkotika ska avkriminaliseras.
          </p>
          <head xml:id="i-SgNXzsfzikz1jZZcyqfJC5" type="h1">
            3 Förebyggande arbete
          </head>
          <p xml:id="i-XoxrGw4BW7yjhzkdyhUXhD">
            Narkotikapolitiken ska bygga på ett förebyggande och uppsökande
            arbete i samverkan mellan socialtjänsten och polisens närpolisverksamhet
            samt narkotikapolisverksamhet.
          </p>
          <p xml:id="i-3caELBANpHmeT7H8LZGd86">
            Det förebyggande arbetet i lokalsamhället för att förhindra uppkomsten
            av missbruk är en av de centrala delarna i arbetet med att minska
            all form av missbruk.
          </p>
          <p xml:id="i-VFH4t6Ws8PEPVHyKrnTqcM">
            Detta bygger på en väl utbyggd välfärd i form av en bra skola,
            fritidsgårdsverksamhet, stöd till föreningslivet och en aktiv
            social verksamhet från kommunen. Till detta behövs en närpolisverksamhet
            som jobbar aktivt i lokalsamhället och förebygger förekomsten
            av droger och kriminalitet i alla dess former. Närpolisverksamheten
            utför också en viktig del i att minska tillgången av droger och
            kan i sin tur samarbeta med narkotikapolisen och dess narkotikaspaning
            för att minimera tillgången till narkotikan. Detta bör riksdagen
            som sin mening ge regeringen till känna.
          </p>
          <head xml:id="i-QBXVjAmNCZuzg33VkA8hLo" type="h1">
            4 Kriminalisering av eget bruk
          </head>
          <p xml:id="i-Xqg1NhqnfHQiUzxw6txKuh">
            Kriminalisering av det egna bruket av narkotika är en konsekvent
            del av en narkotikapolitik där allt innehav av narkotika är kriminellt.
            Det är handlingen att befatta sig med narkotika som ska vara kriminell,
            och då kan man inte undanta det egna bruket eftersom detta innefattar
            ett innehav och ett befattande med narkotika.
          </p>
          <p xml:id="i-H1c6iZTvf8xcXuxSMWr3j9">
            Detta befattande med narkotikan kan aldrig ursäktas med att narkotikan
            är för eget bruk. Att i praktiken försöka att dela på eget bruk
            och innehav leder oss in i juridiska och utredningsmässiga svårigheter
            om vad som är eget bruk och innehav. För eget bruk måste det vara
            ett innehav, och vi riskerar en glidning i praxis mot att behöva
            legalisera ett visst innehav för eget bruk, vilket vore mycket
            olyckligt och tjänar inte narkotikapolitiken och människor med
            missbruksproblem som behöver vård och behandling för sitt missbruk.
            Det är handlingen att befatta sig med narkotika och missbruka
            eller bruka narkotika som är det kriminella. Detta bör riksdagen
            som sin mening ge regeringen till känna.
          </p>
          <head xml:id="i-HqcATuWfygnhw1sqWP8XTP" type="h1">
            5 Vård- och behandlingsgaranti
          </head>
          <p xml:id="i-U4b1XQ1ifHXMmyDmwkpspx">
            En vård- och behandlingsgaranti behöver införas som ger alla
            personer med missbruksproblem rätt till en påbörjad vårdplanering
            och avgiftning inom sju dagar. Det ska införas separat avgiftning
            och behandling för missbrukande kvinnor.
          </p>
          <p xml:id="i-UZtj56ZgxZAzGLpQyWqAK3">
            Ett återkommande problem är den bristande tillgängligheten till
            behandling av missbruk. Det är helt enkelt svårt för många människor
            med missbruksproblem att få den behandling och hjälp de behöver
            för att kunna upphöra med sitt missbruk. Den bristande tillgängligheten
            beror delvis på resursbrist, men väldigt ofta är det också frågan
            om bristande samarbete mellan de olika huvudmännen som har ansvar
            för vården av människor med missbruksproblem. Kvinnor med narkotikamissbruk
            lever ofta under särskilt svåra förhållanden. Därför finns det
            stora skäl till att det ska finnas separat avgiftning och behandling
            för missbrukande kvinnor.
          </p>
          <p xml:id="i-ABYDtj5VhNwS4PHJFcfJ2Y">
            Kommunernas socialtjänst ansvarar för den långsiktiga rehabiliteringen,
            medan landstinget har ansvar för avgiftning, psykiatri och substitutionsbehandling
            med exempelvis Metadon och Subutex. Samtidigt har staten ansvar
            för Kriminalvården, som behandlar ett mycket stort antal missbrukare.
            Även om samhället som helhet vinner ekonomiskt på att alla människor
            med missbruksproblem får den vård och behandling de behöver, kan
            den enskilda kommunen eller landstinget få betala ett högt pris
            för vården, vilket skapar ett incitament för att söka skjuta över
            kostnaderna på någon annan huvudman.
          </p>
          <p xml:id="i-FRHJxrKQZVrWU9acjY8K2x">
            Det krävs därför en tvingande lagstiftning för att komma till
            rätta med den här situationen. Vi vill därför införa en vård-
            och behandlingsgaranti som ger alla människor med missbruksproblem
            som söker hjälp rätt till en påbörjad vårdplanering och eventuell
            avgiftning inom sju dagar. Det innebär att garantin är bindande
            både för landstingens beroendevård och för den kommunala socialtjänsten.
            Målet bör vara att åtgärder vidtas omedelbart.
          </p>
          <p xml:id="i-WWr7R2JBzfr9hMVYWJoEqu">
            I dag slussas och hänvisas människor runt mellan myndigheter
            och kommunerna, vilket är oetiskt och inhumant. Garantin rätten
            till vård och behandling måste vara en rättighet oavsett vistelseort.
            Detta bör riksdagen som sin mening ge regeringen till känna.
          </p>
          <head xml:id="i-DXLAYhrc6QKTambAhdf3c1" type="h1">
            6 Ansvarsförbindelser, kontraktsvård och vårdvistelse
          </head>
          <p xml:id="i-ShPj6Bqisy3JcrzidTG1u5">
            Långa fängelsevistelser är skadliga när det gäller att återanpassa
            människor till ett liv utan missbruk och kriminalitet. Vi förespråkar
            därför större inslag av friare behandlingsformer, i synnerhet
            för personer med missbruksproblem. Ett problem har länge varit
            att få kommunerna att samarbeta med Kriminalvården. Det är alltjämt
            ett problem att få kommunerna att skriva på de s.k. ansvarsförbindelserna
            där kommunerna ska ta på sig kostnader för vården innan vården
            ska inledas. Det kan diskuteras om kommunerna verkligen ska ha
            möjlighet att neka att ta ansvar för dessa medborgare som är i
            behov av vård.
          </p>
          <p xml:id="i-YSAYL4kLQxMHh8zcbaDxoN">
            Det bör införas en vård- och behandlingsgaranti för personer
            med missbruksproblem som även omfattar skyldigheten för kommuner
            att teckna ansvarsförbindelser med Kriminalvården.
          </p>
          <p xml:id="i-5qvA9ize9uXGDwAMeu1FGQ">
            Problemet med samarbete med kommunerna är tydligt när det är
            fråga om s.k. kontraktsvård, dvs. den vårdform som kan ersätta
            fängelse så länge den dömde följer sitt kontrakt och sköter sig.
            En lösning kan då vara att låta Frivården ta en större del av
            kostnaden, vilket i så fall kräver mer resurser. När domstolarna
            dömer till kontraktsvård kräver man dels att straffvärdet för
            brottet ligger under två år, dels att den föreslagna behandlingen
            är tillräckligt ingripande.
          </p>
          <p xml:id="i-Y9FNR7WxS4JKWK6dnmfF6C">
            Det senare innebär att öppenvård tillåts endast om straffvärdet
            ligger långt under två år, i annat fall kräver domstolarna slutenvård.
            Domstolarna bör här bli mer generösa i sina bedömningar och den
            enskildes vårdbehov bör stå i centrum. Det kan diskuteras om tvåårsgränsen
            verkligen fyller sitt syfte.
          </p>
          <p xml:id="i-DV2n8ffhCWnRePb4hForhb">
            Samarbetssvårigheterna med kommunerna finns på samma sätt när
            det gäller s.k. vårdvistelse. Vårdvistelse innebär att den dömde
            får avtjäna slutet av sitt straff på ett behandlingshem. En del
            av lösningen på problemet är den förändring som Vänsterpartiet
            varit med och genomfört och som innebar att vårdvistelse kan påbörjas
            i ett tidigare skede, för att inrymma en större del av behandlingstiden
            under den tid som personen är Kriminalvårdens kostnadsansvar.
            Det minskar eller tar i vissa fall rentav bort den kostnad som
            kommunerna måste bära efter att Kriminalvårdens ansvar upphör.
          </p>
          <p xml:id="i-9MdXFLUbs6DM79wf899mEQ">
            Vårdvistelse bör vidareutvecklas till att bli ett alternativ
            till fängelse i ett ännu tidigare skede. Om den intagne bedöms
            tillräckligt motiverad måste en behandling genom vårdvistelse
            alltid kunna påbörjas. Efter en lyckad behandling bör han eller
            hon friges villkorligt.
          </p>
          <p xml:id="i-Tawi1Z5RDkaMiCsimpnaf2">
            Vad som ovan anförs om att ge rätt till ansvarsförbindelse, fler
            möjlighet till kontraktsvård och vårdvistelse bör riksdagen som
            sin mening ge regeringen till känna.
          </p>
          <head xml:id="i-P11XAdbhExRj8AoffgNsAc" type="h1">
            7 Samverkan mellan socialtjänsten, Frivården och Kriminalvården
          </head>
          <p xml:id="i-JPgWsVjddrjY6P3UctF8VR">
            Det bör vara en skyldighet för kommunerna att samarbeta med Frivården
            och Kriminalvården för att planera, genomföra och följa upp vård-
            och behandling samt den viktiga utslussningen för individens sociala
            situation t.ex. med bostad och sysselsättning. En satsning på
            arbetet inom Frivården är nödvändig. Frivården står utan de pengar
            som årligen satsas inom ramen för Kriminalvårdens särskilda narkotikasatsning.
            Detta är en stor brist eftersom även Frivården skulle behöva ytterligare
            resurser för att möta klienter med missbruksproblem med särskilt
            anpassad verksamhet.
          </p>
          <p xml:id="i-MaFNs7RXwFrBYDDcRSF6VB">
            Det är också nödvändigt med ett större inslag av vårdkedjetänkande
            från anstalt ut i frivården. Frivården bör alltså få del av Kriminalvårdens
            särskilda narkotikasatsning. Frivården utgör den viktiga länk
            i samarbetet och planeringen för personer som är på anstalter
            och dömda till vård och behandling. Den funktionen behöver förstärkas
            i fråga om samverkan mellan socialtjänsten, Frivården och Kriminalvården
            och en bättre vård för berörda personer.
          </p>
          <p xml:id="i-NBGu3AqfM2WYR5FXGvthjm">
            Samverkan mellan myndigheterna är en förutsättning för att stödja
            personer i utslussning från anstalt eller vård och behandling.
            Det är den viktiga och centrala delen i vårdkedjan, och Frivården
            har här en nyckelroll som måste stärkas.
          </p>
          <p xml:id="i-WWjrvKau8ia6NmoU5yGX8">
            Detta bör riksdagen som sin mening ge regeringen till känna.
          </p>
          <head xml:id="i-StUekbVtyb81WH2Sjm1J5F" type="h1">
            8 Tullen och polisen
          </head>
          <p xml:id="i-PKo2NKc2csKpP8yBaDvsMj">
            Narkotikapolitiken måste stärkas genom ökad information och samarbete
            av närpolisverksamheten i lokalsamhället, ökad narkotikaspaningsverksamhet,
            ökade resurser till tullens narkotikaspaning och en stärkt ekobrottsmyndighet.
          </p>
          <p xml:id="i-PHQBaMs5e45DEGAWmz4C1X">
            Nästan all narkotika i Sverige kommer från utlandet, och alltmer
            narkotika förs in över Sveriges gränser. Vi behöver noga överväga
            om inte neddragningarna i tullens budget varit för stora. Nya
            satsningar skulle kunna resultera i en minskad införsel av narkotika
            och därmed stora samhällsekonomiska vinster. Även gränsdragnings-
            och samarbetsfrågor mellan polis och tull behöver förbättras detta
            t.ex. när det gäller tullens befogenheter till legitimations-
            och passkontroller.
          </p>
          <p xml:id="i-JK6HUkLkXtQvwni75MwC61">
            Polisens insatser måste fokusera på både distributionen av narkotika,
            de som langar narkotika i alla led och alla som befattar sig med
            narkotika även de som missbrukar narkotika eftersom de utgör en
            stor del av langningen på gatunivå.
          </p>
          <p xml:id="i-JoJy9aC9Rp6wgkPaeiVZMn">
            Vänsterpartiet har länge förespråkat en stark Ekobrottsmyndighet
            och föreslagit att myndigheten ska få mer resurser för att verka
            mot finansieringen av den grova organiserade brottsligheten för
            att slå ut den.
          </p>
          <p xml:id="i-STc3kzU84KT7GWeuDv3d1D">
            Vad som ovan anförs om att polisen, tullen och Ekobrottsmyndigheten
            får ökade resurser för att fokusera mer på distributionen och
            langningen av narkotika bör riksdagen som sin mening ge regeringen
            till känna.
          </p>
        </div>
        <div xml:id="i-Ka8VQasYmNgfYZJ6WyhYon" type="motSignatures">
          <list xml:id="i-PNWXVG91px9JgqmhnrY9XY">
            <item xml:id="i-LKtCHFuw9p2MzpRfjuFXqU" who="i-Nj6rnCfHps9ZzFLuPuYaNj">
              Egon Frid (v)
            </item>
          </list>
        </div>
      </div>
    </body>
  </text>
</TEI>
