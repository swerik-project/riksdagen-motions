<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__452/mot_1952__ak__452-001.pdf"/>
      <div type="motHeader" xml:id="i-NWFqCwWGKgjGPnzwGZDg9V">
        <div type="motTitle" xml:id="i-XYpbAQzdkLggGoxi6FM8qh"/>
        <div type="motSubmissionInfo" xml:id="i-TB96eCdKE67kX1syKFGKHe"/>
      </div>
      <div type="motBody" xml:id="i-7E44dasjDon5stSRWoYUEg">
        <div xml:id="i-9xciNWuHiRBGeDesS3VxzQ">
          <p xml:id="i-SYe1mFRKTUGWzaPThyEcH2">
            Motioner i Andra kammaren, nr 452. 9
          </p>
          <p xml:id="i-BZ1T56qS4q3y81sok6hYny">
            Nr 4ä2.
          </p>
          <p xml:id="i-AeKZWhKgM8N4FtC7RDmvDi">
            Av herr Dahlgren, om ändring av gällande grunder för ut- -betalande
            av tillfälliga ersättningar till av silikos drab- bade arbetstagare.
          </p>
          <p xml:id="i-LHBAfgG4yeX3QtVnZawg7C">
            Av statsverkspropositionen bil. 7 (78) framgår, att departementschefen
            föreslår riksdagen medgiva, att tillfälliga ersättningar till
            av silikos drabbade arbetstagare må utgivas under budgetåret 1952/53
            enligt samma grunder som under innevarande budgetår. De nu gällande
            tillfälliga ersättningarna för silikosskadade arbetare äro en
            följd av den hemställan som Landsorganisationen den 2 juni 1947
            gjorde till statsmakterna om »skyndsamt övervägande av möjligheten
            att bereda silikossjuka och vissa andra av yrkessjukdom drabbade
            arbetare större er- sättning än gällande olycksfallsförsäkringslag
            medger». I proposition 238 till 1948 års riksdag framhölls av
            departementschefen, att silikossjukdomen ansågs stå i särställning
            bland yrkessjukdomar, då den- samma uppträdde endast bland personer
            som varit sysselsatta med visst yrkesarbete under lång tid och
            då man inte kände några medel att bota denna sjukdom. Departementschefen
            anslöt sig till Landsorganisationens då fram- förda krav i följande
            ordalag i propositionen: » Vad angår de grunder, efter vilka tilläggsersättningarna
            skola bestämmas, har jag intet att erinra mot det av Landsorganisationen
            föreslagna maximi- beloppet för ersättningarnas storlek eller
            700 kronor om året. Av vad redan anförts framgår, att jag anser
            att ersättning skall kunna utgå vare sig sjuk- domen yppas först
            framdeles eller den redan tidigare yppats. Ersättningen bör dock
            även i dessa äldre fall avse den inkomstminskning som sjukdomen
            numera medför. Naturligtvis kan det vålla vissa svårigheter att
            avgöra, 1 vad mån en inkomstminskning, som för lång tid sedan
            drabbat en arbetare till följd av att han på läkares inrådan övergått
            till annan sysselsättning, kan anses vara alltjämt bestående och
            till vilket belopp den skall beräknas. I görligaste mån bör emellertid
            tillses, att sådana fall bedömas efter vad som med hänsyn till
            omständigheterna befinnes rimligt och skäligt, varvid som riktpunkt
            bör gälla, att vederbörande erhåller full ersättning för inkomst-
            minskningen, dock högst 700 kronor. I fråga om den som icke åtnjuter
            liv- ränta på grund av sjukdomen synes dock en överflyttning till
            annat arbete, som ägt rum för mer än tio år sedan, icke böra komma
            i betraktande. TI övrigt synas i allt väsentligt de grunder för
            ersättningarnas bestämmande, som Landsorganisationen angivit,
            kunna vinna tillämpning. Utgår livränta, bör ersättningen utgå
            i form av tillägg till denna, motsvarande den inkomstminsk- ning
            — dock högst 700 kronor -— vederbörande fått vidkännas till följd
          </p>
          <pb facs="riksdagen-motions-pdf/data/1952/mot_1952__ak__452/mot_1952__ak__452-002.pdf"/>
          <p xml:id="i-BWqGxQxirb95FU5GiQFmnT">
            10 Motioner i Andra kammaren, nr 452.
          </p>
          <p xml:id="i-141zEGjXiqwR12ZCXoqGqR">
            därav, att han blivit helt arbetsoförmögen eller övergått till
            annan syssel- sättning. Däremot bör tilläggsersättningen icke
            utgå, om arbetaren kvar- stannar 1 det farliga arbetet, liksom
            tilläggsersättningen synes böra indragas, om han återtager detta
            arbete. Vid bedömande av inkomstminskningen bör hänsyn tagas även
            till den utgående livräntan. Beträffande dem som på grund av helinvaliditet
            åtnjuta full livränta är att märka, att vid ett genomförande av
            det förslag till ändring i olycksfallsförsäkringslagen, som jag
            tidigare i dag anmält, livräntan kommer att uppgå till "/i2 av
            arbetsinkomsten, om denna ej överstiger 7 200 kronor. Det synes
            rimligt att i ett sådant fall någon tilläggsersättning ej utgår
            liksom att även eljest tilläggsersättning icke får uppgå till
            så högt belopp, att den sjukes totala inkomst kommer att överstiga
            vad sålunda högst kan utgå i livränta.» Detta beslut om tillfälliga
            ersättningar till av silikos drabbade arbetare har upprepats vid
            1949, 1950 och 1951 års riksdagar. Vid det senaste tillfället,
            alltså vid 1951 års riksdag, motionerade undertecknad (IT: 297)
            om bl. a. en ökning av det maximerade ersättningsbeloppet från
            700 till 1400 kronor. I motiveringen för detta yrkande påvisades,
            att det i de flesta fall rörde sig om äldre arbetare med lång
            anställningstid, som drabbades av sjukdomen. Dessa arbetare hade
            i stor utsträckning s. k. topplöner, varför det här förefanns
            mycket stor risk för att ekonomiska skäl utgjorde ett hinder för
            en nödvändig överflyttning av de silikosskadade. De maximerade
            700 kronorna om året i ersättning stodo inte i någon som helst
            proportion till de inkomstförluster skickliga yrkesarbetare nödgades
            göra, då de för sin hälsas skull överflyttades till i allmänhet
            betydligt sämre betalt arbete. Den väldiga penningvärdeförsämring
            som ägt rum speciellt under det senaste året har åstadkommit att
            dessa tillfälliga ersättningar i många fall endast bli sådana
            på papperet. Den maximerade årsinkomsten på 6 600 kronor är ju
            i de tider vi nu genomleva inte av den storleksordningen, att
            den kan betraktas som en normal inkomst för de arbetare det här
            berör. I denna situation har bl. a. den fackliga rörelsen av försäkringsföretagen
            uppmärk- sammats på det ovan refererade yttrandet av departementschefen.
            Konsekven- serna av detta för de silikosskadades del är, att en
            hel del av dem få sina bidrag indragna. Man kan med full rätt
            påstå, att det försämrade läget på den ekonomiska politikens område
            gjort dessa tillfälliga ersättningar i stor utsträckning illusoriska.
            Då Landsorganisationen i början av år 1947 gjorde hemställan om
            ersätt- ning till silikosskadade, var läget ett helt annat än
            i dag. Enligt social- styrelsens rensade levnadskostnadsindex
            (1935 års serie) var indexsiffran för år 1947 156. I dag är siffran
            i samma serie 204. Detta betyder en försämring av läget från 1947
            till 1952 med i runt tal 30 procent. En dylik försämring drabbar
            ju inte minst dem som haft olyckan att bli icke helt arbetsoförmögna
            på grund av yrkessjukdomar. Om man således i avvaktan på en definitiv
            ut- formning av yrkesskadeförsäkringen, som inte är att förvänta
            vid innevarande riksdag, vill återställa det reella värde dessa
            tilläggsersättningar haft vid
          </p>
          <pb facs="riksdagen-motions-pdf/data/1952/mot_1952__ak__452/mot_1952__ak__452-003.pdf"/>
          <p xml:id="i-WSuWoj6z17FR4NRaQH4qwg">
            Motioner i Andra kammaren, nr 4dä2, 11
          </p>
          <p xml:id="i-PkiVgfL1DR3QYzCdxdfoaw">
            deras tillkomst, måste den maximala årsinkomsten uppräknas med
            30 procent och ersäbtningsbeloppet höjas. I fråga om ersättningsbeloppets
            storlek kan jag inte finna något skäl att frångå det yrkande som
            ställdes vid fjolårets riksdag, då de 700 kronorna om året, som
            nu utgå, redan vid starten visade sig vara för lågt tilltagna
            och i många fall betydde att silikossjuka av ekono- miska skäl
            tvingades stanna kvar i sitt hälsofarliga arbete. Med hänvisning
            till vad här anförts hemställes, att riksdagen för sin del måtte
            besluta om sådan ändring i gällande grunder för utbetalandet av
            tillfälliga ersättningar till av silikos drabbade arbetstagare,
            att maximibeloppen höjas från 700 till 1400 kronor och att den
            gräns på !"/12 av 7200 kronor, vid vilken ersättning högst kan
            utgå, höjes till 9360 kronor.
          </p>
          <p xml:id="i-Xy1QGGqxdANuHZvismNUZZ">
            Stockholm 1 januari 19352.
          </p>
          <p xml:id="i-8oSX81zUb7ZuqBW1KWSBEP">
            Gunnar Dahlgren.
          </p>
        </div>
      </div>
    </body>
  </text>
</TEI>
