<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00226">
  <teiHeader>
    <fileDesc>
      <titleStmt>
        <title>Diskriminering avseende pensionsförsäkringars förmånstagare</title>
        <author corresp="i-4Cqdpnmue4GNQh6HSQGRHK">av Peter Danielsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Diskriminering avseende pensionsförsäkringars förmånstagare</title>
          <idno type="rdwebb">GU02Sk226</idno>
          <rs type="number">Sk226</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk226/text</ref>
          <ref type="dokument_url_html">http://data.riksdagen.se/dokument/GU02Sk226</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk226</ref>
          <ref type="doc">http://data.riksdagen.se/fil/83C5D133-31E0-4FAB-8BFF-EA4BA7CA9AB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Cqdpnmue4GNQh6HSQGRHK</idno>
            <name>Peter Danielsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8KfXX89N3BFRiJncZe82aC" type="signed"/>
        <correspContext corresp="i-8KfXX89N3BFRiJncZe82aC">
          <note type="signatory" corresp="i-4Cqdpnmue4GNQh6HSQGRHK"/>
        </correspContext>
        <correspAction xml:id="i-FDELr4Ld3f22U1MQJcuykA" type="referral">
          <date when="2006-11-07"/>
        </correspAction>
        <correspAction xml:id="i-K1ff9YgC8pDGBgWYcEQ9Xt" type="dismissal">
          <date when="2006-11-07"/>
        </correspAction>
        <correspAction xml:id="i-5hgYZm13ChonUDEDGV7Dei" type="numbering">
          <date when="2006-10-31"/>
        </correspAction>
        <correspAction xml:id="i-C5WDrYqCM78WmB2JD3zwAt" type="submission">
          <date when="2006-10-31"/>
        </correspAction>
        <correspAction xml:id="i-4wT88gLDPS7c1cRxE5nkJA" type="transfer">
          <date when="2006-10-27"/>
        </correspAction>
        <correspAction xml:id="i-WiAnPjAp7PuVC9Y9kK8Rf" type="assigned"/>
        <correspContext corresp="i-WiAnPjAp7PuVC9Y9kK8Rf">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S1P8egg2FxLLJnTpEZGs5h" type="motBody">
        <div xml:id="i-DEfwQ3Sz8rHjMuNcQ9mEwU" type="motProposal" subtype="förslag">
          <head xml:id="i-X3JFsw71YKvfn9bzPMmf1q">
            Förslag till riksdagsbeslut
          </head>
          <p xml:id="i-S1eHk9mcoibAynqMP8ASCH">
            Riksdagen tillkännager för regeringen som sin mening vad i motionen
            anförs om att begränsningarna avseende förmånstagare till pensionsförsäkringar
            bör tas bort.
          </p>
        </div>
        <div xml:id="i-C5DzHRjV3Hsv3rReBDM3zr" type="motContent">
          <head xml:id="i-VfqjPwU9PNB7YpQCDMqxzJ" type="h1">
            Diskriminering avseende pensionsförsäkringars förmånstagare
          </head>
          <head xml:id="i-YT9SnRAAfCzo6mW9NiYwtE" type="h1">
            Motivering
          </head>
          <p xml:id="i-2LegkTbxDwDDNQm6VhCuZp">
            Den 1 januari 1994 ändrades kommunalskattelagens regler för pensionsförsäkringar
            så att även vuxna barn, över 20 år, kan insättas som förmånstagare
            till efterlevandepension. Tidigare kunde endast maka, make och
            sambo samt barn under 20 år få ut pengar från avliden persons
            pensionsförsäkring. Om inga sådana fanns tillföll det sparade
            kapitalet försäkringskollektivet, det vill säga andra försäkringstagare
            i försäkringsbolaget.
          </p>
          <p xml:id="i-MmygAyF9NVJHTNuekVbPfZ">
            Regeringens motiv till att utöka kretsen av förmånstagare 1994
            var att pensionsförsäkringar skulle kunna konkurrera med det nya
            individuella pensionssparandet (IPS), i vilket det sparade kapitalet
            tillfaller de efterlevande eller pensionsspararens dödsbo.
          </p>
          <p xml:id="i-7FWQ2vB1qBjSEG7oTQGFnc">
            I nu gällande inkomstskattelag, som har efterträtt tidigare gällande
            kommunalskattelag, finns bestämmelser som reglerar vilka som får
            komma i fråga som förmånstagare till en pensionsförsäkring. Reglerna
            gäller såväl privata försäkringar som tjänstepensionsförsäkringar.
            I dagsläget är det make, maka, sambo (inklusive före detta makar
            och sambor), barn och makes och sambos barn.
          </p>
          <p xml:id="i-55FMe69MeRiNS21V3a9Xh1">
            Det innebär att barnbarn, syskon, syskonbarn eller andra familjemedlemmar
            inte får komma i fråga som förmånstagare. Konsekvensen blir en
            kraftig inskränkning av vissa medborgares frihet. Exempelvis kan
            ensamstående utan barn inte sätta in någon förmånstagare, vilket
            med tanke på att det rör sig om ett privat sparande är helt orimligt.
            Dessutom skulle en situation kunna uppkomma där försäkringstagaren
            får låta pengar gå vidare till sambos barn, men inte till sina
            egna barnbarn eller till syskonbarn, vilket kan vara aktuellt
            om eget barn avlidit. Om av lagen godkända förmånstagare saknas
            försvinner pengar rakt in i försäkringskollektivet.
          </p>
          <p xml:id="i-2SkEVkswskYMwnhW4nEnC4">
            Ett annat exempel med orimliga konsekvenser är följande: en ensamstående
            man på 60 år dör och efterlämnar barn ett, 35 år, barn två, 33
            år, samt ett avlidet barn tres barn på 5 år. Det finns pensionskapital
            om 600 000 kronor med efterlevandeskydd. Med nuvarande regler
            får barn ett och barn två vardera 300 000 kronor medan barnbarnet
            inte får något alls. Det går att med fog ifrågasätta om dagens
            ordning medför att pengarna hamnar där de bäst behövs. Är det
            hos de etablerade barnen med inkomster eller hos barnbarnet som
            förlorat en av sina försörjare som pengarna behövs bäst? Jag anser
            att det skall vara upp till försäkringstagaren att, utan inskränkningar
            från staten, bestämma vem som skall vara förmånstagare.
          </p>
          <p xml:id="i-SFuJ9uq1qrkBX9di7apAZ">
            Reglerna är för övrigt helt inkonsekventa. Inom ramen för IPS,
            som enbart kan tecknas av privatpersoner, kan försäkringstagaren
            testamentera det sparade kapitalet utan begränsningar. I konsekvens
            med det bör samtliga begränsningar för övriga pensionsförsäkringar
            också tas bort. Inte minst om de konkurrensargument, i förhållande
            till IPS, som användes för att motivera utvidgningen av förmånstagarkretsen
            år 1994 ska fullföljas.
          </p>
          <p xml:id="i-WUoHUTayCvkWououE34idZ">
            Det är min uppfattning att staten inte skall ha synpunkter på
            vem som är förmånstagare. Staten skall inte heller ha synpunkter
            på familjebildning. Den som väljer att leva ensam och utan barn
            skall inte diskrimineras. Staten skall inte heller bidra till
            att vissa familjemedlemmar diskrimineras. Varför skall exempelvis
            sambos barn kunna bli förmånstagare, men inte eget barnbarn eller
            syskonbarn?
          </p>
          <p xml:id="i-KjNmGTawbUCzPSWTCz8qrV">
            Begränsningarna avseende förmånstagare till pensionsförsäkringar
            vars premie är avdragsgill bör tas bort. Envar skall själv få
            bestämma över sina pengar, utan pekpinnar från staten. Det är
            ju den enskilde eller dennes arbetsgivare som har betalat in de
            medel som utgör pensionen.
          </p>
        </div>
        <div xml:id="i-UJZNU5UMgD7h8FUbF6Ttfi" type="motSignatures">
          <list xml:id="i-M4LQb76ATzJvMiGBT7wDZe">
            <item xml:id="i-LJRUsHeixadVjbuQ2yERF6" who="i-4Cqdpnmue4GNQh6HSQGRHK">
              Peter Danielsson (m)
            </item>
          </list>
        </div>
      </div>
    </body>
  </text>
</TEI>
