<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00338">
  <teiHeader>
    <fileDesc>
      <titleStmt>
        <title>Minskad energianvändning</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad energianvändning</title>
          <idno type="rdwebb">GX02N338</idno>
          <rs type="number">N338</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N338/text</ref>
          <ref type="dokument_url_html">http://data.riksdagen.se/dokument/GX02N338</ref>
          <ref type="dokumentstatus_url_xml">http://data.riksdagen.se/dokumentstatus/GX02N338</ref>
          <ref type="doc">http://data.riksdagen.se/fil/C15EECDF-B4FF-4ECF-A40C-A4B3A2053A08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ri2GBRiPeWaTBtDZfSRb1N" type="signed"/>
        <correspContext corresp="i-Ri2GBRiPeWaTBtDZfSRb1N">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-5PhRkfqZmHodzXGa5cTDqY" type="numbering">
          <date when="2009-10-06"/>
        </correspAction>
        <correspAction xml:id="i-G4n8CG6Vys2yypfweNA6tj" type="submission">
          <date when="2009-10-05"/>
        </correspAction>
        <correspAction xml:id="i-Tz8hdvr4XFx8EKFT3Mxx7X" type="transfer">
          <date when="2009-10-04"/>
        </correspAction>
        <correspAction xml:id="i-MYhgKt71M6HN2o27PzbnSB" type="assigned"/>
        <correspContext corresp="i-MYhgKt71M6HN2o27PzbnSB">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JDoWHYXkeqeQBFrcsAVDCw" type="motBody">
        <div xml:id="i-6zRVEnGfjdoE1zKkbqzywz" type="motProposal" subtype="förslag">
          <head xml:id="i-WHbwgrAXHGhqEDcjjbveEq">
            Förslag till riksdagsbeslut
          </head>
          <list xml:id="i-TzdiLmUPb8Bi5wfV98g3rn" style="ol">
            <item xml:id="i-2qEhjgU7Dadrs3ALgqva3U">
              Riksdagen tillkännager för regeringen som sin mening vad som
              anförs i motionen om att införa ett mål för minskad total energianvändning.
            </item>
            <item xml:id="i-KuzFXh3jwmDvZ1dJhH1qnJ">
              Riksdagen tillkännager för regeringen som sin mening vad som
              anförs i motionen om att utreda ett system för vita certifikat.
            </item>
            <item xml:id="i-JL6gjqG7naX82qxiBQoT8p">
              Riksdagen tillkännager för regeringen som sin mening vad som
              anförs i motionen om att använda den offentliga upphandlingen
              för att minska energianvändningen. 1
            </item>
            <item xml:id="i-4w4nnWdRKpPqkjZmq8QXub">
              Riksdagen tillkännager för regeringen som sin mening vad som
              anförs i motionen om att öka insatserna för riktad offentlig teknikupphandling.
            </item>
            <item xml:id="i-P9pz3BPTJF2DKkHNJxuNaw">
              Riksdagen tillkännager för regeringen som sin mening vad som
              anförs i motionen om att nätavgiften för eldistribution bör slopas
              och läggas in i det rörliga elpriset.
            </item>
            <item xml:id="i-H67VUrZvunLo7k5uSd1hgH">
              Riksdagen tillkännager för regeringen som sin mening vad som
              anförs i motionen om att timmätning av el bör införas i alla hushåll.
            </item>
          </list>
          <p xml:id="i-8ErWEEfAU7cN8pSJVcghxF">
            1 Yrkande 3 hänvisat till FiU.
          </p>
        </div>
        <div xml:id="i-BguSrUHCyEAmps4Wvuc9Sd" type="motContent">
          <head xml:id="i-BRHt7DvVvth3NETjuj5wqD" type="h1">
            Motivering
          </head>
          <p xml:id="i-Gq4DMDatGw3nT5vAAybsBw">
            Regeringen har föreslagit ett mål för energieffektivisering med
            20 procent till år 2020. Enligt proposition 2009/10:1 uttrycks
            målet som ett sektorsövergripande mål om minskad energiintensitet
            om 20 procent mellan år 2008 och 2020. Ett mellanliggande mål
            är att energibesparingen år 2010 är minst 6,6 procent av det årliga
            genomsnittet för energianvändningen 20012005.
          </p>
          <p xml:id="i-WCbkvEDATH3UyhuBitNxPR">
            Annorlunda uttryckt innebär regeringens förslag att användningen
            av energi per BNP-enhet ska minska. Den energi som går åt för
            att producera en krona i BNP ska vara 20 procent lägre år 2020
            jämfört med idag.
          </p>
          <p xml:id="i-4EfNBUvSgWfM8rq17RZ35g">
            I verkligheten är detta långt ifrån radikalt. Utvecklingen visar
            att en sådan effektivisering som regeringen föreslår redan sker.
            Varje år minskar den mängd energi som behövs för att skapa en
            krona BNP i Sverige med mellan 1,5 och 2 procent. Energimyndigheten
            förväntar i sin prognos, baserad på styrmedel beslutade till och
            med halvårsskiftet 2008, en energieffektivisering på nära 2 procent
            årligen fram till 2020. Mellan år 2008 och 2020 är alltså den
            naturliga eller spontana effektiviseringen cirka 20 procent. Regeringens
            mål är alltså vad som brukar kallas Business as usual, energiintensiteten
            ska minska enligt prognos, lika mycket som den gör nu inte mer.
          </p>
          <p xml:id="i-K46vX4fSjmG8Qg2twFXJmF">
            I EU:s klimat- och energipaket finns ett liknande men betydligt
            mer ambitiöst mål: I mars 2007 enades EU:s stats- och regeringschefer
            om att betona behovet av att öka energieffektiviteten i EU i syfte
            att uppnå besparingsmålet om 20 procent av den beräknade primära
            energianvändningen. Men till skillnad från regeringens mål innebär
            EU:s mål en årlig energibesparing på ca 1,5 procent per år fram
            till 2020 jämfört med prognosen för energiförbrukningen för 2020.
            EU:s mål, som regeringscheferna ställt sig bakom, innebär alltså
            en total energieffektivisering på ca 3,3 procent per år, dvs.
            1,5 procent högre än det svenska målet.
          </p>
          <p xml:id="i-Nrr4WmP5KS4CKXeQCN7p2M">
            EU:s mål är alltså betydligt mer radikalt än det mål som den
            svenska regeringen har satt upp. Troligen kommer regeringens låga
            ambitioner för effektivisering att leda till en ökad energianvändning
            totalt sett eftersom den ekonomiska tillväxten kan antas bli större
            än effektiviseringsmålet.
          </p>
          <p xml:id="i-52EZBvzDADNi3w6cV2v83D">
            Miljöpartiet anser att det viktiga är att fokusera på en minskad
            energianvändning, inte bara att användningen ska bli mer effektiv.
            Effektiviseringsmål är som framgår ovan komplexa att jobba med
            och resultatet är inte nödvändigtvis en minskad energianvändning.
            För klimatet är det däremot den totala energianvändningen som
            räknas eftersom den är direkt kopplad till utsläppen av växthusgaser.
            Därför anser vi att Sverige bör ha som mål att minska energianvändningen
            totalt, och inte bara relativt.
          </p>
          <p xml:id="i-Navm7TaLYUoG6iUA2WqhoC">
            Sådana mål finns på flera ställen i världen. I Danmark finns
            till exempel en partiöverskridande överenskommelse om att minska
            energianvändningen med två procent till år 2011 jämför med år
            2006. Sveriges mål bör vara mer långsiktigt och gå fram till 2020
            som är det målår EU föreslagit för energieffektivisering.
          </p>
          <head xml:id="i-TsFUAzTEUTABYm29EKs5EN" type="h2">
            Vita certifikat
          </head>
          <p xml:id="i-LZdQ9TX9vcJdovNm97KreJ">
            Vita elcertifikat skulle på samma sätt som dagens gröna elcertifikat
            kunna skapa en marknad för energieffektiviseringar. I ett sådant
            system måste alla elleverantörer medverka till att elanvändningen
            effektiviseras med motsvarande till exempel minst en procent av
            den mängd el de säljer. Det är valfritt om man vill genomföra
            åtgärderna själv eller köpa intyg vita certifikat från andra aktörer
            som visar att de har minskat energianvändningen lika mycket. Vilka
            investeringar, till exempel byte till treglas­fönster och elsnåla
            vitvaror i hyresfastigheter, som ger rätt till försäljning av
            vita certifikat bestäms av Energimyndigheten.
          </p>
          <p xml:id="i-G2ZjBDDtnYQMSjFw8osA4y">
            I ett system med vita certifikat kommer marknaden att efterfråga
            de billigaste effektiviseringsåtgärderna, vilket ger möjlighet
            att styra resurserna till de mest kostnadseffektiva besparingsåtgärderna.
            Regeringen bör snarast tillsätta en utredning som kan föreslå
            en lämplig utformning av ett system för vita elcertifikat.
          </p>
          <head xml:id="i-KnfTgJLnAvM3C5aTSkXm9T" type="h2">
            Använd den offentliga upphandlingen
          </head>
          <p xml:id="i-3KqaQvtaeoPxec3vYTRbNJ">
            Den offentliga sektorn måste bli bättre på att ställa tydliga
            krav på energieffektivitet i sin upphandling. Ett krav bör vara
            att man väljer apparater och system med en energiprestanda som
            är inom den bästa fjärdedelen på marknaden. På så sätt utnyttjas
            den ekonomiska kraften i den offentliga upphandlingen som en kraftfull
            hävstång för energieffektivisering samtidigt som efterfrågan på
            energisnåla lösningar ökar.
          </p>
          <p xml:id="i-MMNJsafRLfVEX23Cs7wZqU">
            Stat, landsting och kommuner är sammantaget en mycket viktig
            aktör både ekonomiskt och energimässigt. Energimyndigheten uppskattar
            att kommunerna använder omkring 30 TWh energi per år, vilket är
            sju procent av den totala energianvändningen i landet. Den offentliga
            upphandlingen omsätter omkring 400 miljarder kronor årligen, vilket
            är mer än 15 procent av BNP. Genom att använda den offentliga
            upphandlingen på ett sätt som driver fram ny energiteknik kan
            en mycket snabb omställning av marknaden komma till stånd.
          </p>
          <p xml:id="i-47rC5WN4r69pfgzB2AGw3s">
            Lagstiftningen om offentlig upphandling utgör inget hinder för
            den som vill ställa krav på energieffektivitet vid upphandling
            av utrustning och system. Tvärtom understöds sådana strävanden.
          </p>
          <head xml:id="i-9tXRiuCHDqwyQKUTnNCmtS" type="h2">
            Ökade insatser för riktad offentlig teknikupphandling
          </head>
          <p xml:id="i-UqkAnTePMAQQpQdwxyRbEV">
            Riktad offentlig teknikupphandling är ett mycket effektivt sätt
            att pressa marknaden mot ökad resurseffektivitet och minskad miljöpåverkan.
            Riktad upphandling kan också få ut nya produkter på marknaden
            med bättre prestanda än vad som tidigare kunnat köpas. Vi vill
            öka insatserna för riktad offentlig teknikupphandling genom att
            öka resurserna till Energimyndigheten så att den kan fungera som
            en samordnande aktör som för samman offentliga aktörer till gemensamma
            upphandlingar av effektiv teknik.
          </p>
          <head xml:id="i-Yaa2W49ggDXUsahzY7Tf8V" type="h2">
            Inför timmätning av el i alla hushåll
          </head>
          <p xml:id="i-7CnPui1Ev8ipujzwPWyv7Z">
            Idag har elkonsumenterna i praktiken inga andra möjligheter att
            reagera på det elpris man erbjuds än att avstå från att konsumera.
            Avregleringen av elmarknaden är inte fullt genomförd och systemen
            för korttidsmätning av elanvändningen är inte utvecklade. Möjligheterna
            att anpassa sig efter ändrad tillgång och pris på el är begränsade
            på grund av outvecklade system för prissättning och prisinformation.
            Med elmätare som registrerar elanvändningen timme för timme, i
            kombination med differentierade elpriser, får elkunderna mycket
            större möjlighet och motiv att styra sin elanvändning bort från
            de effekttoppar då elen är som dyrast att producera. Det innebär
            att energisystemet avlastas och utnyttjas effektivare.
          </p>
          <head xml:id="i-TjZ3fzjKHbNJudxhSYH1s4" type="h2">
            Slopa nätavgiften
          </head>
          <p xml:id="i-LWeBxw3RPHoWwFEHW7ummP">
            Mellan 10 och 30 procent av hushållens elkostnad utgörs av den
            fasta nätavgiften, som konsumenterna i praktiken inte kan påverka
            genom att minska sin elanvändning. Nätavgiften försvagar därför
            prisincitamentet för energieffektivisering i hushållen. För att
            få en bättre styrning bör distributionskostnaderna istället bakas
            in i det elpris elföretagen tar ut av sina kunder. Genom att ha
            ett rakt elpris utan fasta kostnader blir åtgärder för energieffektivisering
            i hushållen med en gång lönsammare. En minskad elanvändning minskar
            också behovet av utbyggd distributionskapacitet, vilket sänker
            distributionskostnaderna. Det är därför också bra för samhällsekonomin.
          </p>
        </div>
        <div xml:id="i-FBRJ4xFD5y61nY7wjYkKrN" type="signatureBlock">
          <list xml:id="i-Ncju7KEr6FjfNEhAM4itr7">
            <item xml:id="i-8smuHqsrmwsVA2TYM4uoXQ" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-6DZvf9tXQr1b2QfhasEo37" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-MmgefjjQEkwBLsis9gUrEw" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
            <item xml:id="i-Sh7xiexRLvuWuXASUqDBca" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-LwbNCE6uPAnMjbtU3eFz2k" who="i-PPtpTU7erj7n8C4rdQihuK" type="signature">
              Lage Rahm (mp)
            </item>
            <item xml:id="i-XQMUzDDQyTL6xaLAgAPH6m" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
