<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00365">
  <teiHeader>
    <fileDesc>
      <titleStmt>
        <title>Utvidgad förskrivningsrätt för sjuksköterskor och barnmorskor</title>
        <author corresp="i-JSSYZnWrKjtbfWDmu1qLSb">av Magdalena Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvidgad förskrivningsrätt för sjuksköterskor och barnmorskor</title>
          <idno type="rdwebb">GY02So365</idno>
          <rs type="number">So365</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So365/text</ref>
          <ref type="dokument_url_html">http://data.riksdagen.se/dokument/GY02So365</ref>
          <ref type="dokumentstatus_url_xml">http://data.riksdagen.se/dokumentstatus/GY02So365</ref>
          <ref type="doc">http://data.riksdagen.se/fil/C526342C-FF54-48A1-BBC1-4A1B0C1E1390</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cry1vkJmLxU1efPtbBjfjN" type="signed"/>
        <correspContext corresp="i-Cry1vkJmLxU1efPtbBjfjN">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-7E6Q94j2j8rkgJ8VqXoyWF" type="numbering">
          <date when="2010-10-28"/>
        </correspAction>
        <correspAction xml:id="i-25nYaunW1bjcd1AFx5dkW2" type="submission">
          <date when="2010-10-26"/>
        </correspAction>
        <correspAction xml:id="i-7wSPAhvxy7HEN2Qj9ZK6Gw" type="transfer">
          <date when="2010-10-26"/>
        </correspAction>
        <correspAction xml:id="i-H7cL75WcXVZEcpp4uX6UXU" type="assigned"/>
        <correspContext corresp="i-H7cL75WcXVZEcpp4uX6UXU">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EffhhKhze3CB68hVq5eqkF" type="motBody">
        <div xml:id="i-3LUBJ8SsW51dcqvvr6gSpL" type="motSummary">
          <head xml:id="i-MyrWyoCW5dGxi7kPsXM8qs">
            Sammanfattning
          </head>
          <list xml:id="i-Fpvdn8oXvsMcCGhZNWKgXP" style="ul">
            <item xml:id="i-Te9VrgQVZcJyUNtjnhHSYc">
              Förskrivningsrätten för sjuksköterskor bör inte vara begränsad
              till tjänst eller verksamhetsområde, utan enbart till kompetensen.
            </item>
            <item xml:id="i-GEHnLt4sxYdD2rCc4yEsr4">
              Ta bort kravet på att det ska vara fråga om offentligt finansierad
              verksamhet.
            </item>
            <item xml:id="i-7u1Hg7tKruvPM8AGBwFSph">
              Inom vissa specifika områden borde prövas att ge sjuksköterskor
              en utökad förskrivningsrätt inom ramen för särskilda vårdprogram.
            </item>
            <item xml:id="i-GNePK5R7C1pySPEWNaERqr">
              Sjuksköterskor med förskrivningsrätt bör få behörighet att förskriva
              alla receptfria läkemedel.
            </item>
            <item xml:id="i-UCrfLHGGZSXfJ8Vz44pPF6">
              De läkemedel som sjuksköterskor ska få förskriva, och som inte
              är receptfria, bör regleras av Läkemedelsverket.
            </item>
            <item xml:id="i-LpdZJLHocboFwPG5m1dgGq">
              Utöka barnmorskornas förskrivningsrätt till att avse fler områden
              än preventivmedel.
            </item>
          </list>
        </div>
        <div xml:id="i-2VvNCz8MYk4fNzCqjD9NJG" type="motProposal" subtype="förslag">
          <head xml:id="i-TwKLvxkbtwsJSR9ASPgQsb">
            Förslag till riksdagsbeslut
          </head>
          <p xml:id="i-VJdPRN89rQ8fzSoLjRvdrr">
            Riksdagen tillkännager för regeringen som sin mening vad som
            anförs i motionen om att utvidga förskrivningsrätten för sjuksköterskor
            och barnmorskor.
          </p>
        </div>
        <div xml:id="i-DpSM5UptrCcRYL4MWfmm2H" type="motContent">
          <head xml:id="i-5aifV9tgPEHebeTnMJNBdU" type="h1">
            Bakgrund
          </head>
          <head xml:id="i-Y9DWDC6zXq7Dg3xA1KDQff" type="h2">
            Sjuksköterskor
          </head>
          <p xml:id="i-M5yZXxvNGZdPMbuRwf5THd">
            Förskrivningsrätten för sjuksköterskor regleras i Socialstyrelsens
            föreskrifter (SOSFS 2001:16) om kompetenskrav för sjuksköterskor
            vid förskrivning av läkemedel. För att få förskriva läkemedel
            krävs att vissa utbildningskrav är uppfyllda. Kraven omfattar
            bl.a. farmakologi och sjukdomslära.
          </p>
          <p xml:id="i-UzfbYrGNR1zSadAHpGFCBp">
            För att distriktssköterskor ska använda sin förskrivningsrätt
            krävs att de tjänstgör inom landstingens eller kommunernas primärvård
            eller äldrevård. För andra sjuksköterskor än distriktssköterskor
            krävs att de tjänstgör vid särskilda boenden eller hemsjukvård
            inom kommunens hälso- och sjukvård för äldre eller funktionshindrade
            eller inom motsvarande offentligt finansierad verksamhet. Med
            landsting eller kommun jämställs privata vårdgivare som utför
            motsvarande uppgifter med offentlig finansiering.
          </p>
          <p xml:id="i-VkZBRvZesR6ed38nBiE1J">
            Sjuksköterskor som arbetar i privat finansierad verksamhet får
            inte förskriva läkemedel. Omfattningen av sjuksköterskors förskrivningsrätt
            regleras av en bilaga till föreskriften. Många av de läkemedel
            som finns upptagna i bilagan är läkemedel som är receptfria, dvs.
            de kräver inte förskrivning för att patienten ska få dem.
          </p>
          <head xml:id="i-5XmgxmZLtoncAXUcBbCB8A" type="h2">
            Barnmorskor
          </head>
          <p xml:id="i-DPFbx7zNyWedKDpMPW921U">
            Barnmorskors förskrivningsrätt regleras av Socialstyrelsens föreskrifter
            och allmänna råd (SOSFS 1996:21) om rätt för barnmorskor att förskriva
            läkemedel i födelsekontrollerande syfte. Krav för förskrivningsrätt
            är utbildning i preventivmedelsrådgivning och adekvat inskolning.
            Omfattningen av barnmorskors förskrivningsrätt regleras av Läkemedelsverket
            genom bilagor till Läkemedelsverkets föreskrifter (LVFS 2009:13)
            om förordnande och utlämnande av läkemedel och teknisk sprit.
          </p>
          <head xml:id="i-MZ1sbud5px46dRVfmxyV43" type="h1">
            Utvidgad förskrivningsrätt
          </head>
          <head xml:id="i-8C5vsgrpF5A9civdJzJxdh" type="h2">
            Sjuksköterskor
          </head>
          <p xml:id="i-HuufYoEzrn7ENAckGNT4T">
            Sjuksköterskor med förskrivningsrätt inom sitt kompetensområde
            kan ge patienterna en bättre vård ur ett helhetsperspektiv och
            en snabbare tillgång till läkemedel. Förskrivningsrätt ger sjuksköterskor
            ökad kunskap om läkemedels verkan och biverkan. Patienter och
            närstående får därmed bättre rådgivning och information. Förskrivningsrätten
            leder också till bättre kommunikation mellan sjuksköterskan och
            andra professioner om patientens vårdbehov.
          </p>
          <p xml:id="i-BrAjBaxPJimSV27KnfZFLV">
            Förskrivningsrätten medför ett mervärde för patienten också genom
            att andra behandlingsalternativ övervägs. Förskrivningsrätten
            kan underlätta för äldre funktionshindrade och andra som har svårigheter
            att ta sig till vårdcentral eller annan mottagning där läkare
            finns. Förskrivning i hemmiljö kan underlätta kommunikationen,
            speciellt med äldre patienter. Patienter får en bättre omvårdnad.
          </p>
          <p xml:id="i-Pc2bVd7Bg7HmsK3jE7cZUb">
            Frågor om utvidgning av förskrivningsrätten har under flera år
            tagits upp med Socialstyrelsen av vårdgivare som Västra Götalandsregionen
            och professionella organisationer som Vårdförbundet och riksföreningarna
            för skolhälsovård och distriktssköterskor. Kraven har utgått från
            önskemål om att höja kvaliteten i vården och utnyttja den kompetens
            som finns i vården på ett bättre sätt. Kraven har sedan 2005 avvisats
            av Socialstyrelsen med hänvisning till att det pågår en översyn
            av regleringen. Samtidigt har bilagan med förteckningen över de
            läkemedel som ingår i förskrivningsrätten uppdaterats regelbundet
            efter ansökningar från läkemedelsföretagen. Detta har Socialstyrelsen
            motiverat med att läkemedelsföretagen inte kan konkurrera på lika
            villkor om deras ansökningar inte prövas.
          </p>
          <p xml:id="i-XPSXdKAzFhWfjiUfxkN4bh">
            Det nuvarande regelverket begränsar förskrivningsrätten för sjuksköterskor
            till tjänstgöring inom primärvård, hemsjukvård och kommunal hälso-
            och sjukvård för äldre och funktionshindrade. Det finns även andra
            områden inom vården där sjuksköterskor och distriktssköterskor
            borde kunna utnyttja sin kompetens som förskrivare, t.ex. inom
            företagshälsovård och skolhälsovård.
          </p>
          <p xml:id="i-V8ATNWV7QG5QwBRzDtahAu">
            Kravet på att det ska vara fråga om offentligt finansierad verksamhet
            hindrar sjuksköterskor och distriktssköterskor från att vara verksamma
            i den privat finansierade vården.
          </p>
          <p xml:id="i-7L6JZX71JTovMGbQaKsBLA">
            Förskrivningsrätten bör inte vara begränsad till tjänst eller
            verksamhetsområde, utan enbart till kompetensen, som för t.ex.
            läkare.
          </p>
          <p xml:id="i-LCR6wDS8Pzqh3HGYFqW1wY">
            Inom vissa specifika områden borde prövas att ge sjuksköterskor
            en utökad förskrivningsrätt inom ramen för särskilda vårdprogram.
            Detta skulle t.ex. kunna vara aktuellt inom diabetesvård, där
            sjuksköterskor skulle kunna iterera recept till välinställda patienter.
          </p>
          <p xml:id="i-PV1SCUY7tazupKpHfJh2uK">
            Sjuksköterskor med förskrivningsrätt bör få behörighet att förskriva
            alla receptfria läkemedel. De receptfria läkemedlen ska inte behöva
            förtecknas i en särskild bilaga, vilket är fallet med receptbelagda
            läkemedel.
          </p>
          <p xml:id="i-DR2dJBRj3Lj8wVMUjYo16U">
            De läkemedel som sjuksköterskor ska få förskriva och som inte
            är receptfria bör regleras av Läkemedelsverket precis som för
            barnmorskor och andra yrkesgrupper som har förskrivningsrätt.
          </p>
          <head xml:id="i-MjqBD2BAPmsM2ipxxqGkiv" type="h2">
            Barnmorskor
          </head>
          <p xml:id="i-FG6NgswCMVy4Zobao7ADZf">
            Barnmorskor arbetar i hög grad självständigt även med andra frågor
            än preventivmedelsrådgivning, t.ex. klimakteriebesvär, inkontinens
            och amning. Sjuksköterskor med förskrivningsrätt kan förskriva
            läkemedel för inkontinens, slemhinnebesvär och amningsstimulans
            till skillnad från barnmorskor, trots att den senare gruppen kommer
            i kontakt med patienter med sådana problem i minst lika stor utsträckning.
            Man bör därför överväga en utökning av barnmorskornas förskrivningsrätt.
            Förskrivningsrätten skulle t.ex. även kunna omfatta iterering
            av recept på östrogen till äldre, syntocinon i anslutning till
            amning samt antibiotika vid enklare urinvägsinfektioner och sexuellt
            överförbara sjukdomar.
          </p>
        </div>
        <div xml:id="i-LoFhBHPNecyiqEmuUfuGj6" type="motSignatures">
          <list xml:id="i-EQfEfwgUTsDcMWJGqaFuLv">
            <item xml:id="i-WNKRUAALNdqUJ2xuDXavzp" who="i-JSSYZnWrKjtbfWDmu1qLSb">
              Magdalena Andersson (M)
            </item>
          </list>
        </div>
      </div>
    </body>
  </text>
</TEI>
