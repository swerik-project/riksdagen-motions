<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00359">
  <teiHeader>
    <fileDesc>
      <titleStmt>
        <title>Forum för levande historias uppdrag</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forum för levande historias uppdrag</title>
          <idno type="rdwebb">GW02Kr359</idno>
          <rs type="number">Kr359</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr359/text</ref>
          <ref type="dokument_url_html">http://data.riksdagen.se/dokument/GW02Kr359</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr359</ref>
          <ref type="doc">http://data.riksdagen.se/fil/EF7BFD9B-860D-495D-88FB-7BAEAEE99C68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3zBhKjhw5KRbCMTbdxdRzH" type="signed"/>
        <correspContext corresp="i-3zBhKjhw5KRbCMTbdxdRzH">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-WidqzTuDSK22dTwaNVPKdx" type="numbering">
          <date when="2008-10-08"/>
        </correspAction>
        <correspAction xml:id="i-W63zJy9AYP5R3v1X4x6hCN" type="submission">
          <date when="2008-10-07"/>
        </correspAction>
        <correspAction xml:id="i-3oQq142ByEtNvLsS1XkHkn" type="transfer">
          <date when="2008-10-07"/>
        </correspAction>
        <correspAction xml:id="i-5Uz9ez7EKAvtBUsnmkTY9T" type="assigned"/>
        <correspContext corresp="i-5Uz9ez7EKAvtBUsnmkTY9T">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GQkTjvkG6zTyYh4pQhMfZo">
            Förslag till riksdagsbeslut
          </head>
          <list style="ol">
            <item xml:id="i-YSq9yTYAkRQikPB3zNTRvF">
              Riksdagen tillkännager för regeringen som sin mening vad som
              anförs i motionen om Forum för levande historias samarbete med
              organisationen Upplysning om kommunismen.
            </item>
            <item xml:id="i-CYab2Wvag2eSsnLevDTTdr">
              Riksdagen tillkännager för regeringen som sin mening vad som
              anförs i motionen om att informationsarbetet om Förintelsen ska
              inkludera även andra minoriteter som drabbades.
            </item>
            <item xml:id="i-RxWUHKrJUPEqhZBhz5or6f">
              Riksdagen tillkännager för regeringen som sin mening vad som
              anförs i motionen om lärarnas utbildning och fortbildning om nationalsocialismens
              och kommunismens brott mot mänskligheten och civilisationen. 1
            </item>
          </list>
          <p xml:id="i-4wn7avfYFyw7Ltw8xRdwQi">
            1 Yrkande 3 hänvisat till UbU.
          </p>
        </div>
        <div type="motContent">
          <head xml:id="i-Fm3GYtxEtdGpTszNcBTDfY" type="h1">
            Upplysning kring kommunismens brott mot mänskligheten
          </head>
          <p xml:id="i-2FsonKCHPXwTHAHXeKBddR">
            Forum för levande historia utför ett mycket angeläget arbete
            för att upplysa om Förintelsen, andra brott mot mänskligheten
            och folkmord samt olika former av intolerans. Enligt regleringsbrevet
            har myndigheten till uppgift att främja arbete med demokrati,
            tolerans och mänskliga rättigheter med utgångspunkt i Förintelsen.
            I fokus står också demokrati, tolerans och människors lika värde,
            och sedan december 2006 ska också kommunismens brott mot mänskligheten
            uppmärksammas.
          </p>
          <p xml:id="i-Utbv8UPyPJsg8RX8ATZWw1">
            I sitt nya uppdrag att belysa och informera om kommunismens brott
            mot mänskligheten har myndigheten avgränsat sitt uppdrag för att
            göra det möjligt att arbeta med. Detta är förståeligt. Samtidigt
            är det viktigt att myndigheten inte avgränsar uppdraget på ett
            sätt som förringar de inneboende mekanismerna i kommunismens tanke
            om enpartidiktatur, som alltsedan dess uppkomst lett till förskräckliga
            övergrepp mot människor och brott emot mänskligheten. Exempel
            på detta är Sovjetunionen, Rumänien, Kina, Nordkorea, Kambodja,
            Kuba och Vietnam. Det är just kommunismens brott mot mänskligheten
            som ska belysas i Forum för levande historias arbete.
          </p>
          <p xml:id="i-HoAJMbZzFV5jMZjvYuEqaM">
            Vi ska inte heller glömma bort att allvarliga övergrepp fortgår
            alltjämt i kommunistiska diktaturer i vår värld anno 2008.
          </p>
          <p xml:id="i-7GbrUuL4jwqCSWC4XPAr7N">
            När det gäller upplysningen kring Förintelsen råder konsensus
            om nationalsocialismens avskyvärdhet, och vi har inte heller något
            nationalsocialistiskt parti i vår riksdag. När det gäller kommunismens
            brott mot mänskligheten kompliceras problematiken av att det än
            i dag finns de som identifierar sig som kommunister eller hyser
            stor förståelse för dess ideologi.
          </p>
          <p xml:id="i-JyqZdUgXB1pL5QhRVXBsjo">
            När det gäller att motverka till exempel hat mot judar, muslimer
            och homosexuella samarbetar Forum för levande historia med andra
            organisationer. Däremot har myndigheten valt att inte samarbeta
            med organisationen Upplysning om kommunism (UOK) när det gäller
            uppdraget att upplysa om kommunismen. Detta är olyckligt, särskilt
            som myndighetens regleringsbrev säger att arbetet ska ske genom
            bred samverkan med berörda myndigheter, institutioner, organisationer
            och föreningar.
          </p>
          <p xml:id="i-V25V6N6ifMq38aoRcDeLbq">
            Forum för levande historia markerade bland annat detta genom
            att utebli vid invigningen av utställningen Kriget efter kriget
            i Stockholms stadshus onsdagen den 14 november 2007, trots att
            såväl Litauens president Valdas Adamkus som den svenske utbildningsministern
            Jan Björklund deltog. Utställningen handlade om det litauiska
            gerillakriget mot den sovjetryska, kommunistiska ockupationen
            av vårt baltiska grannland efter 1945. Frånvaron sågs av många
            som förvånande i ett läge när denna statliga myndighet nyligen
            fått ett vidgat uppdrag från regeringen att även informera om
            kommunismen och kommunismens brott mot mänskligheten.
          </p>
          <p xml:id="i-6ctA95DqNbJ8LyFTuTh9bC">
            Överintendenten för Forum för levande historia Eskil Franck har
            gjort klart att myndigheten inte ska ha något samarbete med just
            UOK som var svensk huvudarrangör för utställningen. Jag menar
            tvärtom att myndigheten bör uppmuntras att arbeta med denna organisation,
            som ligger långt framme med det arbete Forum för levande historia
            nu också påbörjat på ett för övrigt framgångsrikt sätt.
          </p>
          <p xml:id="i-E6QG5hvfQUR8gKavGYu3Qh">
            Inte minst på sin hemsida lyckas UOK beskriva kommunismens brott
            mot mänskligheten, människovärdet och civilisationen på ett klarläggande
            sätt:
          </p>
          <p xml:id="i-2CBLTbsZxAjUUwfm519doc">
            Det pris människorna i de kommunistiska diktaturerna fått betala
            för makthavarnas utopiska strävanden har varit oerhört högt. Tiotals
            miljoner människor har avrättats, svultit ihjäl eller dött av
            umbäranden som en direkt följd av kommunistiskt styre. De som
            överlevt har tvingats leva sina liv i förtryck och ofrihet.
          </p>
          <p xml:id="i-3NApxDdqTu9RbCqBv9uWv6">
            Det kommunistiska förtrycket drabbade även Sveriges grannländer
            på andra sidan Östersjön.
          </p>
          <p xml:id="i-LfxQVqGy7ek1tQrfpKJmmB">
            Många svenskar har en mycket diffus bild av kommunismen och dess
            verkningar, vårt närområde, våra grannländer och om vår gemensamma
            nutidshistoria. Kommunismen är heller inte bara en del av historien.
            Många miljoner människor tvingas fortfarande leva i ofrihet i
            kommunistiska diktaturer utan möjligheter att själva bestämma
            över sina liv.
          </p>
          <p xml:id="i-JkXiCDjZ7zDQ71YfTrWkaD">
            Det är därför angeläget att tillgängliggöra information om kommunismen
            och dess verkningar, upplysa om det lidande kommunismen orsakat
            och visa respekt för de människor som drabbats. Offren får inte
            glömmas bort, och förtryckta människor idag behöver vårt stöd.
          </p>
          <head xml:id="i-5P36YLWa2jybEh5Shep3wj" type="h1">
            Upplysning om andra folkgrupper
          </head>
          <p xml:id="i-G6N966KXD6uWmQDcmHX8H4">
            På sin hemsida beskriver Forum för levande historia hur nationalsocialisterna
            under andra världskriget inte bara riktade sitt hat emot judarna.
            I ett svar på hur omfattande deras brott mot mänskligheten var,
            svarar myndigheten:
          </p>
          <p xml:id="i-4zAVnBLGeUjekdKL3ZUBJz">
            Det finns flera sätt att räkna men uppskattningsvis beräknas
            13 miljoner människor ha mördats i gaskammare, arkebuseringar,
            dött av svält i koncentrationsläger med mera. Av dessa var 5,36,3
            miljoner judar, 2,5 miljoner kristna polacker, 3,3 miljoner sovjetiska
            krigsfångar och 200 000500 000 romer. Dessutom dog stora grupper
            av tvångsarbetare från Sovjet, jugoslaver, skandinaver och västeuropéer
            (ej judar), homosexuella, civila tjecker, mentalt och fysiskt
            handikappade och tyska motståndsmän.
          </p>
          <p xml:id="i-67zk9HHcq8iX6Ho99HZ76V">
            I dag arbetas ytterst selektivt med dessa övriga grupper. Därför
            bör myndighetens uppdrag utökas till att på ett mer uttalat sätt
            också omfatta arbeta med krigets mekanismer i stort samt dessutom
            utsattheten för till exempel motståndsmän, handikappade (inte
            minst de dödshjälpsprogram som drabbade dem) samt troende kristna.
          </p>
          <head xml:id="i-9xz81Vmxnher3D6wywVQr9" type="h1">
            Lärares utbildning och fortbildning
          </head>
          <p xml:id="i-UHhvmBkw8jjLswkzawKRyK">
            Myndighetens goda arbete för att sprida vidare kunskapen inom
            det svenska skolväsendet måste också ges möjlighet att utvecklas.
          </p>
          <p xml:id="i-M7eau5S3DravdHJJHwEiED">
            Forum för levande historia presenterade under sommaren 2008 en
            enkätstudie om svenska mellanstadie-, högstadie- och gymnasielärares
            kunskaper och erfarenheter av att undervisa om förintelsen av
            sex miljoner judar under andra världskriget. Resultatet är nedslående
            och visar på stora kunskapsluckor. Endast 2 av 5 081 respondenter
            har till exempel svarat rätt på samtliga kunskapsfrågor och ytterligare
            14 har rätt på samtliga utom en. Drygt 70 procent av lärarna har
            svarat fel på minst åtta av de elva frågorna.
          </p>
          <p xml:id="i-BAiH9iArASCehq2BVgTEbH">
            Mest uppseendeväckande är dock undersökningens resultat att 40
            procent av lärarna inte fått någon undervisning alls om Förintelsen
            under sin utbildning. I rapporten framförs att den lärarutbildning
            som våra respondenter genomgått försummar framförallt Förintelsen
            och andra folkmord och brott mot mänskligheten. Samtidigt tycker
            lärarna att undervisning om Förintelsen är viktig och att eleverna
            är motiverade. Antisemitism ses också som ett problem i större
            utsträckning i dag än för tio år sedan. Många lärare efterfrågar
            mer kunskap, bättre tillgång till hjälpmedel och fler riktlinjer
            för undervisningen.
          </p>
          <p xml:id="i-8GXam7VY6LL9As44SoNMc8">
            Lärarenkäten är ett initiativ inom samarbetsorganisationen Task
            Force For International Cooperation on Holocaust Education, Remembrance
            and Research (ITF), där Sverige är en av de 25 medlemsnationerna.
            Motivet till studien är att förnekelse av Förintelsen fortfarande
            förekommer, och att det också finns ett motstånd i vissa länder
            att undervisa om antisemitismen och Förintelsen som det värsta
            uttrycket för detta i modern tid.
          </p>
          <p xml:id="i-VELEVA7uYWgcQXcRBGWcVv">
            Nu är det angeläget att utbildningen för lärare på ett tydligt
            sätt inkluderar de kunskaper Forum för levande historia utgör
            en viktig resurs för, och att ett fördjupat samarbete kommer till
            stånd mellan universitet, högskolor och Forum för levande historia.
            Dessutom måste området inkluderas i lärares löpande fortbildning.
          </p>
        </div>
        <div type="motSignatures">
          <list>
            <item xml:id="i-VZn28P2qMXzppbWYt173Az" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
