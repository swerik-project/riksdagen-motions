<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00241">
  <teiHeader>
    <fileDesc>
      <titleStmt>
        <title>En politik för frihet och demokrati i Iran</title>
        <author corresp="i-AHfQ621Fp1orxTGB2WDjUY">av Fredrik Malm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En politik för frihet och demokrati i Iran</title>
          <idno type="rdwebb">GU02U241</idno>
          <rs type="number">U241</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U241/text</ref>
          <ref type="dokument_url_html">http://data.riksdagen.se/dokument/GU02U241</ref>
          <ref type="dokumentstatus_url_xml">http://data.riksdagen.se/dokumentstatus/GU02U241</ref>
          <ref type="doc">http://data.riksdagen.se/fil/5CCB740F-34F5-4C2E-94BA-2F2B5587F39B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HGLmwAE2vGNMrXN7Cuss75" type="signed"/>
        <correspContext corresp="i-HGLmwAE2vGNMrXN7Cuss75">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-3GaAzCHNMnV6TzJ1nBwugN" type="referral">
          <date when="2006-11-07"/>
        </correspAction>
        <correspAction xml:id="i-8ZAnpsQhwNM6TgEpT97d3N" type="dismissal">
          <date when="2006-11-07"/>
        </correspAction>
        <correspAction xml:id="i-QHJozHMh7CQh4cGGL7YXWn" type="numbering">
          <date when="2006-11-01"/>
        </correspAction>
        <correspAction xml:id="i-GuCYDiY7qcAayrHXHPQuWc" type="submission">
          <date when="2006-10-31"/>
        </correspAction>
        <correspAction xml:id="i-7QpfaTZvwigD81jikeFaUu" type="transfer">
          <date when="2006-10-30"/>
        </correspAction>
        <correspAction xml:id="i-CMPnjPTA7U8Ykg8vddZ6mx" type="assigned"/>
        <correspContext corresp="i-CMPnjPTA7U8Ykg8vddZ6mx">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-7zV2jYCYrf8iywvVuo5SxR">
            Sammanfattning
          </head>
          <p xml:id="i-2mH9j7w5wcq3WqFzo1dYsy">
            1979 skakades Iran av en revolution. Irans befolkning ville ha
            demokrati och frihet. Men revolutionen ersatte den rådande shahdiktaturen
            med ett nytt förtryck. Befolkningen påtvingades religiösa lagar
            och kvinnornas rättigheter försämrades drastiskt. I dag lever
            mer än tre miljoner iranier i exil, detta på grund av det förtryck
            som råder i landet. Irans befolkning behöver Sveriges stöd i kampen
            för de mänskliga rättigheterna.
          </p>
          <p xml:id="i-MSr8vwkJSdskZBZ1vRCCmt">
            I motionen föreslås följande:
          </p>
          <list style="ul">
            <item xml:id="i-8V4QRDHQMGQLopLisXrPLu">
              Ge tillträde för oppositionen till Sveriges ambassad i Teheran.
            </item>
            <item xml:id="i-9qN6qnH4cNVQCd8Wqbz7zX">
              Stoppa ministerbesöken till Iran.
            </item>
            <item xml:id="i-JzycS5nnf7fPXHusND6iyp">
              Öppna ett konsulat i staden Mahabad.
            </item>
            <item xml:id="i-GuSRS3eJjwr14otNra3Wva">
              Stärka yttrandefriheten genom att satsa på oppositionell radio
              och satellitkanaler.
            </item>
            <item xml:id="i-NKZoiEfKsuaA4aNJ6rkHUA">
              Hitta sätt att kanalisera resurser till Irans demokrater.
            </item>
            <item xml:id="i-Gc1zfhLD6pH1nR9i21nmio">
              Kvinnors rättigheter bör vara en del av samtliga kontakter med
              den iranska regimen.
            </item>
          </list>
        </div>
        <div type="motProposal" subtype="förslag">
          <head xml:id="i-XiQhWZhk7HiZp7LkfKFavy">
            Förslag till riksdagsbeslut
          </head>
          <p xml:id="i-RtepJRG3cGeBKqHeRm6edB">
            Riksdagen tillkännager för regeringen som sin mening vad i motionen
            anförs om en politik för frihet och demokrati i Iran.
          </p>
        </div>
        <div type="motContent">
          <head xml:id="i-DaKQpjAwfQdKVVD6Tyq1yg" type="h1">
            En politik för frihet och demokrati i Iran
          </head>
          <head xml:id="i-BK21R79pLaornuToHs5xaS" type="h1">
            Motivering
          </head>
          <p xml:id="i-DxzJP4MqU77fKiAvUSbkHy">
            I mer än 27 år har det iranska folket levt under ett starkt religiöst
            förtryck påtvingade av en brutal regim. I dag är Iran en av världens
            värsta diktaturer där medlemmar ur oppositionen torteras, förtrycks
            och mördas. Oberoende tidningar bannlyses och journalister som
            granskar regimen förföljs och hotas av revolutionsdomstolar. Organisationen
            Reportrar utan gränser kallar Iran för Mellanösterns största fängelse
            för journalister.
          </p>
          <p xml:id="i-CsVKSh3DrCW7dFrjD7W31C">
            Hittills har Sverige och omvärlden förhållit sig relativt passiva
            gentemot den iranska regimens övergrepp. Det tog t.ex. den f.d.
            utrikesministern Laila Freivalds hela 50 dagar innan hon uttryckte
            stöd för den iranske berömde dissidenten Akbar Ganjis hungerstrejk.
          </p>
          <p xml:id="i-4ohsBkSCTxb533CRqzoU3M">
            På senare tid har all fokus legat på den iranska regimens atomprogram
            och kärnvapenambitioner, och därmed har frågor som rör mänskliga
            rättigheter hamnat i skymundan. Denna motion fokuserar på vad
            den svenska regeringen kan och bör göra för att stödja den iranska
            befolkningens strävanden efter demokrati och mänskliga rättigheter.
          </p>
          <head xml:id="i-MZfjK7eUDbYNZCugRedsLX" type="h3">
            Öppna Tehrans ambassad för oppositionen
          </head>
          <p xml:id="i-RmvZ7FWQjbsnPCTXbskqbT">
            Det fria ordet är starkt begränsat i Iran. Tidningar förbjuds
            och slås igen, oftast med våld. Böcker förbjuds eller censureras,
            och på senare år har också regimen börjat censurera Internet i
            stor skala. Därför bör den svenska ambassaden i Teheran öppna
            sina dörrar för den iranska oppositionen. Ambassaden ska vara
            fredad mark där oppositionen kan samlas för att hålla möten utan
            att oroa sig för regimens säkerhetsstyrkor och underrättelsetjänst.
            Oppositionen borde också erbjudas möjlighet att få använda Internet
            samt få tillgång till tidningar och böcker som antingen är förbjudna
            eller censurerade av regimen. Den svenska ambassaden ska med andra
            ord vara en plats för yttrandefrihet i ett land fylld av censur
            och förtryck.
          </p>
          <head xml:id="i-39YHCoFdQkgT8UJNW4TauS" type="h3">
            Stoppa ministerbesöken till Iran
          </head>
          <p xml:id="i-JZfXTTqZxgmaAzZTw3q8PR">
            Under förra mandatperioden besökte en rad svenska ministrar Iran
            för överläggningar med den iranska regimen. Laila Freivalds, Jens
            Orback och Thomas Bodström var några av dem. För varje svensk
            minister som besöker Iran eller dess representanter ökar regimens
            legitimitet. Den svenska regeringen borde inse att varje form
            av officiellt besök på ministernivå används av den iranska regimen
            i propagandasyfte. Därför bör de diplomatiska relationerna mellan
            den svenska regeringen och den iranska regimen endast skötas på
            tjänstemannanivå. Svenska ministrar ska inte i egenskap av minister
            träffa representanter för Irans regering.
          </p>
          <head xml:id="i-QGqmLFgCJ4FWBdtvZikuNr" type="h3">
            Öppna ett konsulat i staden Mahabad
          </head>
          <p xml:id="i-5Z4hU5erQUHfu9Q6Y3zswz">
            Den iranska regimen har under många år förtryckt olika befolkningsgrupper
            i Iran, och den kurdiska befolkningen är den mest förföljda. Kurdiska
            politiker och företrädare har mördats, fängslats eller spårlöst
            försvunnit. Därför bör den svenska regeringen markera sitt stöd
            för den kurdiska befolkningen genom att öppna ett svenskt konsulat
            i den största kurdiska staden i Iran, Mahabad. Konsulatet ska
            också vara en friplats för de kurdiska partier och organisationer
            som är förbjudna av regimen.
          </p>
          <head xml:id="i-TXStBNcCQg1dMME8AJqhSx" type="h3">
            Stärk yttrandefriheten genom att bidra till den demokratiska
            oppositionens radio och satellitkanaler
          </head>
          <p xml:id="i-MwZ8UmVbFdrKDZVRyg5fBE">
            Ett av de största offren för regimen i Iran är det fria ordet.
            Landets inrikesministerium censurerar och förbjuder böcker, skrifter
            och Internetsidor på löpande band. Därför var det glädjande att
            höra att den engelska kanalen BBC från årsskiftet kommer att satsa
            på en persisk satellitkanal som ska förmedla nyheter in i Iran.
            Därför bör Sveriges regering undersöka möjligheterna att ge public
            service-företagen i uppdrag att försöka stödja de befintliga iranska
            satellitkanalerna redaktionellt. Sverige bör också förmedla ekonomisk
            hjälp till de tidningar som trycks i exil och som forslas in i
            landet.
          </p>
          <head xml:id="i-8JfWbwHJz2GduEcFJaRBZT" type="h3">
            Kanalisera demokratibistånd till Irans demokratikämpar
          </head>
          <p xml:id="i-7iVzS3kA6jBqM6GT2xezfS">
            I slutet av 1990-talet reste sig stora delar av det iranska samhället
            mot regimen, framförda av en studentrörelse. Tyvärr visade sig
            studentrörelsen stå alldeles för ensamt och ha alldeles för dåliga
            resurser för att med demokratiska medel kunna utgöra ett allvarligt
            hot mot regimen. Därför bör den svenska regeringen ge i uppdrag
            till biståndsministern att hitta sätt att kanalisera biståndspengar
            till oppositionsgrupper inne i Iran. Sverige bör också öronmärka
            en del av biståndspengarna till att årligen gå till demokratibistånd
            i Iran, detta för att ge de oppositionella grupperna en kontinuitet
            i deras arbete.
          </p>
          <head xml:id="i-R8ZefV3KJD9Qdj7VRftTkF" type="h3">
            Kvinnor och homosexuella, bisexuella och transpersoners rättigheter
            bör vara en del av den svenska regeringens samtliga kontakter
            med den iranska regimen
          </head>
          <p xml:id="i-4GxBcRdV5pBZeDnt4vPwRw">
            Kvinnor i Iran behandlas som andra gradens medborgare i landet.
            En kvinnas vittnesmål är hälften värt en mans i domstol, kvinnor
            kan dömas till döden för otrohet och fortfarande stenas de till
            döds för okyskhet. Varje år rapporteras hundratals fall där kvinnor
            fått syra kastat i ansiktet av regimens moralpolis för att de
            inte täckt sina kroppar tillräckligt bra. Även HBT-personer förtrycks
            systematiskt då homosexualitet betecknas som ett brott och är
            straffbart med döden. Förra året hängde den iranska regimen två
            unga män för just brottet homosexualitet. Därför måste kvinnor
            och HBT-personers rättigheter ständigt vara närvarande i den svenska
            regeringens kontakter med den iranska regimen.
          </p>
          <p xml:id="i-GD5UUz4SoUVGLBiM2S299R">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-43DMz7gafyUJFEGbFVdh39" who="i-AHfQ621Fp1orxTGB2WDjUY">
              Fredrik Malm (fp)
            </item>
          </list>
        </div>
      </div>
    </body>
  </text>
</TEI>
