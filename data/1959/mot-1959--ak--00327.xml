<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00327">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__327/mot_1959__ak__327-001.pdf"/>
      <fw xml:id="i-7dvsYHxaq3h7aU4Vj8ivi8">
        Nr 327—330 Motioner i Andra kammaren, nr 327 år 1959 1
      </fw>
      <div xml:id="i-83gigyoBK4Byfx2TPiGfYH" type="motHeader">
        <div xml:id="i-KrcqJxUf2D6ng5jNH4qvLN" type="motTitle"/>
        <div xml:id="i-2D8JrWhWVQfzK9SGxkxLh9" type="motSubmissionInfo"/>
      </div>
      <div xml:id="i-VZASrReRyuFLcRWxKd5uTs" type="motBody">
        <div xml:id="i-M4rhLKobgQZQ6BRALtopzX">
          <p xml:id="i-9EAbW3cTptJmFMmjW3Q4He">
            Nr 327
          </p>
          <p xml:id="i-RQ1greLDr5N6sCgUUPjALF">
            Av fru Sandström m. fl., i anledning av Kungl. Maj:ts förslag
            till utbyggnad av AB Statens skogsindustrier, m.m.
          </p>
          <p xml:id="i-UMagsS6q8hwXFL578qu3zs">
            I Bil. 31 till årets statsverksproposition, Kapitalbudgeten,
            föreslås att ett investeringsanslag för budgetåret 1959/60 anvisas
            till aktieteckning i Aktie- bolaget Statens skogsindustrier till
            ett belopp av 21 milj. kr. I Bil. 12, tionde huvudtiteln, redovisas
            motiven till denna begäran, var- jämte departementschefen anmäler
            att ytterligare kapitaltillskott för nämn- da bolag framdeles
            kommer att bli behövliga och då kommer att anmälas för riksdagen.
            Ett godkännande av nu begärda investeringsmedel på 21 milj. kr.
            kommer av departementschefen att anses »innefatta ett godkännande
            av riksdagen av här behandlade investeringsplaner hos Statens
            skogsindus- trier och därmed möjliggöra för bolaget att omedelbart
            göra erforderliga maskinbeställningar och påbörja arbetena&gt;.
            Med anledning av denna begäran om riksdagens bistånd till ytterligare
            aktieteckning i Statens skogsindustrier kan det till en början
            vara av in- tresse att erinra om vad som i riksdagens handläggning
            av frågor rörande detta bolag förevarit under den senaste tioårsperioden.
            I årets statsverksproposition erinras om hur Statens skogsindustrier
            till- kom genom övertagande av domänverkets industriella rörelse
            i början av 1940-talet. Denna rörelse bestod då huvudsakligen
            av sågverk, och över- tagandet aktualiserades av verkets övertagande
            av karlsborgsindustrierna i Norrbotten i slutet av 1930-talet.
            Under 1940-talet skedde en kontinuerlig upprustning av anläggningarna.
            I början av 1950-talet redovisades att de dåvarande skogsavverkningarna
            i övre Norrland lämnade ett relativt ringa sågtimmerutbyte, vadan
            det ansågs ofrånkomligt att bolagets produktion anpassades efter
            den strukturella förändringen av råvarubristen. I början av 1950-talet
            utgjorde de sågade varorna kvantitativt 90 proc. av bolagets sammanlagda
            produktion. Trots dessa konstateranden fortsatte emellertid bolaget
            med investeringar i sågverken. I en interpellation hösten 1952
            frågades om inte den dittills och alltjämt fortgående forcerade
            utbyggnaden av sågverkssidan var en felaktig inriktning av bolagets
            produktion. Departementschefen delade inte denna mening. År 1953
            begärde och erhöll Statens skogsindustrier en ökning av sitt aktiekapital
            med 22 milj. kr. Vid detta tillfälle begärdes från folkpartihåll
            en utredning beträffande bolagets ekonomiska ställning. Ytterligare
            inves- teringar i bolaget borde föregås av en sådan utredning.
            Denna begäran av- slogs av riksdagen. Domänverket erhöll detta
            år en ökning av sin rörliga
          </p>
          <p xml:id="i-QU7GJEp1SN7pVZuH83pQwF">
            Bihang till riksdagens protokoll 1959. 4 saml. Nr 327-330
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-002.pdf"/>
          <fw xml:id="i-Tq7FHXEBjnMJ7rLdxtxgH1">
            2 Motioner i Andra kammaren, nr 327 år 1959
          </fw>
          <p xml:id="i-FbuUzz7RQqBFwGuZKuyzCA">
            kredit på 30 milj. kr., vilken kredit var behövlig därför att
            bolagets leve- ransskulder till verket förvandlats till långfristiga
            lån. År 1956 begärdes på nytt kapitalförstärkning. Vid detta tillfälle
            redo- visade bolaget att man dittills inom sågverksgruppen inalles
            investerat ca 106 milj. kr. men att ännu ett par sågverk återstod
            att ombygga. Bolagets begäran avsåg ett garantilån på 60 milj.
            kr. Riksgäldskontoret uttalade i sitt yttrande över denna begäran
            att det i princip inte kunde vara någon skillnad på statlig upplåning
            genom riksgäldskontoret och statsgaranterad upplåning genom ett
            statligt bolag, att en upplåning av den art bolaget begärt kunde
            leda till desorientering och splittring av lånemarknaden och att
            i fortsättningen bolagets anspråk på kapital borde behandlas över
            bud- geten. Riksgäldskontoret var därför benäget att föreslå avslag
            på bolagets begäran men kunde å andra sidan inte bortse från bolagets
            uppenbara be- hov av kapital och föreslog därför en kredit på
            30 milj. kr. Departements- chefen delade riksgäldskontorets betänkligheter
            och ansåg att en närmare utredning borde komma till stånd, men
            då han inhämtat att bolaget självt hade för avsikt att utreda
            sina affärer, ansågs detta till fyllest. I proposi- tion till
            riksdagen begärdes så riksdagens godkännande av en kreditgaranti
            på 35 milj. kr. I en folkpartimotion hemställdes att detta bemyndigande
            måtte avslås och en skyndsam utredning komma till stånd beträffande
            Statens skogs- industriers ekonomiska ställning och framtida dispositioner.
            I motionen påvisades att bolaget fram till 1956 investerat 290
            milj. kr., att det egna kapitalet 1954 utgjorde 51,2 milj. kr.,
            varav endast 5,7 milj. kr. var fonde- rade vinstmedel. Det i företaget
            arbetande främmande kapitalet hade under- gått kraftiga förändringar.
            År 1942 utgjorde de främmande skulderna 12 milj. kr., år 1954
            hade dessa ökat upp till 189,4 milj. kr. De kortfristiga skulderna
            hade under 1954 ökat i anmärkningsvärd grad och belöpte sig till
            122,6 milj. kr. En väsentlig del av de kortfristiga skulderna
            hade använts för varaktiga investeringar. Endast omkring hälften
            av de kortfristiga skul- derna syntes ha täckning i likvida omsättningstillgångar.
            Bolagets avkast- ning måste anses vara låg i förhållande till
            rörelsens omfattning. En utred- ning ledande till en sanering
            av bolagets ekonomiska ställning syntes vara väl motiverad. Motionen
            yrkade avslag på den begärda lånegarantien i av- vaktan på en
            allsidig utredning. Denna begäran avslogs av riksdagen. Innan
            ännu året gått till ända hemställde bolaget på nytt hos regeringen
            om kapitalförstärkning; denna gång begärdes ett anslag på 60 milj.
            kr. till ökning av aktiekapitalet med nominellt 50 milj. kr. till
            en kurs av 120 procent, varjämte domänverket, under vilket Statens
            skogsindustrier bil- dade dotterbolag med verket som nominell
            ägare av aktiestocken, anhöll om ytterligare kredit på 50 milj.
            kr. Inför dessa framställningar ansåg finansministern att en utredning
            om bolagets ställning borde komma till stånd. Det uppdrogs åt
            sedermera stats-
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-003.pdf"/>
          <fw xml:id="i-9X9gQc2VVYz6KaWZDB7Ugu">
            Motioner i Andra kammaren, nr 327 år 1959 3
          </fw>
          <p xml:id="i-5yNSGsYQEweRGAwqAENo5u">
            rådet Kling att verkställa denna utredning, som enligt direktiven
            innefat- tade bl. a. det inbördes förhållandet mellan verket och
            bolaget. Uppdraget redovisades i mars 1957. Enligt utredningen
            hade bolaget utvecklats på ett sätt som knappast hade förutsetts
            vid dess bildande. Utredningsmannen förordade att bolaget skulle
            skiljas från domänverket och läggas direkt under Kungl. Maj:t.
            Detta an- sågs nödvändigt för att statsmakterna skulle få större
            möjlighet att över- blicka och kontrollera bolagets utveckling
            och avväga dess kapitalbehov. Vidare skulle ett underställande
            direkt under Kungl. Maj:t innebära att bolaget inte skulle kunna
            utvidga sin verksamhet till nya områden, varvid påtalades att
            bolaget engagerat sig i rederiverksamhet genom anskaffande av
            egna fartyg utan att statsmakterna i förväg erhållit tillfälle
            att pröva frågan. Bolaget skulle därjämte inte heller såsom hittills
            kunna utvidga sina investeringar utan att kunna täcka dessa genom
            självfinansiering. Statsmakterna skulle inte längre i efterhand
            stå inför nödvändigheten att finansiera projekten. Utredningen,
            som här endast i korthet berörts, verifierade på flera punk- ter
            den kritik mot bolagets skötsel, som framförts inte minst från
            folk- partiet, men som tidigare inte vunnit gehör. Finansministern,
            som övertagit ärendet från jordbruksdepartementet, delade utredningsmannens
            uppfattning på alla punkter. I proposition före- slogs att bolaget
            skulle skiljas från domänverket, aktiestocken skulle över- föras
            till fonden för statens aktier, och de krediter på 34,55 milj.
            kr., som domänverket hållit som leveranskrediter, men som fått
            långfristig karak- tär, föreslogs bli överförda till fonden för
            låneunderstöd, där lånet skulle löpa amorteringsfritt. Finansministern
            vände sig med skärpa mot bolaget, vars framställningar inte kunde
            anses förenliga med den för det dåvarande eftersträvade ekono-
            miska återhållsamheten. Med hänsyn till bolagets prekära ekonomiska
            ställ- ning ansåg sig dock finansministern böra medge en kapitalförstärkning
            genom ökning av aktiekapitalet, men denna förstärkning förbands
            med det uttryckliga villkoret att den borde begränsas till vad
            som erfordrades för att bolagets onormalt stora kortfristiga skulder
            skulle nedbringas och med den bestämda rekommendationen att bolaget
            dessutom självt skulle ytter- ligare bidra till denna sanering
            genom att minska sin lagerhållning. Vad finansministern ansåg
            särskilt besvärande var bolagets utländska skulder, som betecknades
            som »förskott från kunder». Ökningen av aktiekapitalet föreslogs
            bli 35 milj. kr. I en motion från folkpartihåll gjordes ingen
            erinran mot de föreslagna åtgärderna, då dessa gick helt i linje
            med vad som tidigare framhållits så- som önskvärt. I motionen
            underströks emellertid det uttryckliga förbehåll, som förenats
            med en kapitalökning på 35 milj. kr., nämligen i första hand de
            kortfristiga skuldernas nedbringande. Men även om dessa på detta
            sätt
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-004.pdf"/>
          <fw xml:id="i-JNHy1eGDfRnDuQRi2txKci">
            4 Motioner i Andra kammaren, nr 327 år 1959
          </fw>
          <p xml:id="i-WxaMSTHy5hNo5iAuD2PPN6">
            kunde minskas, kvarstod dock bolagets behov av ytterligare medel
            till på- började investeringar. Enligt finansministerns bestämda
            uttalande skulle ytterligare investeringar ske genom självfinansiering.
            Om detta inte var möjligt skulle ytterligare investeringar inte
            få ske utan statsmakternas hörande i förhand. I folkpartimotionen
            begärdes en utredning, syftande till »en verklig konsolidering
            innan fortsatt kvantitativ expansion överväges». Den i motionen
            begärda utredningen avslogs. Trots de bestämda direktiv, som anknöts
            till statsmakternas beslut 1957, har bolaget fortsatt sin investeringsverksamhet,
            och någon mera betydande avveckling av de kortfristiga skulderna
            har inte skett. I januari 1958 till- frågades handelsministern
            i en interpellation i andra kammaren om en redogörelse kunde lämnas
            inför kammaren om på vilket sätt 1957 års riks- dagsbeslut fullföjts
            inom bolaget. Av svaret framgick att någon kontroll från departementets
            sida inte utövats. Sådan kontroll skulle ske »i sam- band med
            granskningen av bokslutet när det föreligger färdigt». Beträf-
            fande frågan om de utländska skulder, bolaget ådragit sig, förklarades
            att dessa utgjorde 105 milj. kr. vid senaste årsskifte och att
            bolaget lagt upp en tioårsplan för deras avveckling. Inför interpellantens
            påpekande av att bolagets investeringar enbart under år 1957 uppgått
            till 42 milj. kr. och för 1958 beräknades uppgå till 23 milj.
            kr. svarade handelsministern med att hänvisa till ett yttrande
            av finansministern under debatten 1957, vari det sades att det
            gällde att hjälpa bolaget »runt hörnet» till dess beslutade investeringsprogram
            fullföljts. Yttrandet korresponderar inte riktigt med finansministerns
            ovan anförda bestämda krav i propositionen, som godtogs av riksdagen.
            Det bokslut som 1958 redovisades för verksamhetsåret 1957 visar
            att någon anbefalld återhållsamhet från bolagets sida inte kan
            påvisas. Inte heller har lagerhållningen i någon väsentlig grad
            kunnat nedbringas. Det säges att lagret av råvaror binder stora
            kapitalbelopp. En minskning av lagren vore önskvärd men har inte
            kunnat åvägabringas. Vidare beklagar bolagsstyrelsen i nämnda
            årsberättelse den felaktiga produktionsinriktningen på trävaror,
            som nu bedömes som »mycket belas- tande». Denna inriktning på
            sågade trävaror står heller inte, säges i berät- telsen, i lämpligt
            förhållande till virkesavkastningens sammansättning i de områden,
            där bolaget hämtar sin råvara. På grund av dessa förhållanden
            anses det nu nödvändigt att inrikta den fortsatta utvecklingen
            på fiber- industri. Dessa uttalanden från bolagets sida är ytterst
            anmärkningsvärda. Sedan två decennier har man ihärdigt utbyggt
            sågverkssidan och gjort stora och kostnadskrävande investeringar
            för förbättringar och rationaliseringar sik- tande till en ökande
            produktion. Redan för ett tiotal år sedan var man medveten om
            råvarubasens knapphet på sågtimmer, något som orsakat att bolaget
            i stor utsträckning anskaffat sågtimmer i Finland. Medan den
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-005.pdf"/>
          <fw xml:id="i-2h8RJYnXp4c12tVxSjk7oh">
            Motioner i Andra kammaren, nr 327 år 1959 5
          </fw>
          <p xml:id="i-BfWdNmh6QFyseZiv9huwjB">
            övriga industrien anpassat sig efter såväl den allmänna marknadens
            för- ändringar som den svenska råvarubasens struktur, har det
            statliga bolaget fortsatt att investera i sågverken. Det torde
            därför utan överdrift kunna sägas att bolagsledningen brustit
            i förutseende och under utbyggnadstiden i sina investeringar handlat
            utan att i förväg planera på längre sikt. I årets statsverksproposition
            föreligger nu förslag om anläggande av ny cellulosafabrik i Lövholmen.
            Här lämnas till en början vissa uppgifter om bolaget. Detta omfattar
            i dag 10 sågverk, varav fem ligger i Norrbotten. Därjämte finns
            ett sågverk för legosågning. Under 1957 producerade bola- get
            118000 stds sågverksprodukter, 68000 ton cellulosa, 21000 ton
            papper, 94000 ton wallboard samt 11000 ton stålsand och mineralullprodukter.
            Departementschefen konstaterar, att likviditeten varit hårt belastad
            och att den kortfristiga skuldsättningen ökat, något som visar
            att bolaget inte kunnat ta 1957 års riksdagsbeslut till efterrättelse.
            Det konstateras vidare i propositionen, att läget på trävarumarknaden
            varit ogynnsamt under 1958, men att driften vid sågverken i sysselsättningssyfte
            uppehållits i full utsträckning. Härvid har betydande belopp bundits
            i varulager. Departe- mentschefen redovisar vidare, att Kungl.
            Maj:t medgivit bolaget rätt att pantförskriva inteckningar för
            ett lån på sammanlagt 60 milj. kr. &gt;under förutsättning att
            lånen användas för betalning av de kortfristiga skulder- na».
            Genom denna åtgärd säges bolaget ha beretts möjlighet till &gt;en
            önsk- värd konsolidering». Denna knapphändiga redovisning av ett
            nytt lån på 60 milj. kr. ger inte riksdagen något närmare besked
            om på vad sätt bolaget konsoliderat sin ställning. Den fortsatta
            utbyggnad av Statens skogsindustrier, som nu förelås, sammanhänger
            med en framställning från länsstyrelsen i Norrbottens län, grundad
            på en inom länet gjord undersökning av virkesbalansen. Enligt
            denna undersökning skulle det finnas ett överskott av uttagbart
            virke upp- gående till 20 proc. av den faktiska avverkningen.
            Undersökningen om- fattar åren 1953-1956. Av den under nämnda
            tid avverkade kvantiteten har förekommit en årlig nettoleverans
            av rundvirke till andra län, som beräknas till 25 proc. av den
            totala avverkningen i länet. Detta anser läns- styrelsen ge klart
            belägg för att råvarutillgången tillåter en avsevärd ökning av
            länets skogsindustri. Huvudparten av denna virkestillgång bör
            användas till massa- och papperstillverkning. Härvid borde, enligt
            länsstyrelsen, en undersökning ske om en ny industri bör förläggas
            till Kalix eller Piteå eller om någon annan plats i länet är lämplig.
            Denna fråga krävde en närmare utredning, och Kungl. Maj:t uppdrog
            därför åt Statens skogsindustrier att närmare undersöka lämplig
            förlägg- ningsort. Bolaget, som tidigare yttrat sig över länsstyrelsens
            skrivelse, framhöll därvid att en ny industri måste »så planeras
            i fråga om läge, produktions- struktur och storleksordning, att
            den på längre sikt blir fullt ekonomiskt
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-006.pdf"/>
          <fw xml:id="i-7RyHEw8D8NTnit8i4tafuk">
            6 Motioner i Andra kammaren, nr 327 år 1959
          </fw>
          <p xml:id="i-HXDzGYpizYFW7saS6FWTzy">
            lönande». Eftersom bolaget nu har en alltför stark inriktning
            på trävaror, anses att allt talar för att den nya industrien bör
            inriktas på cellulosa. Sedan den nuvarande cellulosaproduktionen
            utbyggts i Karlsborg återstår piteådistriktet, som anses bäst
            lämpat för utbyggnad av industri, baserad på sulfatved. Bolaget
            har också planer på utbyggnad i Karlsborg, men i alternativet
            mellan dessa båda möjligheter föreslås att piteåprojektet i första
            hand realiseras. Bolaget föreslår sålunda en anläggning för tillverk-
            ning av 110000 ton sulfatmassa och halvkemisk massa av björk samt
            för vidare bearbetning av massan till papper. Vedförbrukningen
            per år beräk- nas till ca 11 milj. fitr sulfatved och ca 2,4 milj.
            fötr björkved. Bolaget framhåller vidare, att rörelsen »under
            förutsättning att mark- nadsförhållandena inte ytterligare försämras»
            kan väntas ge tillfredsstäl- lande resultat. Man kan dock inte
            räkna med att driftsöverskottet samtidigt skall räcka till både
            finansiering av nyanläggningar och nedbringandet av kortfristiga
            skulder. I den mån man kan frigöra nu inneliggande lager, kan
            dessa medel användas till nedbringandet av nämnda skulder. Statens
            skogsindustrier räknar nu för den närmaste femårsperioden med
            ett medelsbehov för utbyggnad och underhåll av nuvarande anläggningar
            av omkring 50 milj. kr. Ersättnings- och kompletteringsarbeten
            vid Karls- borg kommer under nämnda tid att kosta 25 milj. kr.
            Under förutsättning att bolaget medges rätt att pantförskriva
            inteckningar i bolagets egendom, anser man sig själv kunna finansiera
            nämnda investeringar och därutöver högst en tredjedel av den nya
            anläggningen i Piteå. Återstoden av kostna- derna för nämnda anläggning,
            ca 80 milj. kr., måste täckas genom kapital- tillskott, som kan
            ske genom att bolagets aktiekapital ökas med 21 milj. kr. till
            100 milj. kr. samt att 60 milj. kr. tillföres bolaget som amorteringsfritt
            lån. Skall utbyggnad påbörjas innevarande år, bör ökningen av
            aktiekapi- talet ske den 1 juli 1959 varjämte samtidigt 20 milj.
            kr. bör ställas till förfogande och därefter samma summa årligen
            fram till 1962. Den förut nämnda skrivelsen från länsstyrelsen
            i Norrbotten utsändes på remiss till Sveriges skogsägareförbund
            och Sveriges skogsägareförening- ars riksförbund samt Statens
            skogsindustrier. Däremot remitterades skri- velsen inte till i
            Norrland verksamma enskilda industrier. Skogsägareför- bundet
            begärde emellertid yttrande från Svenska cellulosaaktiebolaget,
            vil- ket yttrande överlämnades till regeringen samtidigt med förbundets
            eget. Mo och Domsjö aktiebolag, som icke erhållit tillfälle att
            yttra sig över råvarutillgångarna i Norrbotten, översände senare
            en skrivelse till stats- utskottet. Svenska cellulosaaktiebolaget
            ifrågasätter i sin skrivelse huruvida virkes- överskottet är så
            beläget, att det i sin helhet kan ingå som led i uthålligt skogsbruk.
            Bolaget erinrar vidare om att världsmarknaden för cellulosa och
            papper f.n. tryckes. av ett stort kapacitetsöverskott, som kan
            väntas bestå en tid och som skärpt konkurrensen och lett till
            priseftergifter och
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-007.pdf"/>
          <fw xml:id="i-FjRyTfgvpBaygdm8EqnA29">
            Motioner i Andra kammaren, nr 327 år 1959 17
          </fw>
          <p xml:id="i-SdUpdGECRs3tBYngZxAUdQ">
            produktionsinskränkningar. Konsumtionen av papper och papp visar
            emel- lertid en fortgående stegring, och därför framstår efterfrågesituationen
            på längre sikt relativt gynnsam. De norrländska industrierna bör
            även i fort- sättningen ha möjlighet att hävda sig på världsmarknaden.
            Detta måste emellertid ske i stark konkurrens med främst den finska
            och den nord- amerikanska skogsindustrien. I Finland är större
            delen av massaindustrien förlagd till stora enheter, och den nordamerikanska
            industrien består av stora och moderna enheter. Om en cellulosaindustri
            i Norrland skall drivas med fullgod lönsamhet, måste man därför
            tillvarata stordriftens alla för- delar. Virkesöverskottet bör
            därför enligt bolagets mening i första hand utnyttjas genom att
            redan befintliga fabriker utvidgas. Mo och Domsjö aktiebolag går
            i sin skrivelse in på motiveringen för den betydande kapitalinsats,
            som nu föreslås för det statliga bolaget, nämligen virkesöverskottet
            i Norrbotten och sysselsättningsproblemen. Virkesöver- skottet
            beräknas till 0,7 skogskubikmeter, motsvarande 20 proc. av den
            faktiska genomsnittsliga avverkningen 1953-56. Bolaget betonar
            att det föreligger betydande svårigheter att med någorlunda säkerhet
            framräkna outnyttjade virkestillgångar. Om man utgår från de framräknade
            siffrorna uppgår virkesöverskottet uttryckt i kubikfot till ca
            18 milj. f? barrvirke och ca 7 milj. f? lövvirke. Med normal råvaruförbrukning
            per ton cellulosa för- slår detta till ca 65 000 ton cellulosa
            av barr- och ca 35 000 ton lövmassa. Den föreslagna anläggningen
            i Lövholmen i Piteå skulle sålunda ta i an- språk mer än det angivna
            barrvirkesöverskottet. Inom den privata industrien pågår emellertid
            redan utbyggnader som kommer att påverka situationen i Norrbotten.
            Mo och Domsjö aktiebolag har funnit det angeläget att för sin
            del redovisa de planer på utbyggnad av produktionsvolymen, som
            genomförts eller är under utförande. Den sam- manlagda årskapaciteten
            för Mo och Domsjös fabriker är för närvarande 350 000 ton. Råvarubehovet
            för hela koncernen, inklusive sågverk och wall- boardfabrik, uppgår
            till ca 70 milj. f?, varav en betydande del löv. Bolaget är redan
            nu hänvisat till att i avsevärd utsträckning täcka detta behov
            i Norrbotten, och bolaget har alltid betraktat övre Norrland som
            ett enhetligt anskaffningsområde och därvid inte haft anledning
            att särskilja olika län. Redan under åren 1953-1956 utgjordes
            bolagets virkesanskaffning till inte mindre än 15 milj. f? av
            virke från Norrbotten. Denna siffra har efter 1956 stigit och
            utgjorde 1958 24 milj. f?, varav 5 milj. f? lövved. Enbart genom
            Mo och Domsjös produktionsökningar har sålunda den årliga avsättningen
            från Norrbotten från genomsnittet 1953-1956 ökat med 9 milj. f?.
            Bolagets produktionsökning har alltså redan tagit i anspråk en
            betydande del av det virkesöverskott som beräknades föreligga
            1956. Härtill kommer att bolaget redan påbörjat utbyggnad av sulfatfabriken
            i Husum från nuvarande ca 190000 ton till 250000 ton. Denna utbyggnad
            beräknas vara genomförd 1960. Från detta år har bolaget en total
            tillverk-
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-008.pdf"/>
          <fw xml:id="i-NVBFQTmmphqwcBJxREXUxu">
            8 Motioner i Andra kammaren, nr 327 år 1959
          </fw>
          <p xml:id="i-ShdYe9QfFcmRLS7g92hzGd">
            ningskapacitet av 450000 ton. Den beräknade ökningen av erforderlig
            rå- vara uppgår till 20 milj. f. Om man till detta lägger den
            redan inträffade ökningen av 9 milj. f? blir ökningen sammanlagt
            ca 30 milj f?, varav 20-25 milj. f” beräknas härröra från Norrbotten.
            Bolaget är också berett att genom tecknande av långtidskontrakt
            lämna garantier för denna av- sättning. Om lövholmenprojektet
            kommer till stånd, måste sålunda räknas med att råvarutillgången
            inte förslår till att försörja industrikapaciteten hos Mo och
            Domsjö. Någon del av den sammanlagda betydande utbyggnaden kom-
            mer då att få betraktas som en felinvestering. I fortsättningen
            erinrar Mo och Domsjö i likhet med Cellulosabolaget om den ökning
            av fabriksenheternas storlek, som skett i Finland och Nord- amerika.
            Det framgår av erfarenheterna i dessa länder, att man vid en an-
            läggning av 110 000 ton årskapacitet ingalunda nått den eftersträvade
            ra- tionella tillverkningsvolymen. Mo och Domsjö har för sin del
            bestämt sig för en volym av åtminstone 250 000 ton i Husum. I
            fråga om Statens skogs- industriers val av alternativet Lövholmen
            i stället för att utbygga den redan befintliga cellulosaindustrien
            i Karlsborg finner Mo och Domsjö det egen- domligt att man valt
            piteåalternativet. I kostnadshänseende ställer det sig avgjort
            förmånligare att utbygga en redan befintlig industri. I Finland
            räk- nar man med att kostnaderna för utbyggnad av redan befintliga
            fabriker går till 40 000-65 000 mark per årston medan motsvarande
            siffra för ny- byggnad av motsvarande fabriker beräknas till 70000-120000
            mark per årston, alltså ungefär det dubbla. Mo och Domsjö räknar
            med att där till- kommande kapacitet genom utbyggnad, dvs. 60000
            ton, kan åstadkommas med en investering av 20 milj. kr. under
            det att en helt ny fabrik av denna storleksordning skulle kräva
            fyrdubbelt belopp. Utbyggnad av redan be- fintliga fabriker ställer
            sig sålunda fördelaktigare med hänsyn till den jäm- förelsevis
            betydligt lägre tillverkningskostnaden för den tillkommande mar-
            ginalkvantiteten. Mot bakgrunden av vad som här anförts ur riksdagspropositioner
            och skrivelser må här till en början fogas några synpunkter på
            råvaruläget i Norrbotten. Det virkesöverskott, som framräknats
            i de tidigare berörda undersökningarna om virkesbalansen, torde
            i första hand vara resultatet av en teknisk-biologisk undersökning.
            Vid bedömningen av ett sådant överskott lär det vara nödvändigt
            att också överskottets belägenhet, dvs. vedens eko- nomiska värde,
            beaktas. Det är anmärkningsvärt att man inte vid hand- läggningen
            av detta ärende tagit kontakt med den enskilda industrien i Norrland.
            Om man gjort detta, hade det på ett tidigare stadium stått klart
            att, såsom framgår av Mo och Domsjös skrivelse till statsutskottet,
            det konstaterade virkesöverskottet i Norrbotten inom några få
            år kommer att vara eliminerat — därest nämnda bolag i fortsättningen
            får i samma utsträckning som hittills och i den takt man beräknat
            för framtiden öka
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-009.pdf"/>
          <fw xml:id="i-Rg2E9BUALtdFFjScgi1aWJ">
            Motioner i Andra kammaren, nr 327 år 1959 9
          </fw>
          <p xml:id="i-R5U1bJsYj129cfdwJGEPe">
            sina uttag av virke inom Norrbotten. Om man lägger allmänekonomiska
            synpunkter på den svenska råvaruförädlingen inom våra exportindustrier
            måste det mest rationella utnyttjandet vara en förstahandsfråga.
            Mo och Domsjö har grundat sin omfattande verksamhet på råvarubasen
            i Norrland. Bolaget har som synes i sin inlaga framhållit, att
            det för sin del inte haft anledning att särskilja olika län i
            Norrland. I detta samman- hang bör påpekas, att den norrbottniska
            undersökningen, som räknat ut hur stor del av råvaran från länet
            som »exporteras&gt; söderut i Norrland, synes betrakta även dessa
            kvantiteter som en inom länet befintlig reserv, som man av allt
            att döma anser böra förädlas inom länet. En utbyggnad i Lövholmen,
            som för sin råvaruförsörjning även skulle ta i anspråk kvan- titeter
            som nu får avsättning inom annat län och även de kvantiteter som
            för framtiden av den enskilda industrien beräknats tillgängliga,
            skulle så- lunda åstadkomma varuknapphet för företag som redan
            utbygger sina industrier. Som påvisats i de båda enskilda industriernas
            inlagor är det i dag för exportlandet Sverige nödvändigt att mer
            och mer övergå till större enheter för att kunna på den hårdnande
            världsmarknaden konkurrera med exportländer sådana som Finland
            och Nordamerika. Ur dessa synpunkter synes en produktionskapacitet
            som den för Lövholmen beräknade redan från början vara för liten
            och därmed inte heller konkurrenskraftig i fort- sättningen. Med
            tanke på de kostnader en nybyggnad per årston räknat ger kan redan
            denna omständighet vara tillräcklig för att man omprövar ställningstagandet
            till projektet i fråga. Det kan heller inte ur nationalekonomisk
            synpunkt vara riktigt att be- trakta Norrbotten isolerat ur råvarusynpunkt
            med krav på att all där be- fintlig råvara skulle förädlas inom
            länet. Om man strikt håller på en sådan uppfattning, skulle väl
            därmed följa att industrier i Norrbotten inte skulle kunna skaffa
            råvara utanför länet. Om man ur sysselsättningssynpunkt håller
            på att hela råvarureserven skall förädlas inom ett län, flyttar
            man därmed så att säga sysselsättningsproblemen till andra län.
            Man bör också i detta sammanhang uppmärksamma den garanti, som
            Mo och Domsjö förklarat sig villig att lämna i form av långtidskontrakt
            för en kontinuerlig sysselsättning i skogen för en årlig virkesavverkning
            motsvarande ungefär det inom länet 1956 framräknade virkesöverskottet.
            Beträffande råvaruförbrukningen finns i statsverkspropositionen
            en upp- gift om att Statens skogsindustrier »äger ca 80 procent
            av den norrbott- niska skogsindustrien i årsproduktion räknat».
            Denna uppgift måste vara missvisande, då den av allt att döma
            torde avse relationerna inom Ssåg- verksindustrien, inte produktionen
            i dess helhet. En nyanläggning i Lövholmen på 110000 ton torde,
            som påpekats, i dagens läge vara för liten för verkligt rationell
            drift. De redovisade anlägg- ningskostnaderna, ca 120 milj. kronor,
            torde också vara för lågt räknade. Man torde därför kunna räkna
            med att om anläggningen blir genomförd,
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-010.pdf"/>
          <fw xml:id="i-LGcjioL99vUdCAU48nJLm3">
            10 Motioner i Andra kammaren, nr 327 år 1959
          </fw>
          <p xml:id="i-4pkC9MNX35mqhMaxnjM3yS">
            kommer kostnaderna ingalunda att stanna vid de nu angivna, utan
            stats- makterna kommer med säkerhet att stå inför nödvändigheten
            av ytter- ligare avsevärda kapitaltillskott. I detta sammanhang
            är det nödvändigt att något granska Statens skogs- industriers
            ekonomiska ställning. Enligt bolagets bokslut visas en vinst-
            och förlusträkning, upptagande ett bruttoöverskott före skuldräntor,
            av- skrivningar och skatter på 28,6 milj. kronor, vilket utgör
            13 procent av omsättningen 1957. Ett bruttoöverskott på 13 procent
            måste anses ligga lågt på en omsättning av 217 milj. kronor. Efter
            avdrag av skuldräntor på 15,8 milj. kronor återstår endast 12,8
            milj. kronor eller drygt 6 procent av årsomsättningen före skatter
            och avskrivningar. Av dessa 12,8 milj. kronor har 8,2 milj. kronor
            använts för avskrivningar och 4,6 milj. kronor för skatter. (År
            1956 var avskrivningarna 7 milj. kronor och skatterna 5,3 milj.
            kronor.) Någon vinst har inte redovisats för 1957, inte heller
            har under året någon utdelning på det till 79 milj. kronor uppgående
            aktiekapitalet lämnats. Innan bolaget får några medel över för
            sin rörelse och därigenom, som bolaget ställt i utsikt, kan bidraga
            till anläggning av nya projekt, måste inte bara skuldräntor betalas
            utan även medel reserveras för erforderliga amorteringar av skulder
            och för nödiga investeringar i nuvarande produk- tionsapparat.
            Vad amorteringsbördan beträffar kan man uppmärksamma att de korta
            låneskulderna enligt 1957 års bokslut uppgår till 129,2 milj.
            kronor. Om däri ligger normala leverantörsskulder på ca 30 milj.
            kronor, torde den övriga delen av de kortfristiga skulderna belöpa
            sig på ca 100 milj. kronor. De långfristiga skulderna utgöres
            av ett statligt förlagslån på 34,6 milj. kronor samt intecknings-
            och borgenslån på 79,7 milj. kronor eller sam- manlagt 114,3 milj.
            kronor. De totala låneskulderna uppgår således till ungefär lika
            mycket som bolagets omsättning 1957. Med hänvisning till läget
            på kapitalmarknaden och den redan stora låne- skulden torde bolaget
            de närmaste åren tvingas att betala en inte obetydlig del av sina
            korta skulder med egna vinstmedel. Lagren av råvaror och fär-
            diga produkter har ökat under redovisningsåret. Den innestående
            pris- och utjämningsavgiften, som skall återbetalas åren 1958-1963,
            är inte av större betydelse i detta sammanhang. Med hänsyn till
            alla dessa omständigheter torde det inte vara möjligt för Statens
            skogsindustrier att de närmaste åren kunna bidra med överskotts-
            medel från den egna rörelsen ens till täckning av normala reinvesteringar
            och kompletteringsinvesteringar. Ännu mindre torde det bli möjligt
            att räkna med överskottsmedel för finansiering av nya investeringsobjekt.
            Un- der åren 1956 och 1957 har bolaget inte till någon nämnvärd
            del kunnat självfinansiera sina investeringar. Med hänsyn till
            dessa omständigheter, som visar att bolagets ekonomiska ställning
            ingalunda är »konsoliderad»&gt;
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-011.pdf"/>
          <fw xml:id="i-7Z5ENMY9Xg71xx4bwGJk71">
            Motioner i Andra kammaren, nr 327 år 1959 11
          </fw>
          <p xml:id="i-CRiyAwAq2VLN6yXUtz5Zo4">
            trots de kapitaltillskott, som under senare år tillförts bolaget
            i och för en sanering genom bl. a. nedbringande av den onormala
            kortfristiga skuldbör- dan, förefaller det nu vara nödvändigt
            att en radikal genomgång av bolagets ekonomi kommer till stånd.
            Hittills har det alltid uppdragits åt bolaget självt att åstadkomma
            önskvärda förbättringar i detta hänseende. Det har dock visat
            sig att bolaget inte kunnat åstadkomma någon radikal förbätt-
            ring härvidlag. Tendensen har varit och är att genom nya långfristiga
            lån reglera kortfristiga skulder. Inom en enskild industri skulle
            en sådan ut- veckling i längden bli ohållbar. Det torde vara möjligt,
            att bolaget exempel- vis genom försäljning av någon av industrienheterna
            i andra delar av landet än Norrbotten kunde frigöra kapital. Bolaget
            har vissa industrier som exem- pelvis i statsrådet Klings utredning
            angavs såsom liggande utanför Statens skogsindustriers egentliga
            verksamhetsområde. Detta borde emellertid före- gås av en expertundersökning,
            och vi vill därför förorda att en sådan kommer till stånd. Vad
            slutligen lokaliseringsfrågan beträffar finns i Pitedalen sedan
            länge en cellulosaindustri i Munksund, tillhörande Svenska cellulosaaktiebolaget.
            Industrien har en kapacitet på 70000 ton. Denna fabrik är sålunda
            inte av den storleksordning att den — med hänvisning till vad
            som tidigare anförts i fråga om årskostnadens förhållande till
            storleken — fyller dagens och morgondagens krav. Utifrån sett
            förefaller det sålunda som om Cellulosa- bolaget ur ekonomiska
            synpunkter förr eller senare står inför nödvändig- heten att utbygga
            densamma. Om i samma älvdal förlägges två cellulosa- industrier
            med var för sig inte tillräcklig storlek, måste detta innebära
            att de bägge industriernas utvecklingsmöjligheter blir begränsade,
            inte minst på grund av att de båda skall konkurrera om råvaran
            i samma älvdal. Om det ändå anses att Statens skogsindustrier
            under alla förhållanden skall utbygga sin industri och staten
            här skall binda sig för stora omedel- bara och framtida kapitalbelopp,
            borde åtminstone denna kapitalinveste- ring göras på det mest
            rationella sättet, nämligen genom att förhjälpa det statliga bolaget
            till utbyggnad av den redan befintliga cellulosaindustrien till
            en verkligt konkurrenskraftig enhet. Den kapacitetsökning man
            där- igenom kan få för en avsevärt lägre kostnad än en nybyggnad
            och den bil- ligare årsproduktion man därigenom kan åstadkomma
            för den marginal- ökning av produktionen, som därigenom kommer
            till stånd, talar för att en ökning av Statens skogsindustriers
            cellulosaproduktion bör ske genom ut- byggnad av Karlsborg. Vi
            vill för vår del förorda en närmare prövning av detta alternativ,
            och härvidlag är vår uppfattning grundad på rent ekono- miska
            synpunkter med sikte på att svensk cellulosaindustri i den framtida
            konkurrensen torde vara nödsakad att utbygga befintliga enheter
            till större kapacitet. Sammanfattningsvis vill vi alltså uttala,
            att vi bestämt vänder oss emot projektet Lövholmen i Piteå, som
            vi anser icke bör komma till stånd. Vi
          </p>
          <pb facs="riksdagen-motions-pdf/data/1959/mot_1959__ak__327/mot_1959__ak__327-012.pdf"/>
          <fw xml:id="i-UrVMuGzHrfdQGdSjsu2RPr">
            12 Motioner i Andra kammaren, nr 327 år 1959
          </fw>
          <p xml:id="i-Rcxf2WGD6YFKB5zYoTjQda">
            förordar i stället att man omedelbart undersöker möjligheterna
            av en ut- byggnad av cellulosafabrikerna i Karlsborg. Som tidigare
            framhållits har vi funnit det anmärkningsvärt, att man vid handläggningen
            av dessa frågor inte beaktat den enskilda industriens aktuella
            utbyggnader och planer på motsvarande områden. Om man anlägger
            allmänt nationalekonomiska syn- punkter och vill planera för framtiden,
            är det inte riktigt att bortse från den redan befintliga industrien
            och dess förutsättningar. Ett samarbete mellan de olika industrierna
            skulle ur olika synpunkter kunna ge för fram- tiden goda resultat
            för utnyttjande av folkhushållets samlade resurser. Vi förordar
            därför en allsidig utredning omfattande såväl råvaruproblem som
            utvecklingsmöjligheter för skogsindustrierna i övre Norrland,
            där också den enskilda industrien bör vara företrädd. Med hänvisning
            till vad som här anförts hemställes, 1. att riksdagen i skrivelse
            till Kungl. Maj:t måtte begära en skyndsam utredning om på vad
            sätt staten tillhöriga cellulosaindustrier i Karlsborg kan utbyggas
            till en i dagens läge konkurrenskraftig kapacitet och att Kungl.
            Maj:t härefter hos riksdagen anmäler de kapitalbehov, som därigenom
            kan uppkomma för bolaget, 2. att riksdagen hos Kungl. Maj:t anhåller
            om att åtgärder måtte vidtagas för att Statens skogsindustriers
            ekono- miska ställning måtte saneras på ett tillfredsställande
            sätt och att en utredning i detta syfte vidtages med bi- träde
            av fristående expertis, 3. att riksdagen i avvaktan på dessa utredningars
            slut- förande måtte avslå Kungl. Maj:ts framställning i Bil. 31
            till årets statsverksproposition i vad avser aktieteckning i Aktiebolaget
            Statens skogsindustrier till ett belopp av 21 milj. kronor, 4.
            att riksdagen hos Kungl. Maj:t anhåller om en allsidig och långsiktig
            utredning av såväl råvaruproblemen som de industriella utvecklingsmöjligheterna
            för skogsindus- trierna i övre Norrland, varvid de synpunkter,
            som i motionen framförs, måtte beaktas.
          </p>
          <p xml:id="i-Q62qs8bJrxbxVcxxjrcMcV" type="date">
            Stockholm den 27 januari 1959
          </p>
          <div xml:id="i-UrQ1kRJryz7gZJzkBxXvYn" type="signatureBlock">
            <p who="unknown" type="signature">
              Ragnhild Sandström Sven Antby Ebbe Rydén
            </p>
          </div>
        </div>
      </div>
    </body>
  </text>
</TEI>
