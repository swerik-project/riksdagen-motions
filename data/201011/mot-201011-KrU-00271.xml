<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00271">
  <teiHeader>
    <fileDesc>
      <titleStmt>
        <title>FN-museum i Dag Hammarskjölds Backåkra</title>
        <author corresp="i-nX9ipUS8FhkbQHkWWytwf">av Ulf Nilsson m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN-museum i Dag Hammarskjölds Backåkra</title>
          <idno type="rdwebb">GY02Kr271</idno>
          <rs type="number">Kr271</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr271/text</ref>
          <ref type="dokument_url_html">http://data.riksdagen.se/dokument/GY02Kr271</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr271</ref>
          <ref type="doc">http://data.riksdagen.se/fil/BC78E68A-0B31-4F7A-BD83-BAD5D720C34D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-iXWJBBM7FSvQkHRpJWu5D" type="signed"/>
        <correspContext corresp="i-iXWJBBM7FSvQkHRpJWu5D">
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction type="numbering" xml:id="i-4mKrqGXDmwHFY8iXvMDkRq">
          <date when="2010-10-28"/>
        </correspAction>
        <correspAction type="submission" xml:id="i-X12iSZ4N3ExLkLcCT7hjyF">
          <date when="2010-10-26"/>
        </correspAction>
        <correspAction type="transfer" xml:id="i-PqaKrqmpo95CjcpGkmJxx9">
          <date when="2010-10-26"/>
        </correspAction>
        <correspAction type="assigned" xml:id="i-P8nMP1FQuR3RKg51FyiqYY"/>
        <correspContext corresp="i-P8nMP1FQuR3RKg51FyiqYY">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5BsdyReafFSjhRc2Whajzx">
            Förslag till riksdagsbeslut
          </head>
          <p xml:id="i-VuAadccBss6qxZ6UMX7CAz">
            Riksdagen tillkännager för regeringen som sin mening vad som
            anförs i motionen om Dag Hammarskjölds Backåkra dels vad avser
            fastigheten och Statens fastighetsverk, dels vad avser verksamheten
            och regeringens förpliktelser.
          </p>
        </div>
        <div type="motContent">
          <head type="h1" xml:id="i-LtyBaWzTxg72o3H1WBkhy5">
            Motivering
          </head>
          <p xml:id="i-6sKgS1cBK76a864fwai2vY">
            Dag Hammarskjöld (19051961), FN:s generalsekreterare 19531961,
            är en historiskt betydelsefull person. Hans namn förknippas med
            det internationella engagemang som dagens Sverige alltmer vill
            bejaka och delta i.
          </p>
          <p xml:id="i-NCREgq5mDKVdm7DdEr7jEr">
            I dag utbildar Sverige fredsbevarande trupp för FN-uppdrag, och
            det har länge varit bred uppslutning bakom att Sverige aktivt
            ska delta i olika fredsbevarande insatser. Det var just Dag Hammarskjöld
            som i strid med många länders önskemål utformade FN:s mandat att
            inrätta en fredsbevarande styrka, och han gav också rollen som
            FN:s generalsekreterare en ny auktoritet.
          </p>
          <p xml:id="i-8Y1ke92t6kBS3mihT4GHvX">
            Sverige borde ha ett levande museum över en av sina mest kända
            medborgare, ett museum som samtidigt ska visa FN:s historia och
            Sveriges roll i FN genom tiderna. Det är naturligt att det museet
            utvecklas i Dag Hammarskjölds Backåkra. Det behövs ett museum
            som uppmärksammar minnet av Dag Hammarskjöld och för nya generationer
            tydliggör hans betydelse för FN i ett kritiskt skede av världsorganisationens
            historia, det kalla kriget mellan USA och Sovjet.
          </p>
          <p xml:id="i-6G6THJSsjY5hdahL4fRN1N">
            Den sydskånska gården Backåkra var vid Dag Hammarskjölds död
            hans enda fasta egendom i Sverige. Han förordnade i testamentet
            att Backåkra skulle tillfalla Svenska Turistföreningen (STF),
            som där bland annat fick rätt att ordna olika sammankomster. Enligt
            testamentet fick också en bostadslänga disponeras av medlemmar
            i Svenska Akademien under två sommarmånader.
          </p>
          <p xml:id="i-L4w6ujAoraVGRVGX2VDQdv">
            Övriga delar av Backåkra är i dag inredda som en utställning
            om Dag Hammarskjölds liv. I en samlingssal finns utställningsskärmar
            och montrar. Två rum är inredda med Dag Hammarskjölds privata
            tillhörigheter som fanns i hans lägenhet på Manhattan, och hans
            privata arbetsrum är återskapat.
          </p>
          <p xml:id="i-JVFmPUDtMVX8iV3NQ6aj2a">
            Museet liksom byggnaden sköts och bekostas av STF. Det är öppet
            varje dag under sommaren men stängt större delen av året. Enstaka
            öppna arrangemang ordnas dock i samlingssalen eller ute på gården
            i en vacker miljö. Till exempel har FN-föreningen Ystad/Österlen
            under somrarna offentliga föreläsningar i olika internationella
            ämnen.
          </p>
          <p xml:id="i-A22xVA6Y5GLx8yjQ3yy2yN">
            Ett tillfälligt resurstillskott till Backåkra kom 2005. Inför
            100-årsdagen av Dag Hammarskjölds födelse beslutade regeringen
            att förlägga minnesceremonierna till en uppbyggd scen på den vackra
            heden utanför Dag Hammarskjölds gård. Regeringen avsatte då 1
            miljon kronor, en summa som räckte till en upprustning av det
            allra viktigaste på gården.
          </p>
          <p xml:id="i-XXLhiGxKanpvGPvSpYWAVL">
            Underhållet av byggnaderna orsakar STF stora ekonomiska uppoffringar.
            Pengar saknas även till museiverksamheten. För några år sedan
            gjordes en konsultutredning som undersökte alternativa användningar
            och finansieringsformer. Man undersökte också möjligheten till
            sponsring från näringslivet. Resultatet blev negativt.
          </p>
          <p xml:id="i-395RdnPa3t44xxTRCt1gy6">
            Så länge en verksamhet inte har bastrygghet för åtminstone några
            år framåt, brukar det vara mycket svårt att intressera sponsorer.
            Om museet får en tryggare grund och blir mer känt är det mycket
            tänkbart att sponsorer blir intresserade och att till exempel
            en konferensanläggning kan anläggas på lämpligt avstånd från byggnaderna
            i Backåkra. En första förutsättning är dock att dagens museum
            kan utvecklas och att fastigheten inte förfaller. Ett utvecklat
            museum ska visa Dag Hammarskjölds internationella insatser och
            även tydliggöra FN:s historia och roll under efterkrigstiden.
            Backåkra kan successivt utvecklas till att bli en plats för möten,
            diskussioner och konferenser för FN, UD, universitet, högskola
            och näringsliv.
          </p>
          <p xml:id="i-CCFyCsoxu73ivZAWuDgx53">
            En tänkbar lösning vore att starta en stiftelse som kan garantera
            att verksamhet enligt Dag Hammarskjölds testamente bedrivs i Backåkra.
            Man kan, utan andra likheter, tänka sig att ombilda Backåkra till
            en myndighet som Harpsundsmyndigheten, också det en gång en donation
            mottagen av regeringen.
          </p>
          <p xml:id="i-AneDB2QVQStVKexU6fMb9N">
            Oavsett om det blir en myndighet eller stiftelse med ansvar för
            museet förutsätter detta att en sådan stiftelse eller verksamhetsmyndighet
            befrias från ansvaret att också syssla med fastighetens underhåll
            och förvaltning. Risken är annars påtaglig att den ideella stiftelsens
            verksamhet skulle överflyglas av fastighetsskötselproblemen.
          </p>
          <p xml:id="i-XoQS4mxjRofC6viPXMqLRc">
            En naturlig väg är att överlåta fastigheten till Statens fastighetsverk,
            som har ansvar för att förvalta kulturarv. Verket har sakkunskap
            och ekonomiska resurser att förvalta fastigheter med andra värden
            än rent kommersiella. Vi vill därför föreslå att riksdagen uttalar
            som sin mening att regeringen bör pröva möjligheten att ge Statens
            fastighetsverk i uppdrag att förvalta Dag Hammarskjölds Backåkra
            enligt det uppdrag som regering och riksdag har gett Statens fastighetsverk.
          </p>
          <p xml:id="i-K8vTHCZZfsuaerZoV5znU5">
            En byggnad som innehåller ett museum över en av den svenska historiens
            mest betydelsefulla gestalter har inte bara lokalt intresse. Frågan
            om museets överlevnad är en nationell fråga och handlar om kulturpolitik
            i stort. Vi anser därför att riksdagen dessutom bör ge regeringen
            till känna att Kulturdepartementet bör klargöra vilket ansvar
            regeringen ska ta för att Sverige ska få ett FN-museum i Dag Hammarskjölds
            Backåkra.
          </p>
        </div>
        <div type="motSignatures">
          <list>
            <item xml:id="i-PUqL3KX59gp38689VWduW7">
              Ulf Nilsson (FP)
            </item>
            <item xml:id="i-EKxxKTxdFYnn9LnFzXYF47">
              Allan Widman (FP)
            </item>
            <item xml:id="i-HHVwab7WAusjskSYAqef3q">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
