<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00592">
  <teiHeader>
    <fileDesc>
      <titleStmt>
        <title>Studiestöd</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Studiestöd</title>
          <idno type="rdwebb">GW02Ub592</idno>
          <rs type="number">Ub592</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub592/text</ref>
          <ref type="dokument_url_html">http://data.riksdagen.se/dokument/GW02Ub592</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub592</ref>
          <ref type="doc">http://data.riksdagen.se/fil/88BDDAAF-4F55-4C98-B43D-C6FA9B3A439A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WKmvMgMSjA4JaBvN76zYka" type="signed"/>
        <correspContext corresp="i-WKmvMgMSjA4JaBvN76zYka">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-NPdGQiojxNPjFQnh49tz8g" type="numbering">
          <date when="2008-10-09"/>
        </correspAction>
        <correspAction xml:id="i-YQRA7NyXiUQV7TkTQQ4VpZ" type="submission">
          <date when="2008-10-07"/>
        </correspAction>
        <correspAction xml:id="i-Cg976uiwfwW7DMpuvpgB2Z" type="transfer">
          <date when="2008-10-07"/>
        </correspAction>
        <correspAction xml:id="i-Jeie3TD8Uuzqxjd4KZwFJs" type="assigned"/>
        <correspContext corresp="i-Jeie3TD8Uuzqxjd4KZwFJs">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Q71uxkMDMYqTmUERsx4AdL">
            Förslag till riksdagsbeslut
          </head>
          <list style="ol">
            <item xml:id="i-9PPMJUo7xvTAaPnTTGLJjJ">
              Riksdagen tillkännager för regeringen som sin mening vad som
              anförs i motionen om studenters ekonomiska situation och trygghet.
            </item>
            <item xml:id="i-UvKiCKB2wwP5bsbS28vMA4">
              Riksdagen tillkännager för regeringen som sin mening vad som
              anförs i motionen om att höja studiemedlen.
            </item>
          </list>
        </div>
        <div type="motContent">
          <head xml:id="i-Hxym3Q8zCmnrXahVZm8RzC" type="h1">
            Vår syn på studiestöd
          </head>
          <p xml:id="i-9628fwWwae2R5np6rHUU1C">
            Vi socialdemokrater vill ge alla människor reella möjligheter
            att delta i utbildning och kompetensutveckling. Utbildning stärker
            människor och skapar kraft att möta förändringar i ett alltmer
            kunskapsintensivt samhälle. Utbildning är inte längre en avgränsad
            fråga för ungdomar utan en del av en livslång process. Den enskilde
            måste ta ställning till vad hon eller han vill lära, hur och när
            samt även satsa sin tid och sitt engagemang. Samhället har å sin
            sida ett ansvar för att möjligheterna och förutsättningarna finns
            på ett sådant sätt att det gynnar både individen och samhällsutvecklingen.
          </p>
          <p xml:id="i-QbX5evLTbc9fZ4wYTYWvYp">
            Socialdemokraterna vill ge fler människor möjlighet till utbildning
            och livslångt lärande. Steget att påbörja en utbildning och ta
            studielån kan upplevas som olika stort för olika människor. Tyvärr
            spelar fortfarande samhällsklass och bakgrund stor roll för utbildning.
            Ett generöst och flexibelt studie-stödsysstem har en central roll
            för att bryta dessa mönster.
          </p>
          <p xml:id="i-64wNaVrXZdA44s8qyPm84M">
            Vår utgångspunkt är att det ska vara möjligt att klara sin försörjning
            under studietiden utan inkomster från arbete eller ekonomiskt
            stöd från anhöriga. Vi är inte alls emot att den som vill och
            har möjlighet att kombinera sina studier med arbete gör det. Men
            för flera grupper av studerande är det inte möjligt att kombinera
            studier med arbete, eller kombinationen innebär en så stor ansträngning
            att studier eller familjeliv blir starkt lidande. Det gäller till
            exempel studerande med barn, studenter med funktionshinder och
            studenter med hög arbetsbelastning under sina studier. Att arbete
            vid sidan om studierna inte ska vara en förutsättning för att
            klara privatekonomin är närmast avgörande för att högre utbildning
            ska vara en möjlighet för alla, oavsett bakgrund och familjesituation,
            och för att tillförsäkra att det är relevanta faktorer som individens
            kunskaper, analysförmåga och lämplighet som avgör studieframgångarna.
          </p>
          <head xml:id="i-UmvGqesQ3WjySYfNXeiqr7" type="h2">
            Historik
          </head>
          <p xml:id="i-BPLpEDvX6RJgzqLCi2EJ3x">
            Den tidigare socialdemokratiska regeringen gjorde det möjligt
            för fler att studera genom att skapa fler platser på högskolan
            och bättre studiemedel. Studiestödssystemet reformerades 2001
            då bl.a. bidragsdelen kraftigt höjdes liksom fribeloppet för arbetsinkomster.
            Dessutom gjordes studiemedlen pensionsgrundande. Studiemedlen
            började också åter räknas upp årligen med kostnadsutvecklingen.
            År 2006 förbättrades möjligheterna att kombinera studie- och familjeliv
            när ett barntillägg för studerande infördes. Dessutom höjdes den
            övre gränsen för rätt till studiemedel från 50 till 54 år och
            möjligheterna till studiefinansiering. Studiemedlen höjdes generellt
            med 300 kr (200 kr lån och 100 kr i bidrag), och rätten till studiebidrag
            utsträcktes från 9 till 10 månader.
          </p>
          <head xml:id="i-9PG1RNYZ7xBnWk65MVboMn" type="h2">
            Studenters ekonomiska situation och trygghet
          </head>
          <p xml:id="i-4BifJ7SionuBqiKw4zFFKH">
            För många studenter är deras ekonomiska situation ett stort problem.
            Många klarar inte av att leva enbart på studiemedel. Samtidigt
            som högskolestudier förväntas vara en heltidsysselsättning tvingas
            många därför skaffa ett extra jobb. Det är viktigt att detta inte
            påverkar kvaliteten på utbildningen negativt eller förlänger studietiden
            mer än nödvändigt. Därför vill vi socialdemokrater stärka studenternas
            ekonomiska situation. Vi vill därför höja studiemedlen med 375
            kr per månad och dessutom höja fribeloppet.
          </p>
          <p xml:id="i-U4LGxA4M29qV1iQt7p9ZCz">
            Alltfler studenter har barn, och deras ekonomiska situation är
            särskilt pressad. Därför inrättade den socialdemokratiska regeringen
            ett särskilt stöd till studenter med barn 2006. Vi anser att stödet
            kraftigt bör höjas för att inte studenter med barn ska halka efter
            ekonomiskt. Höjningen innebär exempelvis att stödet för ett barn
            höjs till 738 kr per månad från tidigare 492 kr, för två barn
            höjs det från 800 till 1 200 kr per månad.
          </p>
          <p xml:id="i-RRSMnXQDRMBQwrxKw22Ybk">
            År 2003 presenterades en utredning om studerande och trygghetssystemen
            (SOU 2003:130). Den borgerliga regeringen har ännu inte infriat
            sina vallöften om höjda studiemedel utan har i stället tillsatt
            ännu en studiesocial utredning. Vi socialdemokrater anser att
            denna studiesociala utredning måste bygga vidare på den tidigare
            utredningens analys. Det är också viktigt att utredningens fokus
            ligger på konkreta förslag till hur studenternas studiesociala
            situation kan förbättras. I direktiven till utredningen övervägs
            om statens fordran gentemot låntagare med befintliga lån och upplåning
            för nya studielån kan överföras i annan regi, t.ex. banker. Vi
            Socialdemokrater är redan i detta skede avvisande till att överföra
            studielånen till privata aktörer.
          </p>
          <p xml:id="i-4mZh1UDjWzos9Ha6KbYtu5">
            Riksdagen beslutade våren 2006 att införa en samordningsbestämmelse
            mellan studiemedelssystemet och sjuk- och aktivitetsersättningen.
            Bestämmelsen innebär att det inte är möjligt att under en och
            samma tidsperiod få både studiemedel och sjuk- och aktivitetsersättning.
            Riksdagsbeslutet har bl.a. inneburit att personer med funktionshinder
            som studerar vid folkhögskolor och som har aktivitetsersättning
            inte längre har rätt att uppbära studiemedlets bidragsdel. Många
            folkhögskolor har en studieform som är anpassad till de särskilda
            behov som de funktionshindrade har. En grupp med en ekonomiskt
            svår situation har genom beslutet fått sina möjligheter att tillgodogöra
            sig utbildning väsentligt försämrade. Den ekonomiska situationen
            för dessa funktionshindrade studenter måste därför lösas.
          </p>
          <p xml:id="i-LM6Vh5txZUrbHVbQU9tN7X">
            För en student är hyran ofta den största månadsutgiften. Vi socialdemokrater
            har med oro kunnat konstatera att den borgerliga regeringen har
            tagit bort de statliga stöden för byggande av hyres- och studentlägenheter.
            Antalet byggda och planerade hyresrätter har redan minskat kraftigt.
            Ett avskaffande av det statliga stödet till studentbostäder kan
            också pressa upp hyrorna i den minskade nyproduktionen och ytterligare
            försämra studenternas ekonomiska situation. Vi socialdemokrater
            vill därför återinföra ett investeringsstöd för byggande av mindre
            hyresrätter.
          </p>
          <head xml:id="i-PbUaEpdGp95UVXCg4UvTeE" type="h2">
            Livslångt lärande
          </head>
          <p xml:id="i-PC3rzjPF8jgqQxB5EpmStH">
            Det är viktigt att alla människor ges möjlighet till återkommande
            kompetensutveckling och fortsatt lärande genom hela livet. Att
            ha tillgång till kunskap och möjlighet att förvärva ny är viktigt
            på en alltmer kunskapskrävande arbetsmarknad. Både för den enskilde
            och för vårt lands utveckling behöver vi stödja de människor som
            står längst från arbetsmarknaden och har låg utbildningsnivå.
            För dessa personer är tröskeln till studier hög, och om de är
            hänvisade till studiemedel, där större delen är lån, är risken
            att de inte tar det steget.
          </p>
          <p xml:id="i-PwfuZbfRq7qSSGLDQgNJ4y">
            Rekryteringsbidraget, korttidsstudiestöd och stöd för uppsökande
            verksamhet var alla exempel på särskilda satsningar som den tidigare
            socialdemokratiska regeringen införde med syfte att ge alla reella
            möjligheter att studera. Den borgerliga regeringen har tyvärr
            avskaffat allt detta. Vi socialdemokrater kommer att utarbeta
            nya förslag som ger fler grupper i befolkningen ekonomiska möjligheter
            att delta i utbildning och kompetensutveckling. Studenter på grundvux
            och komvux har ofta en låg inkomst både före och efter utbildningen
            och har således en låg utbildningspremie. Detta gör att vuxenstuderande
            jobbar för mycket under studietiden och är obenägna att ta lån.
            Här finns också ett genusperspektiv. Det är främst kvinnor som
            är vuxenstuderande. Studiemedel ska ha en utjämnande verkan mellan
            individer och grupper och bidra till social rättvisa. För att
            nå det målet behöver studiestödet för vuxna i grundläggande utbildning
            förbättras.
          </p>
          <head xml:id="i-5kExC55hL8DDnw3JorwgxY" type="h2">
            Genomströmning och effektivare studiegångar
          </head>
          <p xml:id="i-D14pq2CV7BEZyEWe6hW3sg">
            Vi socialdemokrater avvisar regeringens tankar på att införa
            en examenspremie för de studenter som slutför sina studier på
            en viss tid. Det är viktigare att satsa nya resurser på att höja
            kvaliteten i undervisningen så att fler uppnår examen än att ge
            en extra ekonomisk bonus till de studenter som har bäst förutsättningar
            att klara studierna på avsatt tid. Vi är dock inte emot att se
            över åtgärder som skulle effektivisera utbildningarnas upplägg
            så att genomströmningen kan öka. En åtgärd som regeringen bör
            inleda en dialog med lärosätena om är hur utbildningarna i normalfallet
            kan löpa över en större del av året än i dag. Detta skulle kunna
            ske genom att fler utbildningar övergick till ett treterminssystem.
            En mindre men ändå effektfull åtgärd skulle kunna vara att sommarkurser
            som regel ska kunna räknas in i studentens examen så att tidsåtgången
            för examen kan minskas.
          </p>
        </div>
        <div type="motSignatures">
          <list>
            <item xml:id="i-CkgPWx1QSL6Nbcz7wgbfTV" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-UfLDeRjX7LRsmkDHZn4Z7s" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-J7WWaLfmHp9qxYrdFtgoVQ" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-5cUMQmHDfUQfpV5SKnAnqQ" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-7Vx1uMB2NopTozxFKn2MNR" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-Wm62TEdp393qkXYkiD8Z4y" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-PZxZxxZX43V7iPQoJTTLq8" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-XX2bnLppK4MmvnTiEUveE6" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
